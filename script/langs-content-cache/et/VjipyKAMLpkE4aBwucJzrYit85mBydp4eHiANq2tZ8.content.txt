revision: 6316604
title: Ebe Tramberg
url: https://et.wikipedia.org/wiki/Ebe_Tramberg


---

Ebe Tramberg (sündinud 1947) on eesti animaator, kunstnik ja illustraator. 


== Elukäik ==
Ebe Tramberg sündis Tallinnas Harald Vambola ja Maara Trambergi (1919–1977) peres. Ema Maara tegutses kunstnikuna, kellest sai tütre peamine õpetaja. 
Kui koolis joonistamistunnid tulid, siis ei läinud õpetajatele tema teosed korda. Lastelt oodati, et nad värviksid taeva siniseks ja õuna punaseks, aga Tramberg püüdis varjutamise abil kujutada esemeid ruumilisena. Hinded hakkasid paranema pärast esimest joonistusvõistluse võitu.Tramberg õppis Tallinna 46. Keskkoolis aianduse suunal, aga kuna kõik tööriistad olid loodud paremakäelistele, ei saanud vasakukäeline neid mugavalt kasutada.
Pärast keskkooli abiellus. 50-aastaselt kolis Tramberg Järvamaale Sääskülla, oma tädi vanasse majja. 


=== Töö animaatorina ===
1971. aastal võttis Ebe Tramberg osa Tallinnfilmi korraldatud uute töötajate leidmise konkursist. 200 kandidaadist võeti tööle vaid viis. Uusi animaatoreid tulid välja õpetama professionaalid Moskvast. Tallinnfilmis töötas ta paljude animafilmide meeskonnas peamiselt kunstniku-multiplikaatori või animaatorina.
Hiljem läks Tramberg üle Taanile kuuluva firma A Film Eesti stuudiosse, mis teeb tellimustöid välismaale.


=== Töö raamatute illustraatorina ===
Tramberg on illustreerinud mitu raamatut ja peab seda südamelähedaseks tegevuseks. Trambergi stiil sarnaneb Edgar Valteri omaga, kellega nad tegid koostööd joonisfilmi "Ramsese vembud" loomisel. 


==== Illustreeritud raamatud ====
"Kõrkjamüts: inglise muinasjutud", inglise keelest tõlkinud Jaak Sildma, illustreerinud Ebe Tramberg (Estonian Graphic Center, 1992)
Riina Kasser – "Lahediku käitumiskool", illustreerinud Ebe Tramberg (Avita, 1999)
Leelo Tungal – "Juku, Kalle ja kotermann Tallinnas", illustreerinud Ebe Tramberg (Huma, 2002)
Arlet Palmiste – "Rolle ja Tolle jõuluootus", illustreerinud Ebe Tramberg (Kuma, 2008)
Friedrich Reinhold Kreutzwald – "Alg-Kalewipoeg", toimetanud ja kujundanud Märt Kullo, illustreerinud Ebe Tramberg (Ammukaar, 2019)


=== Filmograafia ===


== Isiklikku ==
Ebe Trambergi abikaasa on fotograaf Vassili Rõbin. Poeg on graafiline disainer Kristjan Tramberg.


== Viited ==