revision: 5324287
title: 2004. aasta Euroopa Parlamendi valimised
url: https://et.wikipedia.org/wiki/2004._aasta_Euroopa_Parlamendi_valimised


---

2004. aasta Euroopa Parlamendi valimised olid 10. juunist 13. juunini 2004 toimunud valimised Euroopa Parlamenti. Igas Euroopa Liidu liikmesriigis toimus hääletus ühel kindlal kuupäeval vastavalt kohalikule tavale, Eestis 13. juunil. Hääled loeti kõigis riikides ühel ajal 13. juunil ning tulemused pidid saama teatavaks 13. juunil kell 23 Eesti aja järgi.
Õigus hääletada oli umbes 343 657 800 inimesel. Uude parlamenti kuulub 732 Euroopa Parlamendi liiget kõigist 25 Euroopa Liidu liikmesriigist. Uued liikmesmaad valisid oma esindajad esimest korda. Tegemist oli suurimate rahvusvaheliste otsevalimistega ajaloos.
Gibraltar osales hääletusel osana Suurbritannia Edela-Inglismaa valimisringkonnast. Valimised langesid kokku kohalike valimistega ja peeti 10. juunil, kuigi tulemused pidid teatavaks saama alles siis, kui hääletus on kõikides liikmesmaades toimunud.


== EP fraktsioonide lühikirjeldus ==
Euroopa Rahvapartei / Euroopa Demokraadid – diagrammil EPP/ED; kristlikud demokraadid, konservatiivid
Euroopa Sotsiaaldemokraatlik Partei – diagrammil PES; sotsiaaldemokraatia
Euroopa liberaalsete ja reformiparteide ühendus – diagrammil ALDE; liberalism ja tsentrism
Rohelised / Euroopa Vabaliit – diagrammil Greens/EFA; roheline ideoloogia ja regionaalsed parteid
Euroopa Ühendatud Vasak/Põhjala Vasakrohelised – diagrammil EUL/NGL; vasaksotsialistid ja kommunistid
Isesseisvuse ja Demokraatia Eest – diagrammil IND/DEM; euroskeptitsism
Liit Rahvusriikide Euroopa Eest – diagrammil UEN; agraarkonservatism, valdavalt euroskeptiline
Identiteet, Traditsioon ja Suveräänsus – paremäärmuslus
Euroopa Parlamendi Sõltumatud – diagrammil NA; valdavalt paremäärmuslased; liikmed, kes ei kuulu ühtegi fraktsiooni.


== Kohtade jaotus ==
Lühendid on eestikeelsed. Parlamendiliikme ametist lahkudes peab vastav liikmesriik teatama Euroopa Parlamendile tema asendaja.

Arvesse on võetud ka Bulgaaria ja Rumeenia liikmeid.


== Uued parteid 2004. aasta valimistel ==
Suurbritannias rajati vasakäärmuslik Respect Unity Coalition, mis osaleb Euroopa Parlamendi valimistel, et kasutada neid hüppelauana kampaanias Tony Blairi valitsuse vastu.
Üleeuroopaline partei Euroopa Rohelised asutati nendel valimistel osalemiseks 21. veebruaril 2004 Roomas.
Roomas asutati 9. mail 2004 Euroopa Vasakpartei (EV), mis koondab vasakparteisid üle kogu Euroopa (sealhulgas ESDTP). Selle liikmesparteide liikmed kuuluvad põhiliselt Euroopa Parlamendi vasakrohelisse fraktsiooni GUE/NGL.
Rootsi Junilistan (Juuni-nimekiri) asutati sel aastal, et püüda euroskeptilisi hääli.
Hollandis Paul van Buiteneni Läbipaistev Euroopa sai 2 kohta.
Austrias Hans-Peter Martini Nimekiri saavutas 2 kohta.


== Uued poliitilised grupid pärast valimisi ==
Liberaalid: Euroopa Liberaaldemokraatlik Reformipartei lõi uue poliitilise grupi, saades partneriteks: Ühendus Prantsuse Demokraatia Eest (enne kuulus: ERP/ED), Karikakrapartei (Itaalia) (enne kuulus: ERP/ED), Leedu Tööpartei ja Belgia Kodanike Liikumine Muutuse Eest (enne kuulus: ERP/ED). Nad moodustasid tsentristliku ja euromeelse Euroopa Demokraatliku Partei, millel on koostööleping ELDRPga. EP-s istuvad EDP ja ELDRP liikmed kõrvuti. Moodustatud fraktsiooni nimeks pandi Allianss Liberaalid ja Demokraadid Euroopa Eest.
Euroskeptikud: Rootsi Juuninimekiri, abordivastane Poola Perekondadede Liit ja Prantsuse Võitlus Suveräänsuse Eest ühinesid poliitilise grupi Euroopa Demokraatia Ja Mitmekesisuse Eest jääkidega (pärast valimistulemuste selgumist ei saanud EDME enam EP fraktsiooni normi täis), mille alla juba kuulus Suurbritannia Iseseisvuspartei. Tekkinud grupp nimetas end ümber grupiks Iseseisvuse ja Demokraatia Eest.


== Vaata ka ==
Euroopa Parlamendi valimised
2004. aasta Euroopa Parlamendi valimised (Holland)
2004. aasta Euroopa Parlamendi valimised (Eesti)
2004. aasta Euroopa Parlamendi valimised (Kreeka)
2004. aasta Euroopa Parlamendi valimised (Soome)
2004. aasta Euroopa Parlamendi valimised (Rootsi)
2004. aasta Euroopa Parlamendi valimised (Taani)


== Välislingid ==
Eesti ametlik veebileht
Euroopa Liidu veebileht, mis käsitleb Euroopa Liidu valimisi kõikides liikmesriikides
Riikide infobürood ja riikide valimiste veebilehed
Valimispäevad eri liikmesriikides


=== Infolehed ===
Iirimaa
Suurbritannia
Valimisstatistika; Tarkvarapatendid (vaata artiklit tarkvarapatent) ja Keskkonnaprobleemid koguvad andmeid selle kohta, kuidas Euroopa Parlamendi liikmed on hääletanud, et valijatel oleks parem valikut teha.


=== Kandidaadid ===
Belgia
Luksemburg
Prantsusmaa
Holland
Rootsi
Suurbritannia
Saksamaa ja Austria


=== Manifestid ja dokumendid (Suurbritannia) ===
Labour document (Euroopa Sotsialistlik Partei)
Conservative manifesto (Euroopa Rahvapartei / Euroopa Demokraadid)
Liberal Democrat manifesto (Euroopa Liberaalne, Demokraatlik ja Reformipartei)
European Greens manifesto; Successes of the Greens in the European Parliament; A Green Contract for Europe (Euroopa Rohelised / Euroopa Vaba Liit)
UK Independence Party manifesto (Demokraatiate ja Mitmekesisuste Euroopa)