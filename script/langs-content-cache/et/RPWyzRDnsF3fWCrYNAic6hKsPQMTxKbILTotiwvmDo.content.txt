revision: 6374272
title: 31. jaanuar
url: https://et.wikipedia.org/wiki/31._jaanuar


---

31. jaanuar on Gregoriuse kalendri 31. päev. Juliuse kalendri järgi 18. jaanuar (1901–2099).


== Sündmused ==


=== Eestis ===
1906 – 25 Tartust pärit eesti haritlast ja seltskonnategelast avaldas olulistes Peterburi ajalehtedes protestikirja, milles manitseti karistussalkade tegevust Eestis. Protestikiri leidis laialdase vastukaja ja Venemaa võimul tuli nüüd samme Baltikumis rohkem läbi kaaluda.
1911 – ülevenemaalisel algkoolide loenduse andmetel oli Eestis 1646 mitmesugust algkooli, kus õppis kokku 74 873 õpilast.
1919 – Vabadussõda. Paju lahing, mis oli alanud eelmisel päeval, jätkus. Punaväe ülekaalust hoolimata vallutasid Eesti partisanid ja Soome vabatahtlikest Põhja Pojad Paju mõisa. See oli Vabadussõja üks tähtsamaid lahinguid, kuna avas eestlastele tee Valga linna. Lahingus sai surmavalt haavata ka Eesti väejuht Julius Kuperjanov, kes suri 2. veebruaril.
1925 – maadleja Jaan Jaago tuli Berliini MM-il viiendat korda elukutseliste maailmameistriks.
1938 – tulevase Madalmaade kuninganna Beatrixi sünni puhul annetas Philips igale samal päeval sündinud lapsele hõbepeekri.
1940 – Narva linnapea Johan Hansing võttis asjaajamise seniselt linnapealt Jaan Lustilt üle.
1942 – holokaust Eestis: sakslased väitsid ametlikus ettekandes, et Eesti on okupeeritud aladest esimene, mida võib klassifitseerida kui "Judenfrei" (juudivaba).
1944 – Punaarmee esimesed osad jõudsid Narva lähedal Piiri vallas Eesti pinnale.
1991 – Eesti Vabariigi Ülemnõukogu otsustas viia 3. märtsil läbi iseseisvusreferendumi, millega taheti ennetada üleliidulist referendumit.
1993 – Tallinnas toimusid Gustav Ernesaksa matused.
1994 – peaminister Mart Laar avas Frankfurdis Eesti nädala.
1995 – president Lennart Meri kuulutas välja 19. jaanuaril aktsepteeritud uue kodakondsusseaduse.
1995 – kaitseminister Enn Tupp esitas peaminister Andres Tarandile lahkumisavalduse, millega otsustas mitte osaleda märtsikuistel parlamendivalimistel.
1996 – Kristina Šmigun võitis Itaalia Alpides Asiagos aset leidnud juunioride MM-il suusatamises 5 km klassikasõidus hõbemedali.
1996 – viimane regulaarne reisirong Pärnu–Mõisaküla raudteeliinil.


=== Maailmas ===
1606 – kuningas James I vastases vandenõus süüdistatuna hukati Westminsteris Guy Fawkes.
1876 – USA kehtestas indiaanlastele nõude elada reservaatides.
1892 – Oslos Holmenkollenis toimusid esimesed suusahüppe võistlused. Võitis norralane Arne Ustvedt 21,5 meetri pikkuse hüppega.
1910 – Portugalis Portos puhkes 5. oktoobri revolutsioon.
1958 – Euroopa Komisjoni presidendiks sai Walter Hallstein .
1968 – iseseisvus Nauru Vabariik, esimeseks presidendiks sai Hammer DeRoburt (jäi presidendiks aastani 1976).
1990 – Moskvas avati esimene McDonald'si restoran Venemaal.


== Sündinud ==
 Pikemalt artiklis Sündinud 31. jaanuaril1797 – Franz Schubert, Austria helilooja
1835 – Lunalilo, Hawaii kuningas
1841 – Samuel Loyd, ameerika problemist
1850 – Julius Sergius von Klever, baltisaksa päritolu Eesti maalikunstnik
1921 – Mario Lanza, ameerika tenor ja filminäitleja
1937 – Philip Glass, ameerika helilooja
1949 – Ken Wilber, ameerika mõtleja
1951 – Dave Benton (Efren Eugene Benita), laulja
1963 – Manuela Di Centa, itaalia suusataja
1964 – Hasso Krull, eesti luuletaja, esseist ja tõlkija
1966 – Hendrik Sal-Saller, eesti laulja
1969 – Kirsti Jahilo, eesti kunstnik
1973 – Portia de Rossi, austraalia filminäitleja
1976 – Traïanós Déllas, kreeka jalgpallur
1981 – Justin Timberlake, USA laulja ja muusik
1982 – Maret Ani, eesti tennisist


== Surnud ==
 Pikemalt artiklis Surnud 31. jaanuaril1929 – Hindrek Kuusmann, Kodasoo vallavanem
1944 – Jean Giraudoux, prantsuse kirjanik ja diplomaat
1956 – Alan Alexander Milne, inglise kirjanik
1958 – Karl Selter, eesti jurist, diplomaat ja poliitik
1983 – Aleksander Kurtna, eesti tõlkija
1984 – Artur Rinne, eesti laulja
1985 – Kuldar K. Raudnask, eesti luuletaja
1994 – Erwin Strittmatter, saksa kirjanik
2007 – Kirka Babitzin, Soome laulja
2007 – Olevi Kull, eesti ökoloog
2012 – Dorothea Tanning, USA kunstnik, skulptor ja kirjanik


== Pühad ==
Nauru iseseisvuspäev


== Ilmarekordid ==
2012 – kuu madalaim õhutemperatuur –26,3 °C Jõgeval


== Viited ==