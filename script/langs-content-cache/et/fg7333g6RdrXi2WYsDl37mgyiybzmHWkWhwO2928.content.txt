revision: 5734951
title: Dr. Dre
url: https://et.wikipedia.org/wiki/Dr._Dre


---

André Romelle Young (sündinud 18. veebruaril 1965), esinejanimega Dr. Dre, on Ameerika Ühendriikide räppar, produtsent ja nelja Grammy auhinna võitja. Tema omanduses on plaadifirma Death Row Records ning ta kuulus gangsta räpi bändi N.W.A.


=== Noorusaeg ===
Dr. Dre sündis suure kuritegevuse poolest tuntud linnas Comptonis California osariigis. Juba väikse lapsena meeldis Drel keerutada vinüülplaate, kuna tema perel oli palju 1960-ndate ja 1970-ndate R&B-plaate. 1968. aastal lahutas Dre ema Verna Dre isast, hiljem jäi rasedaks teisest mehest ja 1972. aastal abiellus temaga.
1976. aastal hakkas Dre käima Vanguard Juniori keskkoolis, aga kuna ta oli jõugu liige, viidi ta üle Roosevelt Juniori keskkooli. Peale nende koolide käis Dre veel kahes koolis, kuna tal olid halvad hinded. 1984. aastal liitus ta World Class Wreckin' Cru plaadifirmaga ja alustas esimeste räpplugude kirjutamist. Esimeseks hitiks sai lugu "Surgery". Seda müüdi Comptoni piirkonnas 50 000 eksemplari.


== Muusikaline karjäär ==


=== N.W.A ===
1986. aastal kohtus Dre räppari Ice Cube'iga, kes soovitas Drel räppida lugusid Ruthlessi plaadifirma all, mida juhtis tuntud räppar ja narkodiiler Eazy-E. Koos moodustati bänd, liikmeteks tulid veel MC Ren ja DJ Yella, Arabian Prince ja The D.O.C. N.W.A räppis lugusid enamasti kuritegevusest ja elust tänaval. Esimesteks suurteks hittideks said "Fuck Tha Police" ja "Straight Outta Compton". Üldse saatis bändi USA-s suur edu.
Varsti mindi omavahel tülli, kuna Ice Cube ja Dr. Dre süüdistasid Eazy-E-d bändi eelarvest raha varastamises. Mõlemad mehed lahkusid bändist. Dre ja Eazy vahel puhkes vaen ja hakati teineteisele solvavaid lugusid räppima.


=== Death Row Records ===
Pärast tüli Eazy-E-ga ja lahkumist N.W.A-st hakkas Dre oma soolokarjääri ette valmistama. Koos teise räppari Suge Knightiga asutasid nad oma plaadifirma, mille nimeks sai Death Row Records.
1992. aastal lasi Dre välja oma esimese singli filmi "Deep Cover" jaoks. Samal aastal kohtus Dre veel Snoop Doggi ja Warren G-ga. Koos hakati lugusid räppima ja Dre andis välja oma esimese plaadi "The Chronic", mis osutus väga edukaks. 1993. aastal võitis Dre selle plaadiga Grammy auhinna loo "Let Me Ride" eest. Veel aitas Dre produtseerida Snoop Doggi esimest albumit "Doggystyle" ning veel paljude räpparite albumeid.
1995. aastal tuli Death Row Recordsi alla räppima tuntud 2Pac, kuid peagi lahkus Dre plaadifirmast, kuna süüdistas Suge Knighti firma tagant raha varastamises. Dre tegi päris oma plaadifirma Aftermath Entertainment. Kuid pärast 2Paci surma Death Row Recordsi albumimüük muusikaturul enam nii hästi ei läinud.


=== Aftermath Entertainment ===
Dre andis välja oma albumi, mis kandis nime "Dr. Dre Presents the Aftermath". Uue plaadifirma all hakkasid oma esimesi hitte räppima sellised mehed nagu Nas, Foxy Brown, AZ ja Nature Present. 1998. aastal võttis Dre plaadifirma alla lugusid räppima valgenahalise Detroiti räppari Eminemi, keda saatis laialdaselt kogu maailmas suur edu.
1999. aastal andis Dre välja oma teise albumi "2001", milles tegid kaasa Devin the Dude, Hittman, Snoop Dogg, Xzibit, Nate Dogg ja Eminem. Järgmisel aastal võitis Dre oma teise Grammy auhinna kui aasta parim muusikaprodutsent.
2001. aastal osales Dre filmides "The Wash" ja "Training Day". Järgmistel aastatel aitas Dre tippu tõusta 50 Centil ja The Game'il. Ta produtseeris 50 esimest albumit ja tegi kaasa muusikavideos "In Da Club", peale selle aitas ta Eminemil oma plaadifirmat asutada.


== Diskograafia ==
1992 – "The Chronic"
1999 – "2001"
2015 – "Compton"


== Filmograafia ==
1992 – "Niggaz4Life: The Only Home Video"
1994 – "Set It Off"
2000 – "Up In Smoke Tour"
2001 – "Training Day"
2001 – "The Wash"


== Välislingid ==
Ametlik koduleht
MySpace
IMDb profiil