revision: 6203321
title: Carl Eduard von Napiersky
url: https://et.wikipedia.org/wiki/Carl_Eduard_Napiersky


---

Carl Eduard Napiersky (11. mai 1793 (ukj 21. mai) Riia – 20. august 1864 (ukj 2. september) Riia) oli baltisaksa ajaloolane.


== Elulugu ==
Napiersky lõpetas Riia kubermangugümnaasiumi ja 1812. aastal Tartu Ülikooli usuteaduskonna, 1814. aastal omandas teoloogiakandidaadi astme.Ta oli 1815–29 Jaunpiebalgas kirikuõpetaja, 1829–49 Riia kubermangugümnaasiumi direktor ja ühtlasi kohalik tsensor. Seejärel töötas ta Liivimaa kubermangu statistikakomitee liikmena ning tsensorina.


== Teadustöö ==
Carl Eduard Napiersky oli Baltimaade aktiivseim ajalooliste materjalide koguja ning publitseerija. Koos J. F. von Reckega andis ta 1827–32 välja 4-köitelise Eesti-, Liivi- ja Kuramaa biograafilise koguteose, 1859–61 koos T. Beisega selle 2-köitelise lisa. Napiersky koostas ning avaldas 1833–35 Balti rüütelkondade ja Vene valitsuse toetusel allikpublikatsiooni peamiselt Saksa ordu arhiivist Königsbergis kogutud materjalidest. Ta publitseeris materjale ja ülevaateid Liivimaa kirikute, pastorite, ordumeistrite ja Riia linna kohta.Samuti kuulus Napiersky sarja "Monumenta Livoniae Antiquae" väljaandjate hulka, avaldades 1835 selle seeria I osana TÜ kasvandiku Thomas Hjärne koostatud ajalookroonika esmakordselt täielikul kujul. 1848–53 osales ta kroonikate kogu "Scriptores Rerum Livonicarum" väljaandmisel. Tema "Fortgesetzte Abhandlungen..." (1824) täiendab olulisel määral F. K. Gadebuschi varasemat väljaannet. Napiersky oli mitu aastat Riia Ajaloo ja Muinasteaduse Seltsi väljaande "Mittheilungen aus dem Gebiete der Geschichte Liv-, Esth- und Kurlands" toimetaja.


== Teoseid ==
Fortgesetzte Abhandlung von Livländischen Geschichtsschreibern. Mitau, 1824
Allgemeines Schriftsteller und Gelehrtenlexikon d. Prov. Livland, Esthland und Kurland I–IV (kaasautor J.F. von Recke). Mitau, 1827–1832; I–II, 1859–1861 (kaasautor T. Beise)
Index corporis historico-diplomatici Livoniae, Esthoniae, Curoniae. I–II. Riga, Dorpat, 1833–1835
Thomas Hjärne. Est, Lyf und Lettl. Geschichte. // Monumentae Livoniae Antiquae. I. Riga, Dorpat, Leipzig, 1835
Nachtrag. // Monumentae Livoniae Antiquae. II. Riga, Leipzig, 1839
Beiträge zur Geschichte der Kirchen und Prediger in Livland. I, II, III, IV. Riga, Mitau, 1843–1852
Animadversiones nonnullae ad Silvam documentorum. // Scriptores Rerum livonicarum. I. 1848
Antonio Possevino Livoniae Commentarius. Riga, 1852.


== Viited ==


== Kirjandus ==
Eesti teaduse biograafiline leksikon, 3. köide
Album Academicum der Kaiserlichen Universität Dorpat. Dorpat, 1889, 34
Eesti biograafiline leksikon. Tartu, 1926–1929, 334–335
Deutschbaltisches biographisches Lexikon 1710–1960. Köln, Wien, 1977, 540–541
Recke-Napiersky, Allgemeines Schriftsteller- und Gelehrten-Lexicon der Provinzen Livland, Ehstland und Kurland. Bearb. J. F. Recke, K. E. Napiersky. Mitau, 1827–1832, III Bd., 300–301
Recke-Napiersky, Allgemeines Schriftsteller- und Gelehrten-Lexikon der Provinzen Livland, Esthland und Kurland. Nachträge und Fortsetzungen. Bearb. T. Beise. Mitau, II Bd. (1861), 65–75
Allgemeine Deutsche Biographie. 55 Bde. Leipzig, 1875–1912, 23. Bd
Gerkholz, G. Gedächtnisrede auf C. E. Napiersky. // Mitth. aus dem Gebiete der Gesch. Liv-, Esth- und Kurland, XI, 269–286