revision: 6182825
title: Emilie Bellwood
url: https://et.wikipedia.org/wiki/Emilie_Bellwood


---

Emilie Bellwood (eesnimi ka Emmi või Emmy; kuni 1946 Emilie Tõkke; 25. juuni 1916 Odessa, Hersoni kubermang – 24. detsember 1987 Auckland, Uus-Meremaa) oli Eesti ja  Uus-Meremaa sportlane (kergejõustiklane ja võimleja), treener ja sporditegelane.
Ta lõpetas 1934. aastal Tallinna Linna 2. Tütarlaste Gümnaasiumi ja 1940. aastal Tartu Ülikooli Kehalise Kasvatuse Instituudi.


== Sportlasena ==
Sportima hakkas ta 1930. aastal Tallinna Võimlemisinstuudis ja ÜENÜ Tallinna osakonna spordiklubis. Tuli kergejõustikus ning võrk- ja korvpallis mitu korda Tallinna koolinoorte meistriks, võitis 1930. aastal Eesti meistrivõistlustel naiste 4 × 100 m teatejooksus hõbeda.
Oli 1935–1937 Eesti Võimlejate Liidu ja ÜENÜ Tallinna osakonna võimlemisinstruktor.


== Teise maailmasõja ajal ja järel ==
Ta läks Teise maailmasõja ajal aastal 1944 Rootsi, tutvus seal uusmeremaalasest kehalise kasvatuse õpetaja James Bellwoodiga ning läks läbi Austraalia 1947. aastal Uus-Meremaale.
Töötas Aucklandi Ülikooli õppejõuna, asutas võimlemisklubi ja oli Otago kehalise kasvatuse kooli juhataja. Esines oma kasvandikega 1968. aastal México ja 1984. aastal Los Angelese olümpiamängude avapidustustel. Tegutses ka suveolümpiamängudel ja maailmameistrivõistlustel võimlemiskohtunikuna, sai 1972. aastal rahvusvahelise kategooria.


== Välislingid ==
Album Academicum Universitatis Tartuensis 1918-1944
Biograafia ESBL-is
TLÜAR väliseesti isikud