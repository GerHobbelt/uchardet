revision: 6417560
title: Rabasaare
url: https://et.wikipedia.org/wiki/Rabasaare


---

Rabasaare on küla Lääne-Viru maakonnas Tapa vallas.   


== Ajalugu ==
Rabasaare tööstusasula rajati aastatel 1936–1937 riikliku aktsiaseltsi Eesti Turbatööstused poolt, et alustada turba tööstuslikku tootmist Rebase ja Läste rabast. Asulas elas tippaegadel 600 inimest, kes said tööd Lehtse Turbatööstuselt. Planeeringu alusel valminud tööstusasulas oli ligi 20 hoonet. Ühtegi tänavat Rabasaares ei olnud, kuid majad olid nummerdatud. Parematel aegadel oli külas olemas nii pood kui ka kultuuriklubi. Kohapeal pakuti meditsiiniteenuseid.Külas hakkas rahvaarv vähenema alates 1961. aastast, kui kogu turbatootmine mehhaniseeriti. 1970. aastatel turbarabad ammendusid, kõrvalises kohas inimeste tööhõive vähenes ja küla hääbus. 1992. aastal lõppes vormiliselt säilinud ettevõttes tootmistegevus ja küla jäi praktiliselt elaniketa.Viimane elanik lahkus külast 2020. aastal. Mahajäetud hooned on lagunemas.

Kaitseministeeriumi toel plaanitakse Rabasaarele rajada kultuuripärandi rada.2023. aasta 9. juunil avati Rabasaares Eesti kaitseväe linnavõitluslinnak, mille maksumuseks kujunes ligi 5 miljonit eurot.


== Viited ==