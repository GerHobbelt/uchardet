revision: 6203446
title: "Medell\xEDn"
url: https://et.wikipedia.org/wiki/Medell%C3%ADn


---

Medellín (hispaania keeles Municipio de Medellín) on Bogotá järel Colombia suuruselt teine linn ja Antioquia departemangu pealinn. See asub Lõuna-Ameerikas Andide keskosas Aburrá orus. 2018. aasta rahvaloenduse andmetel oli Medellíns elanikke hinnanguliselt 2 508 452.  Ümbritseva piirkonnaga, kuhu kuulub veel üheksa linna, on Medellíni linnastu üle 3,7 miljoni inimesega elanikkonna ja majanduse poolest suuruselt teine linnastu Colombias.
Medellíni linnastu annab 67% Antioquia departemangu SKPst ja 11% Colombia majandusest. Piirkond on oluline ülikoolide, akadeemiate, kaubanduse, tööstuse, teaduse, tervishoiuteenuste, lillekasvatuse ja festivalide poolest.


== Ajalugu ==
Aastal 1616 püstitas hispaanlane Francisco Herrera Campuzano väikese põlisrahvaste küla ("poblado"), nimega San Lorenzo de Aburrá, mis asub tänases El Poblado linnaosas. 2. novembril 1675 asutas Hispaania kuninganna Austria Mariana Aná piirkonnas "Medellíni Candelaria Jumalaema linna" (Villa de Nuestra Señora de la Candelaria de Medellín), mis vastab tänapäeval kesklinnale ja kirjeldas seda piirkonda esmakordselt kui "Medellín". 1826. aastal nimetas uue Suur-Colombia vabariigi rahvuskongress linna Antioquia departemangu pealinnaks. Pärast Kolumbia iseseisvumist Hispaaniast sai Medellínist 1888. aastani Antioquia föderaalriigi pealinn, vastavalt 1886. aasta Colombia põhiseadusele. 19. sajandi jooksul oli Medellín oluline kaubanduslinn, mis eksportis esmalt kulda ning seejärel kohvi.
Medellín oli kunagi tuntud kui maailma kõige ohtlikum linn, mis oli tingitud 1980. aastate lõpus narkokartellide alustatud linnasõjast. Pablo Escobari rahastatud Medellíni kartelli koduna langes linn Escobari juhitud organisatsiooni ja konkureerivate organisatsioonide, näiteks "El Cartel del Valle" vahelise sõja põhjustatud terrori ohvriks. Pärast Escobari surma on kuritegevuse tase linnas dramaatiliselt vähenenud.


== Märkimisväärsed kodanikud ==
Fernando Botero
Pablo Escobar
Juanes


== Galerii ==

		
		
		
		
		
		
		
		
		
		


== Viited ==