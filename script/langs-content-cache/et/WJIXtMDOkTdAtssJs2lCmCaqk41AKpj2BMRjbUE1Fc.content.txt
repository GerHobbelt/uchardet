revision: 6373683
title: "Zv\u0101rtava vald"
url: https://et.wikipedia.org/wiki/Zv%C4%81rtava_vald


---

Zvārtava vald (läti keeles Zvārtavas pagasts) on vald (2. järgu haldusüksus) Lätis Valka piirkonnas. Vald piirneb sama piirkonna Valka ja Vijciemsi valla ning Smiltene piirkonna Grundzāle ja Koivaliina vallaga. Eestis piirneb vald Valga vallaga.
Valla pindala on 170 km². 2016. aasta seisuga elas seal 423 inimest. Valla keskus on Stepi küla. Vallavanemaks on Raitis Priede.Valla vapi kilp on roheline, sellel on kujutatud kolm kuldset käbi kolme paremale painutatud okkapaariga. Roheline värv sümboliseerib valla loodust ja metsarikkust, kuldne aga lootust valla arengule. Käbide arv sümboliseerib kolme sfääri: taevast, maad ja vett ning olevikku, minevikku ja tulevikku.


== Ajalugu ==
Aastal 1935 oli valla pindala 86,6 km² ja elanikke oli seal 1364. Aastal 1945 jagati vald Zvārtava ja Aima külanõukogudeks, aga aastal 1949 vald likvideeriti. Aastal 1954 liideti Zvārtava külanõukoguga likvideeritav Aima külanõukogu, aga aastal 1961 Aumeisteri külanõukogu kolhoosi «Kalnājs» maad. Aastal 1967 liideti kolhoosi «Straume» maad Koivaliina külanõukoguga (sealhulgas ka piirkonna ajalooline keskus Zvārtava). Aastal 1979 liideti osa külanõukogu maadest Grundzāle külanõukoguga, Aastal 1990 muudeti külanõukogu vallaks. Vald kuulus Valka rajooni. Aastast 2009 kuulub see Valka piirkonda.


== Loodus ==
Vald asub Vidzeme kõrgustikul, selle kõrgeim koht on Vasukalnsi mägi (88,8 m). Valla suuremad jõed on Koiva koos oma lisajõgede Aima ja Stepupega. Valda jääb arvukalt järvesid, enamik neist moodustab Aumeisteri järvestiku, kuhu kuuluvad suurematest järvedest Salainis (77,8 ha), Vadainis (49,6 ha), Vēderis (50,8 ha), Sēta järv (22,6 ha) ja Garūlis (17,3 ha). Vallas on ka järvestikku mitte kuuluv Cepurīte järv (9,3 ha).


== Kaitstavad objektid ==
Kultuurimälestistest on riikliku kaitse all Zaķi ja Mieniķi muinaskalmed ja Veckurpnieki linnamägi. Kohaliku kaitse all on Putrase muinaskalmed, Buliņi keskaegne kalmistu ehk Kirikuase, Eļmi muinaskalmed, Lācīši linnamägi, hiiepaik Tilikase Jaanimägi ja hiiepaik Bedņi Püha pärn. Looduskaitse all on Lejzemnieki tammed, Eļmi pärn, Liepiņi tamm, Gaujmalnieki mänd, Zaķi paju ja Koiva tamm. Lisaks kasvab vallas arvukalt nimetuid looduskaitsealuseid põlispuid, suurem osa neist kasvab Koiva lähistel. Valda jäävad ka 1 hektari suurune Lapiņi järve hoiuala, 2 hektari suurune Taurīši järve hoiuala, 30 hektari suurune Bednese soo hoiuala ja 238 hektari suurune Vadainise soo hoiuala. Valla põhjaosa asub Ziemeļgauja kaitstaval maastikul.


== Asustus ==
Aastal 2011 elas vallas 396 lätlast, 13 venelast, 4 ukrainlast, 2 poolakat ja 2 leedulast.Valla külad on:

Ülejäänud valla elanikud elasid külade koosseisu mitte kuuluvates taludes.


== Viited ==


== Välislingid ==
Zvārtava vald piirkonna kodulehel (läti, eesti, inglise keeles)