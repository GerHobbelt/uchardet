revision: 6266443
title: Lam Research
url: https://et.wikipedia.org/wiki/Punamarjane_kamalapuu


---

Punamarjane kamalapuu (Mallotus philippensis) on kamalapuu perekonna taimeliik.


== Kirjeldus ==
Punamarjane kamalapuu on põõsas või puu, mis kasvab kuni 25 meetri kõrguseks.


== Levik ==
Punamarjane kamalapuu kasvab looduslikult Ida- ja Kagu-Aasias, Austraalias ja Saalomoni saartel.


== Toimed ==
Punamarjase kamalapuu saadused evivad antimikroobset, antioksüdantset, antiviraalset, parasiidivastast, tuberkuloosivastast, haavade paranemist soodustavat, tsütotoksilist, põletikuvastast, immunoregulatoorset aktiivsust reguleerivat ja vähirakkude valgusünteesi inhibeerivat toimet. Punamarjase kamalapuu seemne ekstrakt toimib rottidel viljakust vähendavalt. Taime etanooliekstrakt kontsentratsioonis 15.6–31.2 mg/l avaldab tugevat toimet vähemalt kaheksa Helicobacter pylori tüve vastu.
Punamarjasest kamalapuust eraldatud rotleriinile omistatakse lisaks südamehaiguste korral südant tugevdavale toimele mõningast inhibeerivat toimet vähirakkudele ja ka allergiavastast mõju inimese T-rakkudele. 
Taimel on inhibeeriv toime tuberkuloosi mükobakteri tüvedele H37Rv ja H37Ra.


== Pilte ==

		
		
		
		


== Viited ==