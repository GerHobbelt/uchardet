revision: 6237170
title: "F\xF6deraalreservi S\xFCsteem"
url: https://et.wikipedia.org/wiki/F%C3%B6deraalreservi_S%C3%BCsteem


---

Föderaalreservi süsteem ehk USA Föderaalreserv (Fed) on keskpanganduse süsteem USA-s. See asutati 1913. aastal Föderaalreservi seadusega ja on osaliselt riiklik institutsioon, millel on ka eraõiguslikud omanikud. USA Föderaalreservi kuuluvad:

Föderaalreservi juhatus (Board of Governors);
Föderaalne Avatud Turu Komitee (Federal Open Market Committee);
12 regionaalset harupanka (Federal Reserve Bank), mis asuvad suuremates linnades ja mis alluvad Ameerika Ühendriikide Rahandusministeeriumile. Igal neist on oma üheksaliikmeline direktorite nõukogu;
hulk USA erapanku, mis omavad kindlat hulka mittekaubeldavaid aktsiaid oma föderaalpangas;
erinevad nõuandvad nõukogud.Alates 5. veebruarist 2018 on Board of Governorsi esimees Jerome Powell.
USA Föderaalreservi peakorter asub Washingtonis.


== Ajaloost ==
USA esimene institutsioon, mis täitis keskpanga ülesandeid oli 1791. aastal Alexander Hamiltoni asutatud Ameerika Ühendriikide Esimene Pank (First Bank of the United States). 1816 astutati Ameerika Ühendriikide Teine Pank. 1837–1862 USA-s ametlik keskpank puudus. 1863. aastal koostati Riikliku panganduse seadusega kuni 1913. aastani kehtinud riiklik pangasüsteem. Seoses finantspaanikatega 1873., 1893. ja 1907. aastal tekkis tugev nõudlus keskpanga süsteemi loomise järgi. 
Föderaalreserv sai USA Kolmandaks pangaks. Esimese kahe panga süsteem ei kestnud, kuna tal puudus USA Kongressi toetus. Eelmiste süsteemide veaks oli ka valuuta mitteelastsus ja likviidsuse puudus.
Praegused Föderaalreservi funktsioonid on järgmised:

selgitada panganduspaanika probleeme
USA keskpanga ülesanded
tasakaalustada pankade erahuve ja valitsuse tsentraliseeritud kohustusi
juhtida ja reguleerida pangainstitutsioone
kaitsta tarbijate krediidiõigusi
juhtida riigi raha pakkumist läbi rahapoliitika, eesmärgiga tagada
maksimaalne tööhõive
stabiilsed hinnad
mõõdukad pikaajalised intressimäärad
säilitada stabiilsus finantssüsteemis, vähendades süsteemseid riske finantsturgudel
pakkuda finantsteenuseid deponeerimisinstitutsioonidele, USA valitsusele ja välismaistele ametlikele institutsioonidele, mille hulka kuulub ka põhirolli mängimine riikide maksusüsteemides
vahendada regioonidevahelisi makseid
vastutada kohalike likviidsusvajaduste eest
tugevdada USA positsiooni maailmamajanduses


== Regionaalpangad ==
Föderaalreservil on riigis 12 reservpanka:

reservpank asub Bostonis aadressil 600 Atlantic Avenue ning hõlmab kogu Uus-Inglismaad (Massachusetts, Connecticut (välja arvatud Fairfieldi maakond), Rhode Island, New Hampshire, Maine, Vermont).
reservpank asub New Yorgis 33 Liberty Street, hõlmab New Yorgi osariiki, New Jersey 12 põhjapoolset maakonda, Fairfieldi maakonda Connecticutis ning lisaks ka Puerto Ricot ja USA Neitsisaari. Sellel oli varem harupank Buffalos, mis 2008. aastal suleti.
reservpank asub Philadelphias 10 North Independence Mall West, hõlmab Pennsylvania kesk- ja idaosa, New Jersey 9 lõunapoolset maakonda ja Delaware'i.
reservpank asub Clevelandis 600 Superior Ave, hõlmab Ohiot, Pennsylvania lääneosa, Kentucky idaosa ja Lääne-Virginia Hancocki, Brooke'i, Ohio ja Marshalli maakondi. Sellel on harupangad Pittsburghis (301 Grant Street) ja Cincinnatis (150 East 4th Street).
reservpank asub Richmondis 701 East Byrd Street, hõlmab Virginiat, Marylandi, Põhja-Carolinat, Lõuna-Carolinat, Lääne-Virginiat ja Washingtoni föderaalterritooriumi. Harupangad on Charlotte'is (530 East Trade Street) ja Baltimore'is (502 South Sharp Street).
reservpank asub Atlantas 1000 Peachtree Street NE, hõlmab Georgiat, Floridat, Alabamat, Tennessee kesk- ja idaosa 74 maakonda, Mississippi lõunaosa 42 maakonda ja Louisiana lõunaosa 38 valda. Harupangad on Miamis (9100 Northwest 36th Street), Jacksonville'is (800 Water Street), Nashville'is (333 Commerce Street), Birminghamis (524 Liberty Parkway) ja New Orleansis (525 St Charles Avenue).
reservpank asub Chicagos 230 South La Salle Street, hõlmab Illinoisi ja Indiana põhjaosa, Alam-Michigani, Wisconsini lõunaosa ja Iowat. Harupank on Detroitis (1600 East Warren Avenue).
reservpank asub Saint Louises 411 Locust Street, hõlmab Missouri idaosa, Illinoisi ja Indiana lõunaosa, Kentucky ja Tennessee lääneosa, Mississippi põhjaosa ja Arkansast. Harupangad on Memphises (200 North Main Street), Louisville'is (101 South 5th Street) ja Little Rockis (111 Center Street).
reservpank asub Minneapolises 90 Hennepin Avenue, hõlmab Minnesotat, Põhja- ja Lõuna-Dakotat, Montanat, Wisconsini loodeosa ja Ülem-Michigani. Harupank on Helenas (100 Neill Avenue).
reservpank asub Kansas Citys 1 Memorial Drive, hõlmab Missouri lääneosa ning Kansast, Nebraskat, Coloradot, Wyomingit, Oklahomat ja New Mexico põhjaosa. Harupangad on Denveris (1020 16th Street), Oklahoma Citys (211 North Robinson Avenue) ja Omahas (2201 Farnam Street).
reservpank asub Dallases 2200 North Pearl Street, hõlmab Texast, Louisiana põhjaosa ja New Mexico lõunaosa. Harupangad on Houstonis (1801 Allen Parkway), San Antonios (402 Dwyer Avenue) ja El Pasos (301 East Main Street).
reservpank asub San Franciscos 101 Market Street, hõlmab Californiat, Oregoni, Washingtoni, Idahot, Nevadat, Utah't, Arizonat, Alaskat, Hawaiid ning lisaks ka Guami, Põhja-Mariaane ja Ameerika Samoat. Harupangad on Los Angeleses (950 South Grand Ave), Seattle'is (2700 Southwest Avenue; Rentoni äärelinnas), Portlandis (1500 Southwest 1st Avenue) ja Salt Lake Citys (120 South State Street), lisaks sularahakeskus Phoenixis (1550 North 47th Avenue).


== Välislingid ==
Föderaalreservi ametlik veebileht (inglise keeles)
Kohtunik Martin V. Mahoney kohtulahendi lühitutvustus (inglise keeles)
Executive Orders (inglise keeles)
Valge Maja koduleht – seletus Föderaalreservi kohta
Tsitaadid USA kohtukaasustest, mis näitavad Föderaalreservi suhet USA valitsuse ja riigiga