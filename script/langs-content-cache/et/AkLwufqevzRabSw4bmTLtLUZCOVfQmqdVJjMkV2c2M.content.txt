revision: 5781060
title: Technology
url: https://et.wikipedia.org/wiki/Seagate_Technology


---

Seagate Technology on USA ettevõte, mis on üks maailma suuremaid kõvaketaste tootjaid. Seagate'i tegevust juhitakse USA California osariigis Cupertinos, kuid firma juriidiline alaline asukoht on alates 2010. aastast Iirimaal Dublinis.
Firma asutati 1978. aastal Dublinis Iirimaal nimega Shugart Technology.
Seagate on liider kõvaketaste arendamisel pärast 5 MB ST-506 väljastamist aastal 1980. See oli esimene 5,25-tolline kõvaketas. 1980-ndatel olid nad peamised tarnijad mikroarvutite turul, eriti pärast IBM XT kasutuselevõttu aastal 1983. Aastal 1989 omandasid nad Control Data Corporation Imprimis üksust, Wren tootesarja loojaid. See andis Seagate’ile juurdepääsu Wreni võnkepoolide põhisele tehnoloogiale. Aastal 1991 võtsid nad kasutusele 7200 RPM Barracuda sarja, mis jääb tänapäevani nende tipptaseme tooteks. 2006. aastal omandas Seagate ettevõtte Maxtor.


== Ajalugu ==
1. novembril 1978 registreerisid ettevõtte Alan Shugart, Tom Mitchell, Doug Mahon, Finis Conner ja Syed Iftikar ning see alustas äritegevusega 1979. aastal. Algseks nimeks oli Shugart Technology, kuid nimi muudeti peatselt Seagate Technologyks, et vältida segadust Xeroxi tütarettevõttega Shugart Associates (mille asutamise taga oli samuti Al Shugart).


=== 1980. aastad ===
Nende esimene toode jõudis turule 1980. aastal. See oli 5-megabaidine ST-506 kõvaketas, mis sobis 5,25-tollisele Shugart "mini-floppy" seadmele. Kõvaketas, mis kasutas modifitseeritud sagedusmoduleeritud (MFM) liidest, oli õige tabamus. Hiljem, kui oli väljaantud 10-megabaidine versioon ST-412, Seagate sõlmis lepingu, et IBM esimene personaalarvuti sisaldaks kõvaketast. Suurtes kogustes müüdud IBM, tolleaegne PC peatarnija, toitis Seagate varajase kasvu.
Aastal 1983 asendati ettevõtte president Alan Shugarti tegevjuhi Tom Mitchelliga. Shugart jätkas ettevõtte planeerimise jälgimist.
Finis Conner lahkus Seagate’ist 1985. aasta alguses ja rajas ettevõtte Conner Peripherals, mis spetsialiseerus esialgu väiksematele kõvaketastele kaasaskantavates arvutites. Conner Peripherals liikus ka lindiseadmete ärisse, soetades ettevõtte Archive Corporation. Pärast kümmet aastat tegutsemist iseseisva äriühinguna omandas Seagate ettevõtte ühinemislepingu aastal 1996.
1989. aastal suureneva konkurentsi tingimustes soetas Seagate Control Data MPI / Imprimis (CDC) salvestamise üksuse. See andis ettevõttele juurdepääsu CDC võnkepoolide ja ketaste tootmise patentidele. Pealegi, ost andis pääsu võimsa serveri kliendibaasi ja esimeste 5400 RPM kõvaketasteni turul (CDC Elite seeria).


=== 1990. aastad ===

September 1991 – Tom Mitchell astus surve all ettevõtte juhatusest välja. Alan Shugart võttis üle presidendi ameti.
November 1991 – Seagate tõi turule Barracuda kõvakettad, tööstuse esimene kõvaketas spindli kiirusega 7200 RPM.
Mai 1993 – Seagate tarnis 50 miljonit kõvaketast.
Detsember 1994 – Seagate Technology Inc. läks Nasdaqist New Yorgi börsile ja alustas äritegevust tähise SEG all.
Veebruar 1996 – ühines ettevõttega Conner Peripherals, et moodustada maailma suurima sõltumatu kõvaketaste tootja.
Oktoober 1996 – Seagate tutvustas tööstuse esimest kõvaketast spindli kiirusega 10 000 RPM.
Mai 1997 – toimus kohtuprotsess, milles Briti personaalarvutite tootja ja turustaja ettevõte Amstrad süüdistas Seagate'i vigaste kõvaketaste müümises. Amstrad sai kohtuotsusega 93 miljonit dollarit.
Oktoober 1997 – Seagate esitles esimest kõvaketta jaoks välja töötatud Fibre Channeli liidest.
Juuli 1998 – Shugart kaotas oma ametikohta.
August 1998 – USA-s Pittsburghis asutati Seagate Research.
Aprill 1999 – Seagate tarnis 250 miljonit kõvaketast.


=== 21. sajandi algus ===

2000 – Seagate registreeriti saarel Suur-Kaimani saarel.
Veebruar 2000 – Seagate esitles esimest 15000-RPM kõvaketast.
Oktoober 2001 – müügile tulid Seagate'i kõvaketastega Microsoft Xboxi mängukonsoolid.
Detsember 2002 – Seagate uuesti avalikul turul (NYSE: STX).
Juuni 2003 – Seagate uuesti kõvaketaste turul sülearvutite jaoks.
Märts 2005 – Seagate tarnis 10 miljonit 15000-RPM kõvaketast.
September 2005 – Seagate soetas ettevõtte Mirra.
November 2005 – Seagate soetas ettevõtte ActionFront Data Recovery Labs.
Jaanuar 2006 – ajakiri Forbes nimetas Seagate'i 2006. aasta ettevõtteks.
Aprill 2006 – Seagate kuulutas välja esimese professionaalse Direct-To-Disc digitaalkino profivideokaamera (kasutades oma kõvakettad).
Mai 2006 – Seagate soetas 1,9 miljardi dollari eest ettevõtte Maxtor.
Oktoober 2006 – Seagate tarnis esimene hübriidseadme.
2007 – Seagate soetas ettevõtted EVault ja MetaLINCS.
Aprill 2008 – Seagate oli esimene, kes tarnis 1 miljard kõvaketast.


=== 2010. aastad ===

Jaanuar 2010 – Seagate direktorite nõukogu kinnitas Seagate registratsiooni muutust Kaimanisaartelt Iirimaale. Muutus kinnitati aktsionäride koosolekul 14. aprillil 2010 ja see jõustus 3. juulil 2011.
Juuni 2010 – Seagate väljastas maailma esimese 3 TB kõvaketta välise kõvakettana Seagate FreeAgent väliste kõvaketaste sarjas.
September 2010 – Seagate väljastab maailma esimese kaasaskantava 1,5TB kõvaketta.
Märts 2011 – Seagate kuulutas välja esimese eraldioleva 3 TB kõvaketta, mida sai kasutada oma lauaarvutites.
September 2011 – Seagate kuulutas välja maailma esimese 4 TB eraldioleva kõvaketta välise seadme.
Detsember 2011 – Seagate soetab Samsungi HDD äri.
Märts 2012 – Seagate näitas esimest 1TB/square tollise tihedusega kõvaketta, koos ketendamise võimalusega kuni 60 TB.


== Ettevõtte äritegevus ==
Seagate kauples suurema osa oma elust kui avalik ettevõte NASDAQ-i süsteemi "SGAT" sümboli all. 1990-ndatel kolis see NYSE süsteemi ja võttis "SEG" sümboli. Aastal 2000 Seagate registreerus Kaimanisaartel, et vähendada tulumaksu. Samal aastal investeeringu grupp, kuhu kuulusid Seagate'i juhatus, Silver Lake Partners ja Texas Pacific Group, koos ettevõttega Veritas Software ostavad Seagate Technology. Veritas ostis välja 33% oma aktsiad, mis kuulusid Seagate'i ettevõttele ja sai selle investeeringud firmades SanDisk, Gadzoox Networks, CVC ja Dragon Systems. Seagate uuesti avalikul turul detsembris 2002 NASDAQ süsteemis "STX" sümboli all.


== Kohtuprotsess Convolve'i ettevõttega ==
Juulis 2000 alustasid Convolve Inc. ja Massachusettsi Tehnoloogiainstituut (MIT) kohtuprotsessi Compaq Computer Corp ja Seagate Technology Inc. vastuNew Yorgi Lõuna Piirkonna ringkonnakohtus, väites, et kostja oli varastanud Convolve arvuti kõvaketta tehnoloogia Sound Barrier Technology (SBT) ning lisanud selle Seagate'i toodetele. Sellega rikkusid Seagate MIT autoriõigusi. Sound Barrieri tehnoloogia vähendas kõvaketaste müratase. Pealegi ei olnud Convolve ettevõttel piisavalt tõendeid. Kohtuprotsess lõppes siis sellega, et Seagate lõpetas oma kõvaketastes automaatse akustika juhtimise kasutamist alates Barracuda 7200.7.2009. aastal tekkisid selle kohta uued detailid. Seagate endine töötaja Paul A. Galloway väitis, et Seagate alustas oma kõvaketaste müravähendustehnoloogia arendamist, kui selle esindajad nägid seda Convolve’il. Seagate'i insenerid ise ei teadnud, et need andmed olid n-ö ärisaladus. Pealegi Seagate hävitas tahtlikult dokumente selle tehnoloogia kohta ehk peitis tõendeid. Galloway arvuti, kus ta hoidis oma märkmeid, oli samuti ettevõtte poolt välja võetud.
Detsembris 2012 oli ettevõtte Seagate direktorite nõukogu esimees Stephen J. Luczo ning president ja peadirektor Terry Cunningham-Evault.


== Viited ==


== Välislingid ==
Seagate Technology website
Seagate Milestones
Seagate hard disk drive production date calculator
Explanation of Seagate hard disk drive production date
Former Seagate logo