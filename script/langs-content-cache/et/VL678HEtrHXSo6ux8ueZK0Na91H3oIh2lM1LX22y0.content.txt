revision: 6332875
title: 'Angry Birds: Kurjad linnud. Film'
url: https://et.wikipedia.org/wiki/Angry_Birds:_Kurjad_linnud._Film


---

"Angry Birds" (eesti keeles "Kurjad linnud") on 2016. aastal valminud Soome-Ameerika päritolu animeeritud 3D-komöödiafilm.
Film põhineb Rovio Entertainmenti samanimelisel mängul. Filmi lavastasid Clay Kaytis ja Fergal Reilly. Stsenaariumi kirjutas Jon Vitti ning loo autorid on Mikael Hed, Mikko Pöllä ja John Cohen.
Film räägib ühest valesti mõistetud kurjast linnust, kes näitab, et viha ei maksa häbeneda, vaid seda tuleb lihtsalt õigel hetkel headel eesmärkidel ära kasutada.


== Sisu ==
Filmi sündmustik leiab aset saarel, mida asustavad ainult rõõmsad lennuvõimetud linnud – või peaaegu ainult. Nimelt on sealses paradiisis tujukas Red, kiire Tarmo ja plahvatav Pomm olnud alati autsaiderid. Filmi peategelane Red on kogu aeg vihane, tal ei ole sõpru ja ta ei meeldi mitte kellelegi. Tegelikult ei meeldi talle ka mitte miski. Red ei ela koos teiste lindudega saare keskel asuvas külas, vaid rannal. Ta igatseb endale sõpru, seltskonda ja ühtekuuluvustunnet, aga ta ei oska ega taha olla teistmoodi ainult selleks, et sisse sobituda. Pärast ühte järjekordset vihapurset saadetakse ta viharavile, kus on ka Tarmo ja Pomm.Ühel päeval maabub rannale üks salapärane laev, mis on täis rohelisi sigu, kes väidavad, et on maadeavastajad ja on tulnud rahus. Nad tutvustavad lindudele uusi leiutisi ja trikke. Samal ajal ilmub aina rohkem sigu juurde ja Red muutub üha kahtlustavamaks nende heade kavatsuste suhtes, kui sead tasapisi saart vallutavad. Ta otsustab minna otsima Vägevat Kotkast, kes legendi järgi suudab ainukesena saart kaitsta ning on ka ainus lind, kes suudab lennata, kuid Kotkast pole nähtud juba aastaid. Redi saadavad sellel matkal tema lahutamatud sõbrad Tarmo ja Pomm. Kolm rändurit leiavad kotka, kuid peavad pettuma. Vägevast Kotkast pole enam peaaegu midagi alles. Ta on ülekaaluline, enesekeskne ja pensionieas. Red, Tarmo ja Pomm vaatavad läbi Vägeva Kotka binokli ja näevad, et samal ajal kui linnud pidu peavad, peidavad sead saarele lõhkeaineid. Kolmik mõistab, et pidu oli maskeering, et sead saaks samal ajal mune varastada. Nad üritavad veenda ka Kotkast neid aitama, kuid Kotkas keeldub. Red, Pomm ja Tarmo suunduvad teisi linde hoiatama ja sigasid peatama, kuid see ei õnnestu ja sead põgenevad koos munadega ning nende lõhkeained hävitavad küla. Kuid enne, kui linnud ise aru saavad, mis juhtus, innustab Red neid oma viha vabastama ja oma mune tagasi võtma.Linnud ehitavad paadi, et sõita sigade saarele. Seal nad leiavad, et sead elavad müüriga ümbritsetud linnas. Arvates, et munad on viidud linna keskel asuvasse lossi, otsustavad linnud kasutada sigade kingitud ragulkat nende endi ründamiseks. Jõudes lossi avastavad Red, Pomm ja Tarmo munad suure katla kohalt võrgus rippumas. Sead ootavad innukalt katla kõrval, et munad ära süüa.Vägev Kotkas saabub mune päästma, olles eelnevaid sündmusi läbi oma binokli jälginud. Samal ajal kui kotkas aitab mune vedada, kukub põgenemise käigus üks muna maha ja veereb lossi tagasi. Red võitleb sigade kuningaga, et muna tagasi saada. Samal ajal toimub ka lossist väljas lahing sigade ja lindude vahel. Red ja sigade kuningas on jõudnud lõhkeainete lattu, Redil õnnestub need süüdata ja jõuab ise koos munaga õigel ajal katla alla peitu minna. Terve linn hävib plahvatuse käigus.Red pääseb paja alt välja ning temaga koos on kolm väikest sinist lindu. Iga muna leiab enda pere ja kõik on õnnelikud ning suunduvad oma koju, lindude saarele, tagasi.
Red kuulutati kangelaseks ning talle kirjutati selle auks laul. Samuti toodi ta maja külasse tagasi.
Filmi lõputiitrite ajal on näha, et osad sead jäid ellu suurest plahvatusest ning neil on tekkimas uus plaan, kuidas munad tagasi varastada.


= Osades =
Jason Sudeikis – Red
Aidan McGraw ja Kallan Holley – noor Red
Josh Gad – Tarmo (Chuck)
Danny McBride – Pomm
Maya Rudolph – Matilda
Bill Hader – Leonard
Peter Dinklage – Vägev Kotkas
Kate McKinnon – Stella, Eva
Sean Penn – Terence
Tony Hale – Ross, Mime, Cyrus
Keegan-Michael Key – Judge Peckinpah
Blake Shelton – Earl
Anthony Padilla – Hal
Ian Hecox – Bubbles
Charli XCX – Willow
Tituss Burgess – Photog
Billy Eichner – Chef Pig, Phillip
Hannibal Buress – Edward
Ike Barinholtz – Tiny
Max Charles – Bobby
Jillian Bell – Helene, jooga instruktor
Cristela Alonzo – Shirley
Danielle Brooks – Monica, Olive
Romeo Santos – Early Bird
Geoffrey Arend – Päevahoiu õpetaja
Ava Acres – Timothy
Alex Borstein – Sophie Bird, Peggy Bird
Josh Robert Thompson – Brad Bird, saksofoni lind Dane
Fred Tatasciore – Monty Pig
John Cohen – Johnny Bird
Clay Kaytis – kelner lind Clayton
Fergal Reilly – töödejuhataja siga
Chris Miller – ehitus siga
Mike Mitchell – ajalehe siga
Catherine Winder – Billy the SignEesti keelde dubleerisid:

Märt Avandi – Red
Ott Sepp – Tarmo (Chuck)
Marko Matvere – Pomm
Henry Kõrvits – Vägev Kotkas
Peeter Oja – Kohtunik Nokats
Indrek Ojari – Leonard
Haide Männamäe – Matilda
Saara Kadak – Stella
Hannes Võrno – Cyrus
Priit Pius – Hal
Märt Pius – BubblesKaasa tegid veel paljud Eesti näitlejad: Helene Vannari, Tõnis Niinemets, Piret Viisimaa, Priit Öövel, Taavi Lepik, Mihkel Tikerpalu, Meeli Seerma, Anni Tross, Mete-Mari Aule, Karin Lõhmus, Laura-Lee Pint, Margus Tammela, Gert Hatsukov, Piret Jalakas, Jette Aus, Erkki Aule, Uku Toomet, Rando Arand.


= Tootmine =
Rovio Entertainment plaanib teha filmile järge.


== Muusika ==
"Angry Birds Movie: Original Motion Picture Soundtrack" on filmi "Angry Birds" muusika album. Album ilmus 6. mail 2016.


== Avaldamine ==
Filmi esilinastus toimus 1. mail 2016 Saksamaal. Järgmisena avaldati see Prantsusmaal 5. mail ja Sloveenias 7. mail. Eestis linastus film 13. mail. Viimasena esilinastus see Jaapanis 1. oktoobril.Angry Birds filmi DVD ja Blu-ray avaldamiskuupäev oli määratud 16. augustiks 2016.


== Kriitika ==
Suurim tugevus Angry Birdsi filmis on filmitegijate oskus kasutada maksimaalset ära 3D-efekte."Kahju, et filmi sisu on nii tavaline – ebatõenäoline kangelane päästab jälle maailma. Õnneks päästab kuivuse käes kannatava narratiivi suures osas hea tabav huumor, naljakad tegelased ja humoorikad situatsioonid. Oma panuse annavad ka kavalad ja isegi ootamatud peidetud austusavaldused teistele filmidele (lastefilmis on vihje Kubricku õudusfilmile "Hiilgus"). Eesti parimate dublaažinäitlejate töö on väga loomulik ning eestlaste huumor ei tee ka paha – ühel hetkel laulavad tegelased näiteks Ott Leplandi hitti "Kuula"", kirjutab Kinoveeb.


== Vaata ka ==
"Angry Birds"


= Viited =