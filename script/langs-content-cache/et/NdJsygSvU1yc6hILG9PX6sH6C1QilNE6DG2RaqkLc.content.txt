revision: 6432080
title: Streptococcus pyogenes
url: https://et.wikipedia.org/wiki/Streptococcus_pyogenes


---

Streptococcus pyogenes on bakteriliik.Kõnekeeles on see bakter teatud tingimustel tuntud ka kui lihasööja streptokokk ehk lihasööjabakter ehk mädatekitajabakter. 
On leitud, et mikroob muutus ohtlikuks pärast mitme geenimutatsiooni üleskorjamist 1980. aastate algul.


== Kirjeldus ==
Nad on:

grampositiivsed bakterid
liikumatud
esinevad ahelatena
läbimõõduga 0,6–1,0 μm
hüaluroonhappest kihnuga (antifagotsütaarne)
eosteta (on asporogeensed)
kemoorganotroofid
katalaas-negatiivsed
fakultatiivsed anaeroobid
sisenevad ülemiste hingamisteede kaudu ja paljunevad inimese sees.


== Klassifikatsioon ==


=== Immunoloogiline klassifikatsioon ===
Lancefieldi klassifikatsiooni alusel liigitatakse streptokokk Streptococcus pyogenes rakumembraani antigeeni alusel seroloogilisse A-gruppi.


== Klassifikatsioon hemolüüsivõime alusel ==
Hemolüüsivõime alusel liigitatakse Streptococcus pyogenes beetahemolüütiliseks streptokokiks.


== Serotüübid ==
Tuvastatud on rohkem kui 100 M serotüüpi ja 20 T serotüüpi.


== Virulentsusfaktorid ==
M-proteiini abil toimub adhesioon keratinotsüütidele
F-proteiini abil toimub adhesioon epiteelirakkudele
ensüümide komplekteerimine
C5a peptidaas – lõhustab C5a komplementi
streptolüsiin S – hemolüüs, toimib rakumembraanidele, k.a fagotsüütidele ja müokardi rakkudele
streptolüsiin O (ei ole immunogeenne)
pneumolüsiin – hemolüüsi tulem, takistab lümfotsüütide paljunemist, antigeenide sünteesi ja indutseerib neutrofiilide, makrofaagide jt rakkude apoptoosi
deoksüribonukleaas
hüaluronidaas, streptokinaasid, proteinaasid, amülaasid, esteraasid – vähendavad mäda viskoossust ja on abiks streptokokkide levikul
vesinikperoksiid – osad tüved on võimelised komplekteerima – tsütotoksilineStreptolüsiin O ja streptolüsiin S lõhustavad vere punaliblesid ja teisi rakke. 


=== Pürogeensed eksotoksiinid ===
Pürogeensed eksotoksiinid (SpeA, SpeB, SpeC) toimivad teadlaste arvates superantigeenidena, indutseerivad tsütokiinide (näiteks tuumornekroosifaktor alfa TNFα) vabanemist ja vahendavad palavikku, sarlakite löövet, organpuudulikkust, hulgielundihäiret, šokki ja toksilise šoki sündroomi. 
SpeB toimel surevad südamelihaserakud.


== Patogenees ==


=== Streptokokkinfektsioonid ===
 Pikemalt artiklis A-rühma streptokokk mujal klassifitseeritud haiguste tekitajanaStreptococcus pyogenes võib põhjustada selliseid stafülokokkinfektsioonidest põhjustatud mädaseid haigusi nagu streptokokktonsilliit, neelumandlipõletik, erüsiipel (roos), sarlakid, nekrotiseeruv fastsiit, mädavill-lööve, haavainfektsioone, veremürgistus, streptokokiline toksilise šoki sündroom, bakterieemia, pneumoonia jt.
Tüsistustena võib ta põhjustada ka mittemädaseid haigusi, näiteks reumat ja ägedat glomerulonefriiti.
Bakter tekitab nekrotiseerivat fastsiiti, mis on kiiresti leviv põletik, haigustekitajad liiguvad lümfiteede kaudu edasi pehmetesse kudedesse, näiteks lihastesse ja neid katvatesse sidekirmetesse ja sealt edasi verrre.Tartu Ülikooli emeriitprofessori ja meditsiinilise biotehnoloogia erakorralise professori Marika Mikelsaare sõnul esineb Eestis raskeid Streptococcus pyogenes'e põhjustatud infektsioone umbes kümme juhtumit aastas.


== Tundlikkus ==
Enamik Streptococcus pyogenes'e tüvesid on tundlikud penitsilliinile, kuid on ka resitentseid tüvesid. 
Streptococcus pyogenes on tundlik ka piparmündi, küüslaugu (allitsiin), selleriseemne õli vastu.


== Saadused ==
Bakteri Streptococcus pyogenes kaht ensüümi kasutatakse meditsiinis ka terapeutilistel eesmärkidel:

streptokinaasi veresoonteumbumiste (tromboembooliate ravis)
dnaase kasutatakse haavade ravisSu-tüvi indutseerib vesinikperoksiidi komplekteerimist ja eritumist, vastavalt valmistatud ja uuritud preparaate võidakse katsetada vähivastases kemoteraapias.


== Viited ==


== Välislingid ==
Linda Johansson, Pontus Thulin, Donald E. Low, ja Anna Norrby-Teglund, Getting under the Skin: The Immunopathogenesis of Streptococcus pyogenes Deep Tissue Infections, Clin Infect Dis. (2010) 51 (1): 58–65., doi: 10.1086/653116
Irja Lutsar,Streptokokid, stafülokokid ja enterokokid, 2011, veebiversioon (vaadatud 21.02.2014)
Tristan Lefébure, Vince P. Richards, Ping Lang, Paulina Pavinski-Bitar, Michael J. Stanhope, Gene Repertoire Evolution of Streptococcus pyogenes Inferred from Phylogenomic Analysis with Streptococcus canis and Streptococcus dysgalactiae, 2012, DOI: 10.1371/journal.pone.0037607, Veebiversioon (vaadatud 21.02.2014) (inglise keeles)
Martina Niin, Kuulo Kutsar: ohuteguritest hoolimata on ettearvamatu, kellel streptokokk raske haiguse põhjustab, 24. märts 2015, veebiversioon (vaadatud 24.03.2015)Selles artiklis on kasutatud saksakeelset artiklit de:Streptococcus pyogenes seisuga 21.02.2014.