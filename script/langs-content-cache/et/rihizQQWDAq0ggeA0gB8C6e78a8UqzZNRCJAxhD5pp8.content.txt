revision: 6282717
title: "2008. aasta Eurovisiooni lauluv\xF5istlus"
url: https://et.wikipedia.org/wiki/2008._aasta_Eurovisiooni_lauluv%C3%B5istlus


---

2008. aasta Eurovisiooni lauluvõistlus oli 53. Eurovisiooni lauluvõistlus, mis toimus Serbia pealinnas Belgradis Beogradska Arenal. Võistluse finaal toimus 24. mail ning poolfinaalid 20. ja 22. mail. Lauluvõistluse korraldas Serbia riigitelevisioon RTS. Aasta varem Helsingis oli võitjaks kuulutatud Serbia lauljatar Marija Šerifović lauluga "Molitva". 
53. Eurovisiooni lauluvõistluse võitis Venemaa, keda esindas Dima Bilan lauluga "Believe", mis saavutas 272 punktiga esikoha. Dima Bilan oli ka varem Eurovisiooni lauluvõistlusel osalenud ning saavutanud 2006. aasta Eurovisiooni lauluvõistlusel Soome järel teise koha. 
28. septembril 2007 teatati, et minnakse üle uuele formaadile, kus on kaks poolfinaali. Uue formaadi järgi pääsesid otse finaali ainult eelmisel aastal võitnud riik ja Euroopa Ringhäälingute Liidu (EBU) valitud neli suurriiki. 
2007. aasta detsembris jagas EBU osalevad riigid geograafilise asukoha ja hääletamise ajaloo järgi kuueks, et vältimaks poolfinaalides poliitilist hääletust. 2008. aasta jaanuaris toimus esinemisjärjekorra loosimine. Kõik riigid pidid tegema teleülekande ja hääletuse selles poolfinaalis, kus nad ise osalesid. Teise poolfinaali näitamine oli valikuline ja selles mitteosalevad riigid hääletada ei saanud. Automaatselt finaali pääsenud riigid nägid mõlemat poolfinaali, kuid hääletada said nad vaid ühes neist. See, kummas poolfinaalis nad hääletasid, selgitati välja loosiga.
Poolfinaalidest pääses edasi üheksa paremat, kümnes kvalifitseeruja selgus varužürii otsusega. Finaalis osales 25 riiki.   
Eesti osales I poolfinaalis, kus Kreisiraadio laulis laulu "Leto Svet", mis jäi 8 punktiga eelviimaseks ehk 18. kohale ega pääsenud finaali.


== Poolfinaalid ==


=== Grupid ===
Poolfinaalides osalevad riigid on jaotatud kuude rühma nende geograafilise asukoha ja 2004.–2007. aastal hääletamise järgi. 28. jaanuaril 2008 loositi riigid poolfinaalidesse. Mõlemasse poolfinaali jaotati võrdne arv riike ühest rühmast. 


=== Esimene poolfinaal ===
Esimene poolfinaal toimus 20. mail 2008. Automaatsetest finalistidest hääletasid esimeses poolfinaalis Hispaania ja Saksamaa.


=== Teine poolfinaal ===
Teine poolfinaal toimus 22. mail 2008. Automaatsetest finalistidest hääletasid teises poolfinaalis Prantsusmaa, Suurbritannia ja Serbia. Žüriide lemmikuna pääses lisaks esimesele üheksale kohale finaali Rootsi. 


== Finaal ==


== Punktitabelid ==


=== I poolfinaal ===


=== II poolfinaal ===


=== Finaal ===


== Välislingid ==