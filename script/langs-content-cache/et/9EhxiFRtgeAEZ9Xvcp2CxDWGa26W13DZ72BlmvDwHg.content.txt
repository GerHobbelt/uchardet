revision: 5849931
title: Eugenius I
url: https://et.wikipedia.org/wiki/Eugenius_I


---

Eugenius I oli paavst 654–657. Ta oli 75. paavst.
Eugenius sündis Roomas Aventinuse künkal. Ta oli Rufinianuse poeg.
Eugenius oli kiriku teenistuses lapsepõlvest saadik. Ta sai Martinus I ajal preestriks (kardinalpreester) ja oli saadik (apocrisiarius) Konstantinoopolis.


== Paavstiks saamine ==
Eugenius I pühitseti paavstiks 10. augustil 654. Ta määrati ametisse Bütsantsi keiser Konstans II tahtel.
Osa Rooma vaimulikkonnast keeldus uut paavsti tunnustamast, sest nad ei pidanud Martinus I tagandamist seaduspäraseks. Samuti lootis Martinus I, et enne tema surma ei valita uut paavsti. Alles pärast Martinus I surma 16. septembril 655 tunnustas kogu Rooma vaimulikkond teda seadusliku paavstina.


== Suhtumine monoteletismi ==
Eugenius I saatis legaadid Konstantinoopolisse. Konstantinoopoli patriarh Petros soovis tüli monoteletismi üle lõpetada, võttis legaadid suurejooneliselt vastu ja pakkus neile kompromissvormelit, mille järgi omasid Jeesus Kristuse loomused küll üht tahet, kuid isikuna omas Kristus vaid üht tahet.
Legaadid tunnustasid patriarhi ettepanekut ja nelipühil 655 tunnustasid osadust patriarhiga. Patriarh saatis legaatidega paavstile teate oma määramisest ametisse ja kompromissvormelit sisaldava usutunnistuse.
Kui legaadid jõudsid tagasi Rooma, loeti patriarhi usutunnistus Rooma vaimulikkonna juuresolekul Santa Maria Maggiore kirikus ette. Vaimulikud ei lasknud paavsti senikaua kirikust lahkuda, kuni paavst soostus kompromissvormeli tagasi lükkama.
Keiser ähvardas hiljem paavsti “ära röstida”, kui ta ei tunnusta monoteletismi.


== Suhted Inglismaa piiskoppidega ==
Aastal 654 külastas Roomat hilisem Yorki piiskop Wilfrid, keda paavst õnnistas.


== Munklus ==
Eugenius I kinnitas Genti Saint-Bavoni kloostri ja Saint-Maurice d'Agaune'i kloostri privileegid.


== Ordinatsioonid ==
Eugenius I ordineeris 21 piiskoppi.
Tema ajal sai diakoniks (kardinaldiakon) hilisem paavst Vitalianus.


== Kristlik eetika ==
 Pikemalt artiklis Kristlik eetikaEugenius I abistas vaeseid.


== Surm ==
Eugenius I suri 2. juunil 657 Roomas, aga Anastasius Bibliothecariuse järgi 1. juunil. Ta maeti Rooma Peetri kirikusse.
Ta jättis surres pärandi Rooma vaimulikele ja kodanikele.
Eugenius I austatakse katoliku kirikus pühakuna. Tema mälestuspäev on 2. juuni.


== Hinnang ==
"Liber Pontificalis" iseloomustab Eugeniust lahke, sõbraliku, kannatliku ja leebena.


== Kirjandus ==
J. N. D. Kelly: The Oxford Dictionary of Popes. 1996.
Liber Pontificalis.
Domenico Mallardo: Papa Sant'Eugenio I. Napoli, 1943.


== Välislingid ==
Artikkel Eugenius I kohta. (inglise keeles)
Artikkel Eugenius I kohta. (inglise keeles)
7. sajandi konsistooriumid.