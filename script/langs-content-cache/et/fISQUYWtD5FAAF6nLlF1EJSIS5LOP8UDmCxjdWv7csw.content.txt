revision: 4749133
title: George R. R. Martin
url: https://et.wikipedia.org/wiki/George_R._R._Martin


---

George Raymond Richard Martin (ka GRRM; sündinud 20. septembril 1948 New Jerseys Bayonne'is) on USA ulmekirjanik.
Ta on võitnud mitu Hugo ja Nebula auhinda. Tema kõige tuntum teos on "Jää ja tule laul", mis on inspireeritud Rooside sõjast ja "Ivanhoest". 
George R. R. Martin oli noorena aktiivne koomiksite koguja ja lugeja. 1963. aasta novembris ilmus Fantastilise neliku koomiksiraamatus isegi Martini kiri toimetajale. Huvi koomiksite ja superkangelaste vastu aitas Martinil kirjanikuks saada.
Ta kirjutas 1970-ndatel lühijutte. Tema esimene jutt, mis kandideeris Hugole ja Nebulale, oli "With Morning Comes Mistfall", mis avaldati ajakirjas Analog 1973. aastal. Raamat ei võitnud kumbagi auhinda, aga Martin ütles, et tema jaoks on suur asi ka olla koos Hugo ja Nebula auhinna "kaotajatega". 
1991. aastal hakkas ta kirjutama juttu, millest hiljem kujunes välja "Jää ja tule laul". Sellel on kokku arvatavasti seitse osa. Esimene osa "Troonide mäng" avaldati 1996. See sai kriitikutelt ja kirjanikelt palju kiitust. Aastal 2007 teatati, et HBO on ostnud terve sarja filmimisõigused. Plaan on, et üks hooaeg sisaldab ühe raamatu jagu materjali.
Martin osaleb sageli ulmehuviliste kokkutulekutel ja on lugejatele kergesti kättesaadav. Tal on head suhted oma fänniklubiga "Brotherhood without Banners". 2006. aasta detsembri seisuga oli fänniklubis üle 1000 liikme.
Martin on tugevalt vastu fännikirjandusele, milles fännid kirjutavad oma lugusid teiste kirjanike tegelastega. Martini meelest on see kirjaniku autoriõiguste rikkumine ja halb viis algajatele kirjanikele oma kirjaoskuse arendamiseks. Ta ei anna kellelegi luba kasutada oma intellektuaalset omandit fännikirjanduses.
13. juulil 2009 külastas George R. R. Martin Tallinna.


== Eesti keeles ilmunud jutud ==
Liivakuningad (Sandkings 1979), Retk hämarusse: ulmeantoloogia, Salasõna, 2003, ISBN 9789985938362
Risti ja lohe tee (The Way of Cross and Dragon 1979), Aphra: ulmeantoloogia, Skarabeus, 2005, ISBN 9789985934647
Tema laste portreed (Portraits of His Children 1985), Täheaeg 10. Juubeliväljaanne, Fantaasia, 2012, ISBN 9789949459964


== Eesti keeles ilmunud romaanid ==
"Troonide mäng. 1. raamat" (A Game of Thrones 1996), Varrak, 2006, tõlkinud Mario Kivistik, ISBN 9789985312810
"Troonide mäng. 2. raamat" (A Game of Thrones 1996), Varrak, 2007, tõlkinud Mario Kivistik, ISBN 9789985313831
"Kuningate heitlus. 1. raamat" (A Clash of Kings 1998), Varrak, 2008, tõlkinud Mario Kivistik, ISBN 9789985315934
"Kuningate heitlus. 2. raamat" (A Clash of Kings 1998), Varrak, 2009, tõlkinud Mario Kivistik, ISBN 9789985319161
"Windhaven" (Windhaven 1981), Fantaasia, 2009, tõlkinud Jaana Talja, ISBN 9789949420896
"Fevre'i unelm" (Fevre Dream 1982), Varrak, 2009, tõlkinud Juhan Habicht, ISBN 9789985319581
"Mõõkade maru. 1. osa" (A Storm of Swords 2000), Varrak, 2010, tõlkinud Mario Kivistik, ISBN 9789985320600
"Mõõkade maru. 2. osa" (A Storm of Swords 2000), Varrak, 2011, tõlkinud Mario Kivistik, ISBN 9789985323595
"Öölendajad" (Nightflyers 1985),  Fantaasia, 2012, tõlkinud Tatjana Peetersoo, ISBN 9789949459971
"Vareste pidusöök. 1. raamat" (A Feast for Crows 2005), Varrak, 2012, tõlkinud Mario Kivistik, ISBN 9789985326374
"Vareste pidusöök. 2. raamat" (A Feast for Crows 2005), Varrak, 2014, tõlkinud Mario Kivistik, ISBN 9789985329191
"Jäälohe" (The Ice Dragon 1980/2014) (lasteraamat, joonistused lisatud 2014), Varrak, 2015, tõlkinud Juhan Habicht, ISBN 9789985335512
"Põgenemine" (Hunter's Run 2007) (koos Gardner Dozois ja Daniel Abraham), Ersen, 2015, tõlkinud Ülle Jälle, ISBN 9789949256860
"Tants lohedega. 1. raamat" (A Dance with Dragons 2011), Varrak, 2016, tõlkinud Mario Kivistik ja Tarmo Vaarpuu, ISBN 9789985338773
"Tants lohedega. 2. raamat" (A Dance with Dragons 2011), Varrak, 2017, tõlkinud Tarmo Vaarpuu, ISBN 9789985340745
"Seitsme kuningriigi rüütel" (A Knight of the Seven Kingdoms 2015), Varrak, 2017, tõlkinud Juhan Habicht, ISBN 9789985340868
"Troonide mäng. 1. ja 2. raamat" (uuesti mõlemad osad koos pehmes köites), Varrak, 2017, tõlkinud Mario Kivistik, ISBN 9789985341537


== Välislingid ==
George R. R. Martin Ulmekirjanduse BAASis
Ametlik sait
Raul Sulbi. Menukirjanik külastab Eestit Postimees.ee, 30. juuni 2009
Nikolai Karajev, tõlkinud Marek Laane. George R. R. Martin: kangelaste tapja ja lohede isa Postimees.ee, 31. august 2017
Artikleid George R. R. Martinist