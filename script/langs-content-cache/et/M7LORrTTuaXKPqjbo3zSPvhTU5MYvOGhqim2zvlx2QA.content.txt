revision: 6350750
title: "M\xF5driku m\xF5is"
url: https://et.wikipedia.org/wiki/M%C3%B5driku_m%C3%B5is


---

Mõdriku mõis (harvemini Mödriku mõis; saksa keeles Mödders) oli Virumaal Viru-Jaagupi kihelkonnas asunud rüütlimõis. Tänapäeval jäävad Mõdriku mõisa maad Lääne-Viru maakonda Vinni valda.Nüüdisajal tegutseb Mõdriku mõisa peahoones Tallinna Tehnikakõrgkooli teenusmajanduse instituut.


== Ajalugu ==
Mõdriku mõisa on esmamainitud 1470. aastal, mil see kuulus Brackelite suguvõsale, kelle ajal võis mõisa keskuseks olla väike vasallilinnus. 17. sajandil läks mõis Stackelbergide valdusse ja 1770. aastatel Kaulbarsidele (Hermann Wilhelm von Kaulbars). 1894 omandasid mõisa Dehnid.Viimaseks võõrandamiseelseks omanikuks oli Georg von Dehn.


== Mõisakompleks ==
Künka otsas asuv kahekorruseline peahoone on valminud mitmes järgus. Hoone vanimad osad on ümartorn ja sellega piirnev majaosa, mis võib olla ehitatud keskaegse vasallilinnuse müüridele. 1780. aastatel sai ümartorniga piirduv idatiib oma barokse kujunduse. Läänetiib rajati mõnevõrra hiljem. Maja tiivad on omavahel ühenduses ainult teise korruse kaudu.1927. aastal asus hoonesse kodumajanduskool, mille järeltulija tegutseb seal siiani.Säilinud on mitu mõisa majandushoonet.Mõisahoone lähedal kõrge künka otsas paikneb 1812. aasta Vene-Prantsuse sõja mälestussammas (Mõdriku täkusammas).


== Mõisapark ==
Mõdriku mõisapark, pindalaga 11,7 ha, on kaitsealune park.


== Pildid ==

		
		
		
		
		
		


== Viited ==


== Välislingid ==
Mõdriku mõis (Viru-Jaagupi khk), Kinnistute register
Mõdriku mõisa peahoone