revision: 6331141
title: Viru-Nigula vald
url: https://et.wikipedia.org/wiki/Viru-Nigula_vald


---

Viru-Nigula vald on vald Lääne-Virumaal. Valla keskus asub Kundas ning teenuste osutamine toimub Aseri alevikus ja Viru-Nigula alevikus. Viru-Nigula vald moodustati 2017. aastal senise Viru-Nigula valla, Kunda linna ja Aseri valla ühinemisel. Viru-Nigula vald on maakonna merevärav ja ajalooline tööstus- ja logistikapiirkond.Viru-Nigula vald on elanike arvult Eestis keskmisest väiksem omavalitsusüksus, olles suuruselt 55. omavalitsusüksus (Eestis on kokku 79 omavalitsusüksust). Pindalalt on Viru-Nigula vald Eesti suuruselt 36. omavalitsusüksus. Valla keskus on Kunda linn, kus elas 2021. aasta alguse seisuga natuke üle poole valla elanikest (2865 inimest).Viru-Nigula valda läbib Tallinna–Narva maantee. Vallas asub Kunda sadam.Viru-Nigula vallavanem on Einar Vallbaum.


== Asustus ==
Linn:
Kunda
Alevikud:
Aseri ja Viru-Nigula
Külad:
Aasukalda – Aseriaru – Iila – Kabeli – Kaliküla – Kalvi – Kanguristi – Kestla – Kiviküla – Koila – Koogu – Kunda küla – Kurna – Kutsala – Kuura – Kõrkküla – Kõrtsialuse – Letipea – Linnuse – Mahu – Malla – Marinu – Metsavälja – Nugeri – Ojaküla – Oru – Paasküla – Pada – Pada-Aruküla – Pikaristi – Pärna – Rannu – Samma – Selja – Siberi – Simunamäe – Toomika – Tüükri – Unukse – Varudi – Vasta – Villavere – Võrkla


== Rahvastik ==

Kunda linna elanikest on 64% eestlased, 30% venelased, 2% ukrainlased ja 4% muude rahvuste esindajad.Võrreldes teiste Eesti omavalitsusüksustega on Viru-Nigula vallas pensionäride osakaal üks kõrgemaid. Viru-Nigulla valla elanikest moodustavad pensionärid 30,4%. Selle näitaja poolest ollakse Eestis omavalitsusüksuste seas kuuendal kohal. Seal on Lääne-Virumaa omavalitsusüksuste kõrgeim pensionäride osakaal.Viru-Nigula vallas on ka puudega isikute osakaal Eesti omavalitsusüksuste keskmisest kõrgem. 12,9 protsendil valla elanikest on diagnoositud puue (Eestis on keskmiselt diagnoositud puue 10,3% elanikest). Vallas on kõige enam diagnoositud liikumispuuet (46% juhtudest).


== Eelarve ==
2020. aastal olid Viru-Nigula valla eelarve tulud 9,1 miljonit eurot. Selle näitaja alusel oli valla eelarve Eesti omavalitsusüksuste seas 60. kohal. Viru-Nigula valla netovõlakoormus moodustab 29% valla eelarvest. Selle näitaja poolest ollakse omavalitsusüksuste võrdluses keskmike seas (37. kohal).


== Sõprusvallad ==
Karvia vald (Soome), Criuleni rajoon (Moldova), Dobele piirkond (Läti), Comrat (Moldova) ja Akmenė linn (Leedu).


== Vaata ka ==
Viru-Nigula kihelkond
Letipea-Mahu


== Viited ==


== Välislingid ==
Viru-Nigula valla koduleht