revision: 6398085
title: Salisbury
url: https://et.wikipedia.org/wiki/Salisbury


---

Salisbury on katedraalilinn, mis asub Salisbury tasandikul Wiltshire'i krahvkonnas Lõuna-Inglismaal.
Linn asub viie jõe ühinemiskohas, mis nähtavasti oligi eelduseks asustuse tekkimisele ning tema ajalugu ulatub rauaaega. Roomlased nimetasid linna „Sorviodunumiks”. Normannid ehitasid sellele asukohale kindluse ja andsid sellele nime „Searesbyrig”. Kindluse asukohta tuntakse Vana Sarumi nime all. Salisbury ennast nimetatakse harva ka Uueks Sarumiks.
Linnas asub Salisbury katedraal.
18. sajandil oli Salisbury tähtis muusikakeskus ja tänapäeval on Salisbury elukohaks paljudele kunstnikele, kelle ateljeed asuvad linna keskel. Igal aastal toimub Salisburys mai lõpust juuni alguseni Rahvusvaheline Kunstifestival, mille käigus esitatakse mitmeid teatri-, elava muusika ja tantsuetendusi, toimuvad tänavaetteasted ja kunstinäitused.
Stonehenge asub 13 km kaugusel Salisburyst loodes ja on linnale suur sissetulekuallikas turistide näol.
Salisbury on kirjanik Edward Rutherfurd’i sünnilinn (1948). Tema järgi on vanalt laadaplatsilt algavale tänavale antud nimi „Rutherfurd Walk”.


== Salisbury laat ==
Laata peetakse Salisburys alates 1227. aastast. Laada pidamise õiguse andis Salisbury piiskopile kuningas Henry II. Tänapäeval peetakse laata igal aastal kolm päeva järjest alates oktoobri kolmandast esmaspäevast.


== Viited ==