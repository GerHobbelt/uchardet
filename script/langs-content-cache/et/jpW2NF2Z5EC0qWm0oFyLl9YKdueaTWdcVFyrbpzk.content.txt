revision: 4326690
title: Kliid
url: https://et.wikipedia.org/wiki/Kliid


---

Kliid on teravilja püülijahuks jahvatamisel eraldatud seemnekestad koos taimekoe- ja iduosadega. 
Traditsiooniliselt on kliisid kasutatud eelkõige loomasöödana. Tänapäeval tarvitatakse neid ka kütusena, samuti on kliisid pruugitud väikese alkoholisisaldusega õlle pruulimisel.
Täisterajahu valmistamisel jäetakse jahusse kliid alles, kuna neil on suur toiteväärtus. Kliides leidub rohkelt B-vitamiine ja mineraalsooli. Seepärast on neid hakatud hindama toiduainena, ehkki kliid halvendavad jahu küpsetusomadusi. Eesti poodides on müügil näiteks nisu-, kaera- ja rukkikliid, mujal maailmas on levinud ka maisi- ja riisikliid.


== Viited ==