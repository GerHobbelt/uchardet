revision: 6160232
title: Mormoonid
url: https://et.wikipedia.org/wiki/Mormoonid


---

Mormoonid on Ameerika teise suure ärkamise (American Second Great Awakening, 1800–1870) ajal Joseph Smithi rajatud usundi, mormoonlusega seotud usuline ja kultuuriline rühm. Enamik mormoone kuulub Viimse Aja Pühade Jeesuse Kristuse Kirikusse (edaspidi: VAP-i kirik), vähem on teiste iseseisvate kirikute liikmeid. On ka palju iseseisvaid või mittepraktiseerivaid mormoone. 
Mormoonide kultuurilise mõju kese on Utah' osariigis. Põhja-Ameerikas on rohkem mormoone kui ühelgi teisel mandril, ehkki enamik mormoone elab väljaspool Ameerika Ühendriike.
Mormoonid on arendanud välja tugeva ühismeeletunde, mille põhijooned tulenevad nende õpetusest ja ajaloost. Nad pühendavad palju aega ja vahendeid teenimisele oma kirikus ning paljud noored mormoonid langetavad valiku teenida täisaeg äsjapöördunu misjonil. Mormoonide tervise-eeskirjad keelavad alkohoolsete jookide, tubaka, kohvi, tee ja muude sõltuvust tekitavate ainete kasutamise. Nad kalduvad olema väga perekesksed ning neil on tugev side põlvkondade vahel ja kaugemate sugulastega. Mormoonide range karskuskoodeks keelab abielueelsed seksuaalsuhted ja nõuab kindlat truudust abielu kestel.
Mõnikord seostatakse mormoone polügaamiaga (mitmikabieluga), mis oli eristavaks tunnusjooneks paljudele varastele mormoonidele; 1890. aastal ütles aga VAP-i kirik sellest lahti ning järgmise 15 aastaga see lakkas. Tänapäeval praktiseerivad polügaamiat üksnes VAP-i kirikust lahku löönud mormooni fundamentalistid.
Enamik mormoone teadvustab end kristlastena, ehkki mõni nende tõekspidamine läheb kristluse peavoolust lahku. Mormoonid usuvad piiblisse ja pühakirja teistesse tekstidesse, nagu Mormoni Raamat. Neil on ainulaadne vaade kosmoloogiale ja nad usuvad, et kõik inimesed on Jumala hinge lapsed. Mormoonid usuvad, et Jumala juurde naasmiseks tuleb järgida Jeesus Kristuse eeskuju ja võtta vastu tema lunastus kindlate usuliste kommete, nagu ristimise kaudu. Nad usuvad, et volitus sooritada eelnimetatud usulisi kombeid taastati Joseph Smithi kaudu ning et nende kirikut juhivad elavad prohvetid ja apostlid. Mormoonide usu keskmeks on uskumus, et jumal räägib oma lastega ja vastab nende palvetele.


== Ajalugu ==


=== Tänapäev ===
VAP-i kiriku liikmete arv hakkas kiiresti kasvama pärast II maailmasõda ja kahekordistus iga 15–20 aasta järel. 1996. aastaks elas väljaspool USA-d rohkem mormoone kui USA-s. Kõige rohkem on USA-s mormoone Utah' osariigis, kus 68% osariigi rahvastikust on mormoonid. 2012. aasta seisuga oli maailmas umbes 14,8 miljonit mormooni, kellest umbes 57% elas väljaspool USA-d, 2018. aasta seisuga oli mormoone 16 118 169.


==== VAP-i kiriku liikmed maailma riikides ====


== Vaata ka ==
Mormoonlus


== Viited ==