revision: 6381833
title: "Raikk\xFCla kihistu"
url: https://et.wikipedia.org/wiki/Raikk%C3%BCla_kihistu


---

Raikküla kihistu (inglise Raikküla Formation) on siluri ladestu Raikküla lademe kihistu. Seda hakkas esimesena eristama Friedrich Scmidt aastal 1881. Kihistu on nime saanud Raikküla küla järgi.Kihistu  täielik stratotüüp on Raikküla H-138 puurauk, kus kihistu kivimid esinevad 0.50..35.00 meetril. Algne stratotüüp on Pakamägi Raikkülas.Kihistu kivimeid leidub Hiiumaal ja kohati ka Lääne- ning Kesk-Eestis. Hiiumaal on see kohati 20 meetri paksune. Mandri-Eestis esineb see Haapsalu ja Rohuküla ning Rapla ja Käru vahelistes vööndites. 
Kihistu on tekkinud madalas vees ja palju biogeenset materjali sisaldavast  lubjakivist, mis avamusalal on alumises osas dolomiidistunud. Kihistu esineb Lääne-, Järva- ja Raplamaal. Kihistu ülemine osa on märkimisväärselt kulutatud. Raikküla kihistu moodustanud setted on kujunenud kahe merevee alanemise faasi mõjul. Kiideva puuraugus on selle paksus 30 meetrit, aga Käru puuraugus 56 meetrit.


== Viited ==


== Välislingid ==
Raikküla kihistu Eesti geokogude infosüsteemis