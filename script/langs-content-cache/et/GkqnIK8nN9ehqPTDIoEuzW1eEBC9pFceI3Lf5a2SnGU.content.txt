revision: 6221383
title: Tel Aviv
url: https://et.wikipedia.org/wiki/Tel_Aviv


---

Tel Aviv-Yafo ehk Tel Aviv (heebrea תל־אביב 'kevade küngas', araabia تَلْ أَبِيبْ-يَافَا) on suuruselt teine linn Iisraelis, Tel Avivi ringkonna keskus ja tähtis tööstuskeskus. Iisraeli riik kuulutas Jeruusalemma seadusega 1980. aastal riigi pealinnaks küll Jeruusalemma, kuid ÜRO Julgeolekunõukogu resolutsioon nr. 478 (20. augustist 1980) kuulutas selle seaduse kehtetuks ning ÜRO ja enamik maailma riike tunnustab siiani Iisraeli pealinnana Tel Avivi.
Linn asub Vahemere ääres.
Tel Avivis paiknevad paljude riikide saatkonnad, sealhulgas Eesti Vabariigi Suursaatkond Iisraelis.


== Ajalugu ==
Linn on asutatud 1909. aastal. 4.novembril 1949 liideti Yafo Tel Avivi linnaga ning viimase ametlikuks nimeks sai Tel Aviv-Yafo.
Yafot on esimest korda maininud Thutmosis III 1470 eKr. Asustus Yafos on teada juba keskmisest pronksiajast. Korduvalt on Yafot mainitud Piiblis sadamana.


== Nime päritolu ==
Väljend "tel aviv" tähendab heebrea keeles nii 'kevade küngas' kui ka 'taassünni küngas'.
Kui Nahum Sokolov tõlkis Theodor Herzli raamatu "Altneuland" ("Vana uus maa") heebrea keelde, pani ta tõlke pealkirjaks "Tel Aviv". Sokolov võttis selle Hesekieli raamatust 3:15, kus Hesekiel räägib oma nägemustest pärast kohtumist Issandaga taevas: "Ja ma tulin Tel-Abibi vangide juurde, kes elasid Kebari jõe ääres; ja seal, kus nad elasid, istusin ma vaikides nende keskel seitse päeva." Seda nime peeti sobivaks kehastama iidse juutide kodumaa taassünni ideed. Täpsemalt väljendudes tähendab "tel" mitte mäge, vaid arheoloogilist leiupaika, kus üksteise peal asuvad eri vanusega kultuurkihid.


== Kliima ==
Tel Avivis on vahemereline kliima kuumade ja kuivade suvede ning märgade talvedega. Aastas on rohkem kui 300 päikeselist päeva.
Temperatuuri absoluutne maksimum Tel Avivis on +43 °C, absoluutne miinimum -1,9 °C. Pärast 1950. aastat ei ole linnas korralikku lumesadu olnud. Ka selgetel talvehommikutel ei lange õhusoojus naljalt alla +6 °C.
Läheduse tõttu merele on Tel Avivis aasta keskmine sademehulk üsna suur, 531 mm. Juunist septembrini on kuu keskmine sademete hulk 0 mm, seevastu detsembris ja jaanuaris 126 mm. Suvel ei saja vihma sellest hoolimata, et õhuniiskus võib üsna suur olla.


== Rahvastik ==
Tel Avivis on 404 400 elanikku (2010; koos linnastuga 3 325 700).


== Majandus ==
2008. aastal oli Tel Avivi SKP 122 miljardit dollarit.


== Haridus ==
Tel Avivis asuvad kõrgkoolid

Tel Avivi Ülikool
Tel Aviv-Yafo Kolledž
Tel Aviv-Yafo Tehnoloogia Kolledž
Levinsky Õpetajate seminar.


== Sport ==
Jalgpalliklubid Bne Yehuda, HaPo'el Tel Aviv ja Maccabi Tel Aviv mängivad Iisraeli kõrgliigas.


== Sõpruslinnad ==
Tel Avivil on alates 2011. aastast 29 sõpruslinna:

Lisaks on Tel Avivil partnerlussuhe Los Angelesega (USA).


== Viited ==