revision: 6291724
title: UEFA rahvuste liiga
url: https://et.wikipedia.org/wiki/UEFA_rahvuste_liiga


---

UEFA rahvuste liiga (inglise keeles UEFA Nations League) on 2018. aastal alguse saanud Euroopa jalgpalli rahvuskoondistele mõeldud võistlus. Liigat korraldab UEFA.


== Struktuur ==
Rahvuste liiga koosneb neljast tugevusgrupist ehk liigast (A, B, C ja D). A-liiga on kõige tugevam, D-liiga kõige nõrgem. Iga liiga jaguneb neljaks grupiks, milles paiknevad meeskonnad mängivad omavahel ühe korra nii kodus kui ka võõrsil. Turniiri lõppedes langevad A-, B- ja C-liiga gruppide viimased meeskonnad järgimiseks turniiriks aste madalamasse liigasse ning nende asemele tõusevad vastavalt B-, C- ja D-liiga gruppide esimesed aste kõrgemasse liigasse. Ainsaks võimalikuks erandiks on C-liiga relegatsioon, sest igas alagrupis ei ole võrdne arv meeskondi (üks alagrupp on kolmeliikmeline). D-liigasse langevad kõk neljandana lõpetanud meeskonnad (kokku 3) ning üks neljast kolmanda kohaga lõpetanud meeskonnast, olenevalt mängude tulemustest. Mistõttu võib ühest alagrupist langeda D-liigasse 2 meeskonda ning ühest kolmeliikmelisest alagrupist mitte ükski. A- ja B-liigas oli 12, C-liigas 14 ja D-liigas 16 meeskonda.
EM-i eelsel hooajal pääseb igast liigast üks meeskond Euroopa meistrivõistlustele; iga liiga gruppide parimad (meeskond, kes kvalifitseerub EM-ile läbi valikturniiri, loovutab oma koha paremuselt järgmisele meeskonnale) mängivad omavahel välja pääsme EM-ile.
2020/21 hooaja eel muudeti liiga struktuuri: A-, B- ja C-liigas on 16 ning D-liigas 7 meeskonda. Samuti muudeti liigadevahelise tõusmise-langemise loogikat.


== Osalevad koondised ==
Osalevad UEFA kõik 55 liiget:


== Välislingid ==
UEFA Rahvuste Liiga: puust ja punaseks Soccernet.ee, 4. oktoober 2017
VIDEO: Mis on UEFA rahvuste liiga? jalgpall.ee, 23. jaanuar 2018