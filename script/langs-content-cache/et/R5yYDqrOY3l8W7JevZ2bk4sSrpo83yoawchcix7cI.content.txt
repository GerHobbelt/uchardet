revision: 6141747
title: Legionella pneumophila
url: https://et.wikipedia.org/wiki/Vahaleedik


---

Vahaleedik ehk vahakoi ehk mesilaseleedik (Galleria mellonella) on liblikaliste seltsi kuuluv putukaliik. 
Röövikutest kooruvate liblikate mõõdud on varieeruvad: sirulaius 1,5–3 cm. Eestiivad on emasel violetjashallid ja isasel pruunikad, tagatiivad aga hallid. 
Vahakoi kuuleb ultraheli sagedustel kuni 300 000 hertsi.


== Järglased kahjuritena ==
Vahakoiröövikud arenevad mesitarudes ja toituvad mesilasvahast, jättes kärgedele võrgendikihi.  
Vahakoiröövikud võivad kahjustada selliseid mesilase perekonna liike nagu meemesilane, Apis cerana, Apis dorsata, Apis florea.
Mesitarus arenev parasiit rikub kärgi, mett, pergat jms, tekitades mesilasperele kahju. Vahaleediku massiline esinemine võib viia mesilasperede hukkumiseni. Kui vaha on söödud, hakkavad röövikud toituma eelmiste põlvkondade väljaheidetest. 


=== Teadusuuringutes ===
Röövikuid kasvatatakse ka kultuuris ja kasutatakse lemmikloomade söötmiseks ja teadusuuringutes.
Metalnikovi eksperimendid 20. sajandi alguses tõestasid, et vahakoiröövikute areng võib peatuda, kui neid toita üksnes vahaga.Röövikute immuunsüsteemi komponendiks on hemotsüüdid (professionaalsed fagotsüüdid), mis 'korjavad' kahjulikuna tunduvad sissetungijad kokku ja hävitavad.  
Röövikuid kasutatakse mitmete imetajatel esinevate haiguste uurimisel mudelorganismidena.  
Legionella pneumophila bakter, kes põhjustab osadel loomadel (sh inimestel) leegionärihaigust, on võimeline nakatama ja paljunema röövikute immuunrakkudes.Vahakoiröövikuid kasutatakse selliste seisundite patogeneesi uurimiseks, mida põhjustavad Fusarium oxysporum, Aspergillus fumigatus, Candida albicans) ja bakterinakkusi, mida põhjustavad Helicobacter pylori, Staphylococcus aureus, Proteus vulgaris, Serratia marcescens, Pseudomonas aeruginosa, Listeria monocytogenes või Enterococcus faecalis.


== Saadused ==


=== Vahakoi vastsete ekstrakt ===
Vahakoi vastsetest valmistatud ekstrakti raviomadustest rahvameditsiinis on teateid juba 17. sajandist, ekstrakti olevat kasutatud võitluses kopsutuberkuloosiga, aga samuti teiste haigustega. 
Vene teadlane I. I. Metšnikov avastas 1889. aastal, et vahakoiröövikute seedeensüümid lahustavad tuberkuloosi mükobakteri kesta.Professor S.I. Metalnikov tõestas vastsete erilist vastupidavust katku- ja difteeriabakteritele ning teistele inimeste jaoks patogeensetele mikroorganismidele.Muhhin uuris vahakoiröövikute alkoholi ekstrakti toimet kardiovaskulaarsüsteemile. 


==== Vahakoi vastsete ekstrakti väidetavad tervistavad omadused ====
 Pikemalt artiklis Vahakoi vastsete ekstraktTeadlased avastasid vastsete poolt töödeldavat fermenti ferraasi, mis on suuteline purustama bakteriseinu, mis koosneb lipopolüsahhariididest.
Vahakoiekstrakt sisaldab nukleotiide, aminohappeid, suhkrut ja rasvhappeid, bioloogiliselt tähtsaid mikroelemente, leeliselisi proteaase, aromaatsete ühendite kõrgmolekulaarseid konjuganteamiinohapete ja suhkruga (Muhhin ja kaasautorid 1993. a).Vahakoi sisaldab aineid, mis stimuleerivad kasvu ja diferentseerivad rakke, millel on väljendunud adaptogeensed, kardiotroopsed, protektiivsed ja isheemiavastased omadused.
Koos muude preparaatidega kasutatakse vahaleedikut järgmistel puhkudel:

maohaavandtõve ja kaksteistsõrmiku haiguste puhul – aitab ära hoida kleoidsete armide teket haavandidefekti korral;
südame-veresoonkonna haiguste korral – aitab alandada vererõhku, pidurdab soonte arteroskleroosi arengut, avaldab kardioefektset toimet, aitab parandada värskeid arme pärast müokardiinfarkti, kutsudes esile nende lihaste kokkutõmmet;
kroonilise obstruktiivse kopsuhaiguse korral, kui tavaline ravi (antibiootikumid ja kemoteraapia ravimid) ei anna positiivset tulemust. Paraneb bronhide drenaažne funktsioon (mukoliitne, bronhe laiendav efekt), millega seoses on efektiivne bronhiravi, kopsupõletikuravi, bronhiaalastma, tuberkuloosi ja allergiaravi;
kliimaksihäirete korral – normaliseerib psüühikat ja und, aitab taastada endomeetriumi rakkude struktuuri;
naiste viljatuse (enneaegsuse) ja soonte läbimatuse korral;
meeste viljatuse korral – suurendab spermatosoidide liikuvust;
lamblioosi profülaktikaks;
dermatoloogiliste defektide korral – ferment ferrasa aitab kaasa armide elastse naha tervenemisele ja nahaarmide paranemisele;
viirusinfektsioonide korral – kaitseb organismi aminohapete unikaalse kompleksi ja bioflavonoididega. Seepärast on väga vajalik kasutada preparaati respiratoorsete-viiruslike haiguste kõrghooajal.Kasutamise kestus 3–4 nädalat.

		
		


== Viited ==


== Kirjandus ==
K.V. Lebedeva, N.V. Vendilo, V.L. Ponomarev, V.A. Pletnev, D.B. Mitroshin,Identification of pheromone of the greater wax moth Galleria mellonella from the different regions of Russia, IOBC wprs Bulletin 25. väljaanne, 2002
Galleria mellonella (Linnaeus, 1758)TõrjeDoug Somerville, Wax moth, august 2007TeadusuuringutesClare R. Harding, Gunnar N. Schroeder, Stuart Reynolds jt, Legionella pneumophila Pathogenesis in the Galleria mellonella Infection Model, Infect Immun. 2012 august; 80(8): 2780–2790.doi: 10.1128/IAI.00510-12, PMCID: PMC3434583

Jacelyn MS Loh, Nazneen Adenwalla, Siouxsie Wiles, ja Thomas Proft, Galleria mellonella larvae as an infection model for group A streptococcus, Virulence. 1. juuli 2013; 4(5): 419–428.Published online 2013 May 7. doi: 10.4161/viru.24930, PMCID: PMC3714134

SaadusedOintment with bee moth larvae extract and propolis extract for prevention and integrated treatment of viral infection


== Allikad ==
Selles artiklis on kasutatud ingliskeelset artiklit en:Galleria mellonella seisuga 13.05.2015.


== Välislingid ==
Vahaleedik andmebaasis eElurikkus