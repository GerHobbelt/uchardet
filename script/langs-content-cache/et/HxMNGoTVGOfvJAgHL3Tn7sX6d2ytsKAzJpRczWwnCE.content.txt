revision: 6392660
title: Military
url: https://et.wikipedia.org/wiki/Ameerika_%C3%9Chendriikide_S%C3%B5jav%C3%A4eakadeemia


---

Ameerika Ühendriikide Sõjaväeakadeemia (inglise keeles: United States Military Academy) on Ameerika Ühendriikide sõjaväeakadeemia, mis asub West Pointis New Yorgi osariigis. See on Ühendriikide vanim sõjaväeakadeemia.
1801. aastal allkirjastas president Thomas Jefferson korralduse asutada riiklik sõjaväeülikool, mis koolitaks riigile ohvitsere. Kongress andis nõusoleku ülikooli asutamiseks 1802. aastal ning Jefferson allkirjastas Kongressi otsuse 16. märtsil 1802. Akadeemia alustas tegevust 4. juulil 1802. 
Sõjaväeakadeemia koolitab peamiselt ohvitsere Ameerika Ühendriikide maaväele. Kooli astuda soovijad peavad selleks akadeemiasse kandideerima ning saama nominatsiooni, mille tavaliselt annab Ameerika Ühendriikide asepresident või Kongressi liige. Üliõpilaste õppemaksu tasub maavägi tingimusel, et lõpetajad teenivad vähemalt kaheksa aastat maaväes. Kooli lõpetajad saavad maaväes nooremleitnandi auastme.


== Viited ==