revision: 6066018
title: Fraasistruktuurigrammatika
url: https://et.wikipedia.org/wiki/Fraasistruktuurigrammatika


---

Fraasistruktuurigrammatika on grammatikateooria, mis kirjeldab lause struktuuri tema moodustajate kaudu. See teooria tugineb fraasistruktuurireeglite kogumile, mille pakkus esimesena välja Noam Chomsky (1957). 
Fraasistruktuurigrammatika kujutab endast hierarhilist moodustajastruktuuri, kus sõnavormid või fraasid moodustavad kokkukuuluvaid üksusi, mis omakorda moodustavad suuremaid kokkukuuluvaid üksusi. 
Erinevalt sõltuvusgrammatikast fraasistruktuurigrammatikas üldjuhul sõltuvussuhteid ei käsitleta.


== Fraasistruktuurigrammatika liigid ==
Enim kasutatakse järgmisi fraasistruktuurigrammatikaid:

põhja-juhitav fraasistruktuurigrammatika (Head-Driven Phrase Structure Grammar)
puid ühendav grammatika (Tree-Adjoining Grammar)
kategooriate grammatika (Categorial Grammar)
leksikofunktsionaalne grammatika (Lexical Functional Grammar)


== Fraasistruktuurireeglid ==
Fraasistruktuurireeglid järgivad põhimõtet A → B C, kus moodustaja A jaguneb moodustajateks B ja C.
Selle põhjal on võimalik moodustada näiteks järgmisi reegleid:
S → NP VP, kus S on lause, mis jaguneb noomenifraasiks (NP) ja verbifraasiks (VP);
NP → D N, kus noomenifraas (NP) jaguneb determinandiks (D) ja noomeniks (N);
VP → V (NP), kus verbifraas (VP) jaguneb verbiks (V) ja noomenifraasiks (NP).


== Fraasistruktuurigrammatika ja sõltuvusgrammatika ==
Fraasistruktuurigrammatika avaldab lause struktuuri moodustajate abil, sõltuvusgrammatika aga sõltuvussuhete abil.


== Viited ==