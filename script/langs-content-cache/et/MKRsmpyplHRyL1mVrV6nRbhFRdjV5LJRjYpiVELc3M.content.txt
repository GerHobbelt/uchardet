revision: 6260591
title: Heiki Valk
url: https://et.wikipedia.org/wiki/Heiki_Valk


---

Heiki Valk (sündinud 7. mail 1959 Tartus) on eesti arheoloog, filosoofiadoktor, uurib Eesti keskaega ja hilisrauaaega, tema erilise tähelepanu all on Kagu-Eesti ja eriti Setomaa. 2008–2013 oli ta Õpetatud Eesti Seltsi esimees.


== Hariduskäik ==
Tartu 2. Keskkool, 1977
Tartu Ülikool, ajalooteaduskond, 1983
Magistritöö: "Lõuna-Eesti talurahva matmiskombestik ja selle uskumuslikud tagamaad 13.–17/18. sajandil" (1992)
Tartu Ülikool, doktoritöö: "Rural Cemeteries of Southern Estonia 1225–1800 AD" (2001)


== Uurimisvaldkonnad ==
Eesti kesk- ja varauusaegsed kalmistud ning matmiskombestik
Viljandi tekke- ja arengulugu
Kesk- ja uusaegne rahvausund ning kultuuriprotsessid
Lõuna-Eesti muistised ja asustuslugu, Setomaa ajalugu
Ristiusustamise kajastused Eesti arheoloogilises materjalis
Viljandi muinasasustus ja varakeskaeg
Looduslikud pühapaigad


== Teoseid ==
Kodu Lugu. 1. ja 2. osa. Koos Mart Laari ja Lauri Vahtrega.
Lõuna-Eesti talurahva matmiskombestik ja selle uskumuslikud tagamaad 13.-17/18. sajandil. Magistritöö. Tartu, 1992.
Rural cemeteries of Southern Estonia 1225-1800 AD. Doktoritöö. Visby: Gotland University College, Centre for Baltic Studies, 2001.
Siksälä : a community at the frontiers : Iron Age and Medieval. Koos Silvia Lauluga. Tallinn, Tartu, 2007.
Setomaa koguteos 2. Vanem ajalugu muinasajast kuni 1920. aastani. Koostaja ja toimetaja: Muinasaeg, keskaeg, lisad. Tartu, 2009.
Eesti ajalugu II, Eesti keskaeg. Üks kaasautoreid. Tartu, 2012.


== Töö ja ühiskondlik tegevus ==

Tartu arheoloogia teadusnõukogu sekretär 1992–1999
Õpetatud Eesti Seltsi sekretär 1993–1996, aseesimees 1997–2008 ja alates 2013, esimees 2008–2013
Tartu Ülikooli ajaloo osakonna nõukogu liige alates 1995
Eesti arheoloogimälestiste ekspertnõukogu liige alates 1996
Arheoloogiliste välitööde ülevaadete toimetuskolleegiumi liige alates 1999
Eesti Teadusfondi humanitaarteaduste ekspertnõukogu liige arheoloogia alal 2000–2009
2000. aastal toiminud FU IX kongressi arheoloogiatoimkonna esimees
Tartu Ülikooli Lõuna-Eesti uuringute keskuse nõukogu liige alates 2002
Tallinna Ülikooli Keskaja keskuse liige alates 2007
Kultuuriministeeriumi valdkondliku arengukava "Ajaloolised looduslikud pühapaigad" juhtnõukogu liige alates 2008
Setomaa kultuuriprogrammi teadusnõukogu esimees 2008–2012 ja Seto Instituudi teadusnõukogu esimees alates 2012
Tartu Ülikooli looduslike pühapaikade ekspertgrupi liige alates 2009
Eesti Kunstiakadeemia muinsuskaitse ja restaureerimise osakonna doktorinõukogu liige alates 2010
Muinsuskaitseameti looduslike pühapaikade ekspertkomisjoni esimees alates 2010
SA Seto Instituut nõukogu esimees alates 2010
Tartu Ülikooli professor alates 2021


== Tunnustus ==
1989 Virumaa kirjandusauhind ("Kodu lugu", koos Mart Laari ja Lauri Vahtrega)
1995 Presidendi preemia rahvaluule kogumise alal
2001 Valgetähe V klassi teenetemärk
2009 Tartu Ülikooli medal
2017 Eesti Vabariigi teaduspreemia humanitaarteaduste alal 
2022 Muinsuskaitseameti parima uurija auhind.


== Isiklikku ==
Heiki Valgu isa oli metsateadlane Uno Valk, rahvaluuleteadlane Ülo Valk on Heiki Valgu vend. Heiki Valgu abikaasa oli usuteadlane Pille Valk ning nende lapsed on rahvamuusikud Toomas Valk, Katrin Soon ja Kristiina Valk.


== Viited ==


== Välislingid ==
Heiki Valk Eesti Teadusinfosüsteemis