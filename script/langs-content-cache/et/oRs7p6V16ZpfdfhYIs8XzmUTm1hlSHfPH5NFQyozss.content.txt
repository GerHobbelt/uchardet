revision: 5850165
title: Sergius IV
url: https://et.wikipedia.org/wiki/Sergius_IV


---

Sergius IV (Pietro Bucca Porci või Boccapecora, ka Pietro Martino; 970 ? – 12. mai 1012) oli paavst 1009–1012. Ta oli 142. paavst.
Pietro Bucca Porci (tõlkes: seakärss) sündis 970. aasta paiku Roomas Ad Pinea linnaosas kingsepp Pietro ja Stephania pojana.
Salvador Miranda andmetel astus Pietro benediktlaste ordusse. Ta sai 1004 Albano piiskopiks (kardinalpiiskop).


== Paavstiks saamine ==
Sergius IV määrati paavstiks Rooma valitseja Giovanni II Crescenzi poolt ja ta pühitseti ametisse 31. juulil 1009.


== Suhted Konstantinoopoli patriarhiga ==
Konstantinoopoli patriarh Sergios II eemaldas Sergius IV nime diptühhonist.


== Suhted Itaalia piiskoppidega ==
Sergius IV kinnitas Salerno peapiiskopi staatuse metropoliidina.


== Suhted Saksa piiskoppidega ==
Sergius IV kinnitas 1009 Merseburgi piiskopkonna piirid.
Ta saatis aprillis 1012 delegatsiooni Saksamaale Bambergi katedraali sisseõnnistamisele ja kinnitas piiskopkonna privileegid.


== Munklus ==
Sergius IV kinnitas 1011 Ripolli kloostri (Rivipullo), Canigó kloostri (Canigonensi), Montmajour'i kloostri (Montismajoris), Volturno San Vincenzo kloostri (Vulturnensi) ja 1012 Beaulieu kloostri (Bellilocensi) privileegid. Ta rajas 1011 Fenouillet' Saint-Pierre'i kloostri (Feniliotensis). Ta seadis Arles'i kloostri paavsti jurisdiktsiooni alla.


== Uued kardinalid ==
Sergius IV määras 10 uut kardinali.

Benedetto, piiskop
Benedetto, San Stefano al Monte Celi kardinalpreester
Giovanni, San Croce in Gerusalemme kardinalpreester
Giovanni, Santa Susanna kardinalpreester
Gregorio, kardinalpreester
Pietro, San Lorenzo in Damaso kardinalpreester
Pietro, San Marco kardinalpreester
Sebastiano, San Clemente kardinalpreester
Stefano, Santa Cecilia kardinalpreester
Vernerio, kardinalpreester


== Entsüklika ==
Sergius IV avaldas entsüklika, milles ta kutsus Põhja-Itaalia kristlasi üles alustama ristisõda Jeruusalemma vabastamiseks, kus kaliif Abū 'Alī al-Manṣūr al-Ḥākim bi-Amr Allāh oli 1009 hävitanud Püha Haua kiriku.
Ajaloolane Aleksander Gieysztor on selle entsüklika autorsuses kahelnud.


== Surm ==
Sergius IV suri 12. mail 1012 Roomas ja maeti Lateraani basiilikasse.
Kuna Rooma valitseja Giovanni II Crescenzi suri 18. mail, siis on spekuleeritud, et nende surm ei pruukinud olla loomulik.


== Kirjandus ==
Carl Erdmann: Die Aufrufe Gerberts und Sergius' IV. für das Heilige Land. "Quellen und Forschungen aus italienischen Archiven und Bibliotheken" 23 (1931/1932): 1–21.
Aleksander Gieysztor: The Genesis of the Crusades: the Encyclical of Sergius IV. "Medievalia et Humanistica" 5, 1948: 3–34.
J. N. D. Kelly: The Oxford Dictionary of Popes. 1996.
Hans Martin Schaller: Zur Kreuzzugsenzyklika Papst Sergius' IV. H. Mordek, "Festschrift für Horst Fuhrmann". Tübingen, 1991: 135–153.


== Välislingid ==
Artikkel Sergius IV kohta. (inglise keeles)
Artikkel Sergius IV kohta. (inglise keeles)
Sergius IV dokumendid.
Sergius IV kardinalid.
Artikkel Crescenzi suguvõsast. (inglise keeles)