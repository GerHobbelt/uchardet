revision: 6258191
title: "\xCDvi Ad\xE1mou"
url: https://et.wikipedia.org/wiki/%C3%8Dvi_Ad%C3%A1mou


---

Ívi Adámou (kreeka keeles Ήβη Αδάμου; sündinud 24. novembril 1993) on Küprose laulja, kes sai Kreekas tuntumaks pärast osalemist saate "The X Factor" sealse versiooni teisel hooajal, kus teda juhendas Giorgos Theofanous. Ta kindlustas endale plaadilepingu Sonyga ning andis välja oma esimese EP "Καλοκαίρι Στην Καρδιά" ("Kalokairi Stin Kardia"), mis sai kuldplaadi staatuse. Samal aastal tegi ta koostööd Spiros Lambrou kooriga ja andis jõuludeks välja EP "Χριστούγεννα με την Ήβη Αδάμου" ("Christougenna me tin Ívi Adámou"), mis anti välismaal välja nimega "Christmas with Ivi Adamou". Seda müüdi 50 000 eksemplari Portugalis.Adámou esindas Küprost 2012. aasta Eurovisiooni lauluvõistlusel Bakuus lauluga "La La Love". Finaalkontserdil sai see 65 punktiga 16. koha.


== Varasem elu ==
Ívi Adámou sündis 24. novembril 1993 Ayia Napas, Famagustas, Küprosel. Hea hääle, lauluoskuse ja klaverimänguga kogus ta auhindu paljudelt festivalidelt ja täitis diplomitega oma toaseinu. Üheksaaastaselt osales ta kohalikul võistlusel Larnacal, Küprosel ja võitis lauluga "Κακά παιδία" ("Kaka Paidia"; originaalesitaja Anna Vissi) esikoha. 2009–2010 osales ta Kreeka versioonis saatest "The X Factor" teisel hooajal, saades kuuenda koha. Ta peab oma suurimaks eeskujuks Beyoncéd, samuti ka Christina Aguilerat ja Whitney Houstonit.


== Esitused saates "The X Factor" ==
Ívi Adámou osales Kreeka versioonis saatest "The X Factor" teisel hooajal, lauldes järgmisi laule:

I nädal (30. oktoober 2009): "Just Dance" – Lady Gaga
II nädal (6. november 2009): "Just Like a Pill" – P!nk
III nädal (13. november 2009): "Because of You" – Kelly Clarkson
IV nädal (20. november 2009): "Papa Don't Preach" – Madonna
V nädal (27. november 2009): "When I Grow Up" – Pussycat Dolls
VI nädal (4. detsember 2009): "Hurt" – Christina Aguilera
VII nädal (11. detsember 2009): "Halo" – Beyoncé Knowles
VIII nädal (18. detsember 2009): "All I Want for Christmas Is You"/"Xristougenna" – Mariah Carey / Despina Vandi
IX nädal (31. detsember 2009): "Celebration" – Madonna
X nädal (8. jaanuar 2010): "I Love Rock 'n' Roll" – Arrows / Joan Jett / Britney Spears
XI nädal (15. jaanuar 2010): "Hush Hush" – Pussycat Dolls
XII nädal (22. jaanuar 2010): "The Voice Within" – Christina Aguilera


== Pärast saadet "The X Factor" ==
Kuigi Adámou ei olnud saates "The X Factor" finalist, õnnestus tal siiki saada plaadileping firmaga Sony Music Greece, saate toetajaga. Tema väljahääletamine oli avaliku tüli põhjuseks – nii saates "The X Factor" kui ka meedias- firma Sony Music Greece ja Theofanouse vahel.
Adámou esimene extended play, "Καλοκαίρι Στην Καρδιά" ("Kalokairi Stin Kardia"), anti välja 2010. aasta juunis ning sealt ilmusid sellised singlid nagu "Α*Γ*Α*Π*Η" ("A*G*A*P*I* (Crashing Down)", "Σώσε Με" ("Sose Me") ja "Το μυστικό μου να βρεις" ("To mistiko mou na vreis"). See sai kullasertifikatsiooni kuue tuhande eksemplari müümise eest. Ta tegi kaasa hiphopi bändi Stavento singlil "Σαν έρθει η μέρα" ("San erthei i mera"), mis oli tolle suve kõige edukam laul, jäädes Kreeka muusikaedetabelisse 20 nädalaks, ning müües rohkem kui 60 000 digitaalset eksemplari. Ta tuuritas suvel koos Staventoga mööda Kreekat. Samuti tegi ta koostööd ka Spiros Lambrou kooriga ning andis välja jõuludel EP "Christougenna Me Tin Ivi Adamou", välismaal välja antud nimega "Christmas with Ivi Adamou". Vastavalt Tralalale müüdi seda 50 000 eksemplari Portugalis.


== Eurovisioon ==
Küprose telekanal CyBC valis Ívi Adámou Küprost esindama 2012. aasta Eurovisiooni lauluvõistlusel, mis toimus Bakuus Aserbaidžaanis.Ta sai 65 punktiga 16. koha.


== Diskograafia ==


=== Stuudioalbumid ===
"San Ena Oneiro" (2011)


=== EP-d ===
"Kalokairi Stin Kardia" (2010)
"Christmas with Ivi Adamou" (2010)


=== Singlid ===
"A*G*A*P*I*" (Crashing Down)
"Sose Me" (Lights On)
"San Erthi I Mera" (Stavento koos Ivi Adamouga)
"To Mistiko Mou Na Vreis" (I Can't Help It)
"Krata Ta Matia Sou Kleista" (Melisses koos Ivi Adamouga)
"Kano Mia Euxi"


== Muusikavideod ==


=== 2010 ===
"A*G*A*P*I*"
"I Vasilissa Ton Okeanon"
"San Erthi I Mera" (koos Staventoga)
"I Vasilissa Tis Modas"
"Sose Me"
"To Mystiko Mou Na Vris"


=== 2011 ===
"Krata Ta Matia Sou Kleista" (koos Melissesega)
"San Ena Oniro" (koos Giorgos Papadimitrakisiga)
"Kano Mia Efhi"
"Voltes St' Asteria"


== Viited ==


== Välislingid ==
Ametlik koduleht
Ametlik Facebook
Ametlik Twitter
Ametlik YouTube
Ametlik VEVO