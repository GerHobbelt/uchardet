revision: 6371637
title: Krista Kaer
url: https://et.wikipedia.org/wiki/Krista_Kaer


---

Krista Kaer (sündinud 20. juulil 1951) on eesti tõlkija ja toimetaja.
Krista Kaer on õppinud Tartu ülikoolis inglise filoloogiat. Tõlkijana on ta töötanud alates 1978. aastast. Alates aastast 1995 on ta kirjastuse Varrak peatoimetaja. Ta on kirjandusfestivali HeadRead korraldaja.


== Tõlketöö ==
Krista Kaer on tõlkinud ligi 70 raamatut. Kõige tuntumad tema eestindatud teostest on "Harry Potteri" sarja kuuluvad raamatud. Seitsmest sarja raamatust kuus on ta tõlkinud koos tütar Kaisaga.Ise peab ta lugu ulme- ja fantaasiakirjandusest ning on eesti keelde tõlkinud selliseid ulmekirjanikke nagu Terry Pratchett ja Ursula K. Le Guin. Muu hulgas on Krista Kaera tõlgitud Oscar Wilde'i "Õnnelik prints" ja "Esseed. Readingi vangla ballaad", Arthur Conan Doyle'i "Sherlock Holmesi seiklused" ja "Sherlock Holmesi memuaarid", Doris Lessingu "Kuldne märkmeraamat", "Hea naabri päevik", "Ellujäänu mälestused" ja "Kui vanad suudaksid" ning Peter Ackroydi "Oscar Wilde'i viimane testament".


== Tunnustus ==
2000 – Eesti Kultuurkapitali kirjanduse sihtkapitali aastapreemia (ilukirjanduslik tõlge võõrkeelest eesti keelde: Doris Lessing "Kuldne märkmeraamat" ja J. K. Rowling "Harry Potteri lood" (I-IV))
2001 – Valgetähe V klassi teenetemärk
2008 – Paabeli Torni auhind (koos Kaisa Kaeraga, J. K. Rowlingi "Harry Potter ja surma vägised" tõlge eesti keelde)
2019 – Tallinna teenetemärk
2023 – Aleksander Kurtna nimeline auhind (iiri ja muu ingliskeelse näitekirjanduse paremiku kauaaegne vahendaja, paljude viimistletud tõlgete autor, kes tunneb hästi teoste kultuurikonteksti, tajub originaali huumorit ja keelemängu mõnu, väljendades seda rikkas emakeeles, ning on aastaid olnud teatrite usaldusväärne koostööpartner)


== Isiklikku ==
Krista Kaera abikaasa on luuletaja Peep Ilmet.Krista Kaeral on tütar Kaisa ja poeg Kaaren.


== Viited ==


== Välislingid ==
Krista Kaer: sünge lugu Postimees, 20. veebruar 2009
Andres Pulver. Persoon: Krista Kaer pakub hädavajalikku luksust Virumaa Teataja, 13. oktoober 2010
Jaak Urmet. "Tõlkija Krista Kaer: Potteri maailm oli lõbus" Maaleht, 21, juuli 2016