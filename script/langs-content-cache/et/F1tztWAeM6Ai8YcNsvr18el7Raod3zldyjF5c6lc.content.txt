revision: 6292050
title: 94. punalipuline miinitraalerite brigaad
url: https://et.wikipedia.org/wiki/94._punalipuline_miinitraalerite_brigaad


---

94. punalipuline miinitraalerite brigaad (vene k: 94-я Краснознамённая Бригада Тральщиков), sõjaväeosa nr 21000, oli Nõukogude Liidu ja Venemaa mereväe Balti laevastiku miinilaevade koondis, mis paiknes Tallinnas.
Brigaadi kutsung oli "Fibroin".


== Ajalugu ==
Brigaadi eelkäijaks oli 1. traalimisbrigaad, mis formeeriti 25. juulil 1941. Sõja käigus kaotas brigaad 53 laeva, neist 35 traalimisel miinidele sõitnuina.
Pärast teise maailmasõja lõppu jätkus merel nn lahingtraalimine kuni 1957. aastani. Pärast seda paiknes 1. traalimisbrigaad Tallinna ja nimetati 94. traalerite brigaadiks. Igapäevast traalimist Soome lahel jätkati siiski veel kuni 1963. aastani, kui kõik alad kuulutati laevasõidule ohutuks. Selleks ajaks oli brigaad teinud kahjutuks pea 12 000 meremiini. 
94. miinitraalerite brigaad oli okupatsiooniaastail põhiline Tallinnas Miinisadamas paiknenud Balti laevastiku laevakoondis. Osa allüksusi paiknes ka Lennusadamas. Brigaad oli praktiliselt Nõukogude Liidu mereväe miinitraalimisasjanduse peamine katse- ja õppeallüksus, mille koosseisu arvati näiteks 2 eksperimentaalse miinitraalerite klassi, Andryusha ja Pelikan, ainsad laevad.
1990. aastal viidi brigaadi 152. divisjon üle Riiga 78. veeala valve brigaadi koosseisu.
Seoses nõukogude võimu kokkuvarisemisega 1991. aastal ja vägede eeldatava lahkumisega Eestist, hakkas ka brigaadi tegevus kiratsema. Juba 1990. aastate alguseks arvati mitmed brigaadi vanemapoolsed laevad teenistusest välja või amortiseerusid kasutuskõlbmatuks. Viimane suurem laevade nimekirjast maha kandmine toimus veel juunis 1994. Mõned laevad uppusid seejuures samasse Miinisadamasse. Brigaad likvideeriti pärast Venemaa vägede lahkumist Baltikumist septembris 1994.


== Koosseis ==
Brigaadi koosseisu kuulusid põhiliselt:

55. punalipuline meretraalerite divisjon, sõjaväeosa nr 22803;
40. kaardiväe baasitraalerite divisjon, sõjaväeosa nr 22886;
152. kaardiväe reiditraalerite divisjon, sõjaväeosa nr 63861;
Ujuvtöökoda, sõjaväeosa nr 40052;
6. laevaremonditöökoda;
Kaldabaas;
66. sõjaväeorkester.Brigaadi koosseis oli 1990. aastal 1163 sõjaväelast, neist 150 ohvitseri ja 373 allohvitseri.
Brigaadi märkimisväärsemaid ülemaid oli aastail 1972–1975 (teenis eelnevalt brigaadi divisjonides 1955–1968) 1. järgu kapten Aleksei Trifonov, kes tegutses hiljem 1994. aastast kuni surmani 2013. aastal veel Venemaa Laevastiku Veteranide Klubi juhatuses.


== Laevad ==

Nõukogude okupatsiooni lõpukümnenditel kuulus brigaadi koosseisu korraga umbes 30–40 miinilaeva. Koosseisus olid peamiselt järgmised laevaüksused ja sõjalaevad (nimekiri ei pruugi olla täielik).

55. punalipuline meretraalerite divisjon
Yurka klassi miinitraalerid (projekt 266; Akvamarin): MT-94/Jevgeni Nikonov, MT-179, MT-73/Viitseadmiral Kostõgov, MT-205/Gafel,
Natya klassi miinitraalerid (projekt 266M, 266ME; Akvamarin-M): Semjon Rošal, Svjazist, Dmitri Lõsov, MT-301, MT-303
T-43 klassi miinitraalerid (projekt 254): MT-833/Kaliningradskii Komsomolets, MT-834/Kontradmiral Jurkovski, MT-502/Komsomolets Belorussi (olid teenistuses 1954 - 1985)40. kaardiväe baasitraalerite divisjon
Andryusha klassi miinitraalerid (projekt 1256; Topaz): BT-177/Altaiski Komsomolets, BT-137/Komsomolets Estoni (eksperimentaalsed, mõeldud kaugjuhitavatena)
Sonya klassi miinitraalerid (projekt 1265; Jakhont): BT-44, BT-122, BT-143, BT-150, BT-94
Almaz klassi miinitraalerid (projekt 1253; Almaz): BT-90, BT-240, + 3 (kaugjuhitavad)
Vanya klassi miinitraalerid (Projekt 257): BT-268, BT-329, BT-255, BT-273
Vanya klassi miinitraaler (Projekt 1253V; Ametist): BT-360 (kaugjuhitavate miinitraalerite juhtlaev)
30. kaardiväe reditraalerite rühm
Yevgenya klassi miinitraalerid (projekt 1258 Korund): RT-300, RT-331, RT-332, RT-106, RT-601152. kaardiväe reiditraalerite divisjon
Yevgenya klassi miinitraalerid (projekt 1259 Korund): RT-71, RT-348, RT-697
T-43 klassi miinitraalerid (projekt 254): UTS-205 (õppelaev)
Almaz klassi miinitraalerid (projekt 1253; Almaz): RT-28/BT-128, BT-162, BT-227/RT-227 (kaugjuhitavad)
Pelikan klassi miinitraalerid (projekt 1206T; Kalmar-T): RT-102, RT-137 (õhkpadjal)Ujuvtöökoda
Amur klassi ujuvtöökoda (projekt 304/IV): PM-86


== Vaata ka ==
Miinisadam
Balti laevastik
NSV Liidu merevägi Eestis


== Viited ==


== Välislingid ==
www.stena.ee – Brigaadi ajaloost
ww2.dk
Youtube.com: 94-я Краснознамённая Бригада Тральщиков. Таллинн, Минная гавань
Youtube.com: 40-й дивизион базовых тральщиков 94-й бригады тральщиков
Youtube.com: 30-е гвардейское звено рейдовых тральщиков 94-й бригады тральщиков
Youtube.com: 55-й дивизион морских тральщиков