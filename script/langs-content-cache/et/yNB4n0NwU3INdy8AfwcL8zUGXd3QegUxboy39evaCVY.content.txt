revision: 6386414
title: Howard Goodall
url: https://et.wikipedia.org/wiki/Ameerika_Filosoofiaselts


---

Ameerika Filosoofiaselts (inglise keeles American Philosophical Society, lühend APS) on rahvusvahelise mainega õpetatud selts Ameerika Ühendriikides.
Ameerika Filosoofiaselts asutati 1743. aastal Philadelphias. Ta on vanim õpetatud selts Ameerika Ühendriikides. Oma 270-aastase eksisteerimisaja jooksul on filosoofiaselts mänginud olulist rolli ameerika kultuuri- ja vaimuelus.
APS erineb teistest teadusühingutest sellega, et liikmeteks valitakse lisaks juhtivatele teadlastele väga erinevatelt teadusdistsipliinidelt ka loomeinimesi, poliitikuid, erinevate kutsealade tipptegijaid ning avaliku ja erasektori arvamusliidreid.


== Ajalugu ==
Kaks aastat pärast Benjamin Franklini poolt Philadelphias kooli rajamist (1740) – millest kujunes varsti kolledž ja hiljem Pennsylvania Ülikool – asutati samas linnas Franklini eestvedamisel õpetatud selts Philosophical Society. Eesmärgiks püstitati "edendada kasulikke teadmisi" loodus- ja humanitaarteadustes.
Sel ajal, kui Benjamin Franklin ja tema sõbrad otsustasid asutada Philosophical Society (1743), uurisid nad tundma loodusmaailma ja selle seaduspärasusi ning nimetasid end loodusfilosoofideks (natural philosophers). Tänapäeva vaatevinklist vaadatuna nimetataks neid teadlasteks. Aga seltsi nimesse jäi "philosophical" alles.1740. aastatel seltsi tegevus soikus ja seda kuni 1767. aastani, kui tegevus taas elavnes. Aastal 1769 Philosophical Society ühines ühinguga American Society for Promoting Useful Knowledge. Ühinemise tulemusena valiti seltsile ka uus nimi: "American Philosophical Society Held at Philadelphia for Promoting Useful Knowledge". Kuid käibele läks nimest lühem versioon "American Philosophical Society" – see ongi seltsi tänane ametlik nimi.
Kuigi olles eraorganisatsioon, täitis Ameerika Filosoofiaselts umbes aastani 1840 paljusid rahvusliku teaduste akadeemia ja rahvusraamatukogu ning muuseumi funktsioone. (Näiteks NAS kui riiklik teaduste akadeemia asutati alles 1869. aastal)
19. sajandi teises pooles olid APSi eelishuvid seotud ameerika paleontoloogia, geoloogia, astronoomiliste ja meteoroloogiliste vaatlustega, samuti India rahvaste etnoloogiaga.


== Liikmeskond ==
Ameerika Filosoofiaseltsil oli 2013. aasta aprilli seisuga 1019 liiget, sealhulgas 884 residentset liiget ja 175 välismaist liiget.
Seltsi varasemate liikmete seas on olnud arvukalt USA rajajaid (Founding Fathers of the United States) ja teisi väljapaistvaid poliitikuid, ametnikke, mõtlejaid ja sõjakangelasi, sealhulgas George Washington (valitud seltsi liikmeks aastal 1780), John Adams (1780), Thomas Jefferson (1780), Alexander Hamilton (1780), James McHenry (1785), Thomas Paine (1785), Owen Biddle, Benjamin Rush, James Madison (1785), Michael Hillegas, John Marshall, John Andrews (1786) ja Nicholas Biddle (1813), samuti Ameerika Iseseisvussõjas ameeriklaste vabaduse eest võidelnud välismaalased Gilbert du Motier, Marquis de Lafayette (1781), Friedrich Wilhelm von Steuben (1780) ja Tadeusz Kościuszko (1785).
Hilisemate liikmete seas on olnud silmapaistvaid teadlasi ja leidureid, teiste seas Alexander von Humboldt, Robert Fulton, Carl Friedrich Gauss, Charles Darwin, James Clerk Maxwell, Louis Pasteur, Alexander Graham Bell, Thomas Edison, Nikola Tesla, Margaret Mead, J. Robert Oppenheimer ja Willard Van Orman Quine.
Tuntumaid praeguseid liikmeid on Stephen Hawking, Edward Osborne Wilson, Noam Chomsky ja Roger Penrose.
Liikmete hulgas on olnud üle 200 Nobeli auhinna laureaadi, sealhulgas Albert Einstein, kaks Nobeli auhinda saanud Marie Curie, Linus Pauling ja John Bardeen ning rahuauhinna laureaadid Theodore Roosevelt, Fridtjof Nansen, Nicholas Murray Butler, George Catlett Marshall, Ralph Bunche, Nelson Mandela, Frederik Willem de Klerk, James Earl Carter ja Albert A. Gore.
USA presidente on teisigi lisaks eespool mainitutele, kes on pälvinud Ameerika Filosoofiaseltsi liikmestaatuse – John Quincy Adams, Ulysses Simpson Grant, William Howard Taft ja Woodrow Wilson.


== Ameerika Filosoofiaseltsi presidendid ==
Benjamin Franklin oli Ameerika Filosoofiaseltsi esimene president (kuni oma surmani 1790).
Thomas Jefferson juhtis presidendina APSi tööd 18 aastat 1797–1815, seejuures aastail 1801–1809 oli ta ühtlasi ka Ameerika Ühendriikide kolmas president.
Aastal 1987 valiti APSi presidendiks psühholoog Eliot Stellar, kes oli ametis kuni oma surmani 1993. aastal.
Praegu juhib Ameerika Filosoofiaseltsi kirurgiateadlane Clyde F. Barker, kes valiti presidendiametisse ka teiseks ametiajaks (2014–2017). Barker vahetas 2011. aastal sellel postil välja surma läbi lahkunud Baruch Samuel Blumbergi, kes valiti ametisse 2005. aastal.
Blumbergi eelkäija APSi presidenditoolis oli kauaaegne Cornelli Ülikooli president Frank H. T. Rhodes.


== Philosophical Hall ==
Filosoofiaseltsil ei olnud oma maja, kõik üritused peeti renditud ruumides. Aastal 1783 võttis APS vastu otsuse ehitada endale residents. 
Ameerika Filosoofiaseltsi esindushoone Philosophical Hall ehitatigi aastail 1785–1789 Vabaduse Palee lähistele. Hoone projekteeris värskelt APSi liikmeks valitud Samuel Vaughan, Briti kaupmees, plantaator ja poliitik, kes Iseseisvussõja lõppedes külastas mitu korda pikemalt Ameerikat ning lõi kaasa filosoofiaseltsi edendamisel. Hoone oli tol ajal levima hakanud föderaalstiilis. Järgnevail aastail rajati samas stiilis APSi peamaja kõrvale linna raekoda Old City Hall, millest sai ühtlasi ka Fifth Streeti ja Chestnut Streeti nurga arhitektuuriliselt ilmestav lahendus.
Valminud Philosophical Hall oli seltsi hetkevajadusi arvestades esialgu üsna ruumikas, sinna mahtus lahedasti ära ka majja kolinud raamatukogu. Osa ruume renditi välja, sealhulgas ka Pennsylvania ülikoolile loenguruumideks. Tasapisi APSi vajadused siiski kasvasid ning ruumide edasine väljarentimine lõpetati. 19. sajandi lõpul ehitati raamatukogu laiendamiseks hoonele kolmas korrus. Kuid tulemuseks oli see, et arhitektuuriline välisilme sai kannatada ja sellisena see linnapilti ei sobinud. Ehitis restaureeriti aastatel 1948–1950. Selle käigus lammutati kolmas korrus ja taastati ehitise algne projektijärgne olukord. Raamatukogul tuli majast välja kolida ja jälle rendipinnale asuda.
Philosophical Hall arvati Vabaduse rahvusliku ajaloopargi (Independence National Historical Park) koosseisus 1966. aastal ajaloomälestiseks. Aastal 2001 avati majas pärast ümberkorraldusi avalikkusele Ameerika filosoofiaseltsi muuseum.


== Library Hall ==
Edendamaks raamatukogundust Philadelphias, asutas Benjamin Franklin 1931. aastal mittetulundusühingu Library Company of Philadelphia. Pool sajandit hiljem laskis ühing ehitada uue raamatukogu filosoofiaseltsi peamaja vastas.
Projektikonkursi võitis arhitektuuris asjaarmastaja William Thornton. Aberdeeni Ülikoolis meditsiinidoktoriks saanud Thornton projekteeris oma elu esimese hooneprojekti Palladio stiilis. Mitmel alal andeka inimesena tuli tal ka projekteerimine kenasti välja.
Hoone oli punastest tellistest valgete pilastritega, katusel balustraad. Võlvitud ukseava kohal oli sellega sarnane võlvitud nišš, kuhu paigutati itaalia skulptori Francesco Lazzarini loodud Benjamin Franklini marmorskulptuur. Hoone valmis 1791. aastal (ehitusaastad 1789–1791).
Hoone vahetas omanikku 1884. aastal. Laiendamaks oma äri, laskis uus omanik 1887. aastal maja lammutada. Kuid seoses Vabaduse rahvusliku ajaloopargi rajamisega 1950. aastate keskel ärihoone laiendus lammutati ning selle kohale laskis Ameerika Filosoofiaselts uue omanikuna ehitada aastail 1957–1959 raamatukogu. Hoone South Fifth Streeti poolne fassaad ennistati originaalilähedaselt omaaegset William Thorntoni lahendust järgides.


== Struktuur ==
Organisatsiooniliselt jagunevad APSi liikmed viie klassi vahel. Klassid jagunevad omakorda sektsioonideks:


=== Klass 1. Matemaatika ja füüsikateadused ===
101 Astronoomia
102 Keemia ja keemiline biokeemia
103 Inseneriteadused
104 Matemaatika
105 Füüsikalised geoteadused
106 Füüsika


=== Klass 2. Bioteadused ===
201 Molekulaarbioloogia ja biokeemia
202 Rakubioloogia ja arengubioloogia
203 Evolutsioonibioloogia, ökoloogia, süstemaatika, populatsioonigeneetika, paleontoloogia ja füüsiline antropoloogia
204 Meditsiiniteadus, kirurgiateadus, patoloogia ja immunoloogia
205 Mikrobioloogia
206 Füsioloogia, biofüüsika ja farmakoloogia
207 Geneetika
208 Botaanika
209 Neurobioloogia
210 Käitumisbioloogia, psühholoogia, etoloogia ja loomade käitumine
211 Üldbioloogiateadused


=== Klass 3. Sotsiaalteadused ===
301 Antropoloogia, demograafia, psühholoogia ja sotsioloogia
302 Majandusteadus
303 Ajalugu alates 1715. aastast
304 Õigusteadus ja politoloogia


=== Klass 4. Humanitaarteadused ===
401 Arheoloogia
402 Kunstikriitika ja kirjanduskriitika
403 Kultuuriantropoloogia
404 Kunstiajalugu, kirjandusajalugu, religiooniajalugu ja teadusajalugu
405 Ajalugu ja filoloogia, Ida ja Lääs läbi 17. sajandi
406 Lingvistika
407 Filosoofia


=== Klass 5. Kunstid, kutsealad ning avaliku ja erasektori arvamusliidrid ===
501 Loomeinimesed
502 Arstid, teoloogid, advokaadid, juristid, arhitektid ja teiste kutsealade esindajad
503 Haldurid, pankurid ning avaliku või erasektori arvamusliidrid
504 Erialateadlased (Scholars in the Professions)


== Väljaantavad autasud ==
Ameerika Filosoofiaselts annab välja mitmeid autasusid, sealhulgas:

Magalhãesi preemia navigatsiooni, astronoomia ja loodusfilosoofia valdkondades (asutati aastal 1786)
Benjamin Franklini medal (asutati aastal 1906, alates 1993. aastast kaks kategooriat: teadus ja avalik teenistus)
Lashley auhind neurobioloogia alal (1957)
Barzuni auhind kultuuriajaloo alal (1993)
Thomas Jeffersoni medal kunsti, humanitaarteaduste ja sotsiaalteaduste valdkondades (1993)


== Eestiga seotud Ameerika Filosoofiaseltsi liikmed ==
1804 – Alexander von Humboldt, saksa loodusteadlane, hilisem Tartu ülikooli audoktor (1827).
1820 – Jöns Jakob Berzelius, rootsi keemik ja mineraloog, hilisem Tartu ülikooli audoktor (1827).
1824 – Adam Johann von Krusenstern, Vene meresõitja; ostis 1801. aastal Kiltsi mõisa, kus elas seal oma viimased eluaastad (suri 1846).
1853 – Friedrich Georg Wilhelm Struve, Vene astronoom ja geodeet, Tartu Tähetorni direktor (1820–1839)
1912 – Wilhelm Ostwald, Vene-Saksa keemik, Tartu ülikooli õppejõud (1877–1881), Nobeli auhinna laureaat (1909)
1932 – Ivan Pavlov, vene füsioloog, Nobeli auhinna laureaat, Tartu ülikooli audoktor (1924)
1952 – George F. Kennan, USA diplomaat ja politoloog. Olnud diplomaatilisel tööl USA Tallinna saatkonnas (1925–1929). Teda on autasustatud Eesti teenetemärgiga (1996).
1979 – Jakov Zeldovitš, Vene füüsik, keemik ja kosmoloog, alates 1962. aastast juhatanud Tõraveres kosmoloogia seminare, alates 1972. aastast koostöö Jaan Einasto töögrupiga Tõravere observatooriumist. Einasto artikli kaasautor ajakirjas Nature (1982).
1994 – Vjatšeslav Vsevolodovitš Ivanov, vene keeleteadlane ja semiootik, üks Tartu-Moskva semiootikakoolkonna rajajaid


== APSi liikmeid 18. sajandist ==

John Bartram, ameerika botaanik.
Owen Biddle, ameerika kellameister ja astronoom
Jekaterina Romanovna Daškova, vene kirjanik ja ühiskonnategelane; Venemaa Akadeemia rajajaid
Frederick William Herschel, saksa päritolu Briti astronoom ja teleskoobivalmistaja
Thomas Jefferson, USA kolmas president ja USA rajajaid (Founding Father of the United States). Virginia Ülikooli asutaja. Jefferson huvitus teadusest, leiutistest, arhitektuurist, religioonist ja filosoofiast.
Tadeusz Kościuszko, Rzeczpospolita ja USA sõjaväelane, võitles Ameerika Iseseisvussõjas
Benjamin Henry Latrobe, Briti-USA arhitekt, Kapitooliumi hoone projekti autoreid
Antoine Lavoisier, prantsuse keemik
Carl von Linné, rootsi botaanik
Humphry Marshall, ameerika botaanik, ameerika dendroloogia rajajaid
Thomas Paine, ameerika kirjanik, filosoof, publitsist ja USA rajajaid.
David Rittenhouse, ameerika astronoom, leiutaja, kellameister, matemaatik ja maamõõtja
Benjamin Rush, ameerika arst, kirjanik, humanitaarteadlane ja USA rajajaid
William Thornton, Briti ja USA arhitekt, arst, kunstnik ja leiutaja; Library Halli projekteerija ja Kapitooliumi hoone arhitektuurikonkursi võitja
John Vaughan, Briti päritolu USA veinikaupmees, filantroop ja kauaaegne APSi laekur ja raamatukoguhoidja
Samuel Vaughan, Briti kaupmees, plantaator, APSi esindushoone Philosophical Halli eskiiskavandi autor
Caspar Wistar, ameerika arst ja anatoom


== APSi liikmeid 19. sajandist ==
Alexander Emmanuel Agassiz, Šveitsi päritolu USA geoloog, mäeinsener, merezooloog
Elizabeth Cabot Agassiz, ameerika haridustegelane
Louis Agassiz, Šveitsi ja USA loodusteadlane, paleontoloog ja glatsioloogia rajajaid
John James Audubon, ameerika ornitoloog, loodusteadlane ja animalist
James Mark Baldwin, ameerika filosoof ja psühholoog
Matthias W. Baldwin, ameerika leiutaja ja auruvedurite tootja
Alexander Graham Bell, šoti päritolu USA teadlane ja leiutaja
Friedrich Bessel, saksa matemaatik ja astronoom
Henry Bessemer, Briti leiutaja ja insener
James McKeen Cattell, ameerika psühholoog, esimene psühholoogiaprofessor Ameerika Ühendriikides
James Fenimore Cooper, ameerika kirjanik
James Dwight Dana, ameerika geoloog, vulkanoloog ja zooloog
Charles Darwin, Briti loodusuurija
George Darwin, Briti astronoom ja matemaatik
Thomas Edison, ameerika leiutaja ja ärimees
Ralph Waldo Emerson, ameerika kirjanik ja filosoof
Michael Faraday, Briti füüsik ja keemik
Robert Fulton, ameerika insener ja leiutaja
Horace Howard Furness, ameerika šeikspiroloog
William Henry Furness III, ameerika arst ja etnograaf
Carl Friedrich Gauss, saksa matemaatik, astronoom ja füüsik
Jacob Grimm, saksa keeleteadlane ja muinasjuttude koguja
Ernst Haeckel, saksa bioloog, loodusteadlane, filosoof, kunstnik ja meditsiiniteadlane
John Herschel, Briti astronoom, füüsik, teaduse populariseerija ja fotograafia arendajaid
Wilhelm von Humboldt, saksa keeleteadlane, filosoof, riigimees ja diplomaat
Horace Jayne, ameerika zooloog
Aleksandr Karpinski, vene geoloog ja mineraloog
Gustav Kirchhoff, saksa füüsik
Henry Charles Lea, ameerika ajaloolane
Isaac Lea, ameerika konhioloog ja geoloog
William Edmond Logan, Kanada geoloog ja geoloogiline kartograaf
James Clerk Maxwell, šoti füüsik ja matemaatik
John Stuart Mill, Briti filosoof ja majandusteadlane
Maria Mitchell, ameerika astronoom
Silas Weir Mitchell, ameerika arst ja kirjanik
Samuel Morse, ameerika leiutaja ja maalikunstnik
Fridtjof Nansen, norra polaaruurija, okeanograaf ja ühiskonnategelane, Nobeli rahuauhinna laureaat
Richard Owen, Briti bioloog, võrdlevanatoom ja paleontoloog
Hans Christian Ørsted, taani füüsik ja keemik
Louis Pasteur, prantsuse mikrobioloog ja keemik
Henri Poincaré, prantsuse matemaatik, astronoom, füüsik ja teadusfilosoof
George Brooke Roberts, ameerika ehitusinsener ja Pennsylvania Railroadi president
Fairman Rogers, ameerika ehitusinsener ja filantroop
Wilhelm Conrad Röntgen, saksa füüsik, Nobeli auhinna laureaat
John Sartain, ameerika kunstnik, metsotintotehnika esmakasutajaid USAs
William Strickland, ameerika arhitekt
Nikola Tesla, serbia päritolu USA leiutaja, elektri- ja mehaanikainsener ning füüsik
Alfred Russel Wallace, Briti loodusteadlane ja biogeograaf
Owen Wister, ameerika kirjanik


== APSi liikmeid 20. sajandi esimesest poolest ==


==== Ameerika liikmeid ====

Hans Bethe, saksa ja USA tuumafüüsik, Nobeli auhinna laureaat
Franz Boas, Saksa juudi päritolu USA antropoloog, kultuuriantropoloogia rajajaid
Nicholas Murray Butler, ameerika filosoof, diplomaat ja haridustegelane, Nobeli rahuauhinna laureaat
Richard Evelyn Byrd, ameerika polaaruurija ja lendur, nelja Antarktika ekspeditsiooni juht
Subrahmanyam Chandrasekhar, India-USA astrofüüsik
Gerty Cori, ameerika biokeemik, Nobeli auhinna laureaat
John Dewey, ameerika filosoof ja psühholoog
Theodosius Dobzhansky, USA geneetik ja evolutsioonibioloog
Eugene Floyd Dubois, ameerika arstiteadlane ja füsioloog
Enrico Fermi, itaalia ja USA füüsik, Nobeli auhinna laureaat
Robert Frost, ameerika luuletaja
Grove Karl Gilbert, ameerika geoloog ja geomorfoloog
Edwin Powell Hubble, ameerika astronoom
Theodore von Kármán, Ungari-USA matemaatik, õhusõidukite ja kosmoseaparaatide insener ja füüsik
Fiske Kimball, ameerika arhitekt, arhitektuuriajaloolane ja muuseumi direktor
Joseph Leidy, ameerika paleontoloog
Walter Lippmann, ameerika kirjanik, ajakirjanik ja poliitikakommentaator
Arthur Lovejoy, ameerika filosoof ja ideedeajaloolane
Thomas Mann, saksa kirjanik, Nobeli kirjandusauhinna laureaat (1929). Aastail 1938–1952 elas USAs.
Barbara McClintock, ameerika tsütogeneetik, Nobeli auhinna laureaat
Albert Abraham Michelson, ameerika füüsik, Nobeli auhinna laureaat
Thomas Morgan, ameerika geneetik ja evolutsioonibioloog, Nobeli auhinna laureaat
Samuel Eliot Morison, ameerika ajaloolane; kontradmiral
John von Neumann, juudi päritolu Ungari-USA matemaatik
J. Robert Oppenheimer, ameerika füüsik
Thomas Burr Osborne, ameerika biokeemik
Linus Pauling, USA keemik, biokeemik, kristallograaf, molekulaarbioloog ja meditsiiniteadlane
Cecilia Payne-Gaposchkin, Briti ja USA astronoom ja astrofüüsik
Agnes Repplier, ameerika esseist
John D. Rockefeller, juunior, ameerika filantroop
Carl-Gustaf Rossby, Rootsi-USA meteoroloog
Henry Norris Russell, ameerika astronoom
Edward Sapir, ameerika antropoloog ja keeleteadlane
George Gaylord Simpson, ameerika paleontoloog
Harlow Shapley, ameerika astronoom
Burrhus Frederic Skinner, ameerika psühholoog ja biheiviorist; 20 ülikooli audoktor
Wendell Meredith Stanley, ameerika biokeemik ja viroloog, Nobeli auhinna laureaat
Otto Struve, vene päritolu USA astronoom
Harald Sverdrup, norra okeanograaf ja meteoroloog, aastail 1936–1948 Californias asuva Scripps Institution of Oceanography direktor.
Vladimir Zworykin, vene päritolu USA leiutaja ja insener, televisioonitehnoloogia leiutajaid
Frederick Winslow Taylor, ameerika mehaanikainsener
Stephen Timoshenko, ukraina päritolu USA mehaanikateadlane
Henry Washington, ameerika geoloog
Hermann Weyl, saksa ja USA matemaatik, füüsik ja filosoof
Sewall Wright, ameerika populatsioonigeneetik ja evolutsiooniteoreetik


==== Välisliikmeid ====
Svante Arrhenius, rootsi füüsik ja keemik, Nobeli auhinna laureaat
Niels Bohr, taani füüsik, Nobeli auhinna laureaat
Harald Bohr, taani matemaatik
William Lawrence Bragg, Austraalia päritolu Briti füüsik ja kristallograaf, Nobeli auhind 25-aastaselt
Louis de Broglie, prantsuse füüsik, Nobeli auhinna laureaat
James Chadwick, Briti füüsik, Nobeli auhinna laureaat
Benedetto Croce, itaalia filosoof, poliitik ja ajaloolane
Marie Curie, Poola-Prantsuse füüsik ja keemik, Nobeli auhinna laureaat
Paul Dirac, Briti füüsik, Nobeli auhinna laureaat
Arthur Eddington, Briti astrofüüsik
Albert Einstein, USA füüsik, Nobeli auhinna laureaat
Werner Heisenberg, saksa füüsik, Nobeli auhinna laureaat
David Hilbert, saksa matemaatik
Georges Lemaître, Belgia preester, astronoom ja kosmoloog
Guglielmo Marconi, itaalia raadiotehnikainsener, Nobeli auhinna laureaat
Tomáš Masaryk, tšehhi poliitik, sotsioloog ja filosoof
Dmitri Mendelejev, vene keemik
Otto Nordenskjöld, rootsi polaaruurija, geoloog ja geograaf
Max Planck, saksa füüsik, Nobeli auhinna laureaat
Ernest Rutherford, Uus-Meremaa päritolu Briti füüsik, Nobeli auhinna laureaat
Theodor Svedberg, rootsi keemik, Nobeli auhinna laureaat
Arnold J. Toynbee, Briti ajaloolane, ajaloofilosoof ja kulturoloog
Ivan Vinogradov, vene matemaatik
Vito Volterra, itaalia matemaatik
Hugo de Vries, hollandi botaanik ja geneetik, Gregor Mendeli tööde taasavastajaid
August Weismann, saksa evolutsioonibioloog
Johannes Diderik van der Waals, hollandi füüsik, Nobeli auhinna laureaat
Hubert Wilkins, Austraalia polaaruurija, lendur ja fotograaf


== APSi liikmeid 20. sajandi teisest poolest ==


==== Ameerika liikmeid ====
Philip Hauge Abelson, ameerika füüsik ja geokeemik
Robert McCormick Adams, ameerika antropoloog ja arheoloog
Julius Adler, ameerika biokeemik
Luis Walter Alvarez, ameerika füüsik, Nobeli auhinna laureaat

Don L. Anderson, ameerika geofüüsik
Francisco José Ayala, hispaania päritolu USA populatsioonigeneetik, evolutsioonigeneetik ja filosoof
Bernard Bailyn, ameerika ajaloolane
John Bardeen, ameerika füüsik ja elektriinsener, pälvinud kaks Nobeli auhinda
Jacques Barzun, prantsuse päritolu USA ideede- ja kultuuriajaloolane
George Bass, ameerika allveearheoloog
Frank A. Beach, ameerika etoloog
Saul Bellow, Kanada päritolu USA kirjanik, Nobeli kirjandusauhinna laureaat
Paul Berg, ameerika biokeemik, Nobeli auhinna laureaat
James H. Billington, ameerika ajaloolane
Günter Blobel, saksa päritolu USA biokeemik Nobeli auhinna laureaat
Nicolaas Bloembergen, hollandi-USA füüsik, Nobeli auhinna laureaat
Baruch Samuel Blumberg, ameerika arstiteadlane
John Tyler Bonner, ameerika evolutsioonibioloog
Glen Bowersock, ameerika antiigiteadlane
Ronald Breslow, ameerika keemik
Jerome Bruner, ameerika kognitiivpsühholoog
Theodore Holmes Bullock, ameerika neuroteadlane, neuroetoloogia rajajaid
John Cairns, ameerika ökoloog ja mikrobioloog
Donald Thomas Campbell, ameerika sotsiaalteadlane
Britton Chance, ameerika biofüüsik ja biokeemik
Shiing-Shen Chern, hiina päritolu USA matemaatik, Shaw' auhinna laureaat
Alfred Yi Cho, ameerika materjaliteadlane
Steven Chu, ameerika füüsik, Nobeli auhinna laureaat, USA energiaminister
Preston Cloud, ameerika biogeoloog ja paleontoloog
Mildred Cohn, ameerika biokeemik
Leon N Cooper, ameerika füüsik, Nobeli auhinna laureaat
Archibald Cox, ameerika õigusteadlane
James F. Crow, ameerika geneetik
Paul Cohen, ameerika matemaatik, Fieldsi medali kavaler
Robert A. Dahl, ameerika politoloog
Donald Davidson, ameerika filosoof
Kingsley Davis, ameerika sotsioloog ja demograaf
Hallowell Davis, ameerika füsioloog ja otorinolarüngoloog
Jared Diamond, ameerika evolutsioonibioloog, füsioloog ja biogeograaf
Robert H. Dicke, ameerika füüsik ja kosmoloog
Rita Dove, ameerika kirjanik
Freeman Dyson, Briti ja USA füüsik ja matemaatik
Gerald M. Edelman, ameerika molekulaarbioloog, rakubioloog ja neurobioloog, Nobeli auhinna laureaat
Thomas Eisner, saksa päritolu USA entomoloog ja ökoloog, keemilise ökoloogia rajajaid
Marian Wright Edelman, ameerika laste õiguste eest võitleja
John Elliott, Briti-USA ajaloolane, Balzani auhinna laureaat
Katherine Esau, saksa ja USA botaanik
Maurice Ewing, ameerika geofüüsik ja okeanograaf
Charles Fefferman, ameerika matemaatik, Fieldsi medali kavaler
Michael Fisher, Briti füüsik
William Alfred Fowler, ameerika astrofüüsik, Nobeli auhinna laureaat
John Hope Franklin, ameerika ajaloolane, Kluge auhinna laureaat
Hans Frauenfelder, Šveitsi päritolu USA füüsik ja biofüüsik
Milton Friedman, ameerika majandusteadlane, Nobeli auhinna laureaat
Daniel Carleton Gajdusek, slovaki päritolu USA arst ja viroloog, Nobeli auhinna laureaat
Richard Garwin, ameerika füüsik
Murray Gell-Mann, ameerika füüsik, Nobeli auhinna laureaat
Charles Coulston Gillispie, ameerika teadusajaloolane, Balzani auhinna laureaat
Owen Gingerich, ameerika astronoom ja teadusajaloolane
Donald Arthur Glaser, ameerika füüsik ja neurobioloog, Nobeli auhinna laureaat
Maria Goeppert-Mayer, saksa päritolu USA füüsik, Nobeli auhinna laureaat
Thomas Gold, Austria päritolu USA astrofüüsik
Herman Heine Goldstine, ameerika matemaatik ja arvutiteadlane
Peter Raymond Grant, Briti evolutsioonibioloog
Kurt Gödel, Austria-USA loogik, matemaatik ja filosoof
Cyril M. Harris, ameerika insener ja füüsik, akustika eriteadlane
Evelyn B. Harrison, ameerika kunstiajaloolane
Carl Gustav Hempel, saksa ja USA teadusfilosoof
Harry Hammond Hess, ameerika geofüüsik ja geoloog; püstitas sõltumatult Robert Dietzist ookeanipõhja laienemise hüpoteesi
Roald Hoffmann, USA keemik, Nobeli auhinna laureaat
Richard Hofstadter, ameerika ajaloolane
Gerald Holton, saksa päritolu USA füüsik ja teadusajaloolane
David H. Hubel, ameerika neurobioloog, Nobeli auhinna laureaat
George Evelyn Hutchinson, Briti päritolu USA zooloog ja limnoloog
Ada Louise Huxtable, ameerika arhitektuurikriitik
John Imbrie, ameerika paleokeanograaf
Thorkild Jacobsen, taani päritolu USA assürioloog
Alexander Jones, ameerika ajaloolane, antiikaja täppisteaduste ajaloo professor New Yorgi Ülikoolis
Eric Kandel, ameerika neuropsühhiaater, Nobeli auhinna laureaat
Remington Kellogg, ameerika zooloog ja Rahvusliku loodusloo muuseumi direktor
Har Gobind Khorana, India päritolu USA biokeemik, Nobeli auhinna laureaat
Thomas S. Kuhn, ameerika filosoof
H. C. Robbins Landon, ameerika musikoloog ja muusikakriitik
Richmond Alexander Lattimore, ameerika luuletaja ja tõlkija, "Iliase" ja "Odüsseia" tõlkija
Joshua Lederberg, ameerika molekulaarbioloog, Nobeli auhinna laureaat
Leon M. Lederman, ameerika füüsik, Nobeli auhinna laureaat
Tsung-Dao Lee, hiina päritolu USA füüsik, Nobeli auhinna laureaat
Wassily Leontief, Vene päritolu USA majandusteadlane, Nobeli auhinna laureaat
Luna Leopold, ameerika geomorfoloog ja hüdroloog
Rita Levi-Montalcini, Itaalia neurobioloog, Nobeli auhinna laureaat
Bernard Lewis, Briti ja USA ajaloolane
Willard Frank Libby, ameerika keemik, Nobeli auhinna laureaat
Chia-Chiao Lin, hiina päritolu USA rakendusmatemaatik
Fritz Albert Lipmann, saksa-USA biokeemik, Nobeli auhinna laureaat
Rodolfo Llinás, Colombia ja USA neuroteadlane
Salvador Luria, itaalia päritolu USA mikrobioloog
Ernst Mayr, saksa päritolu USA evolutsioonibioloog
Robert McNamara, ameerika poliitik ja ärijuht; Maailmapanga president
William Hardy McNeill, ameerika ajaloolane
Margaret Mead, ameerika kultuuriantropoloog
George Armitage Miller, ameerika psühholoog, kognitiivpsühholoogia rajajaid
John Milnor, ameerika matemaatik, Fieldsi medali kavaler
Philip Morrison, ameerika füüsik
Vernon Benjamin Mountcastle, ameerika neuroteadlane
Walter Munk, ameerika okeanograaf
Ernest Nagel, Slovakkia päritolu USA teadusfilosoof
Walle Nauta, ameerika neuroteadlane
Norman D. Newell, ameerika paleontoloog
William Nierenberg, ameerika füüsik, Scripps Institution of Oceanography direktor (1965–1986)
Martha Nussbaum, ameerika filosoof
Jeremiah P. Ostriker, ameerika astrofüüsik
Ruth Patrick, ameerika limnoloog
Ieoh Ming Pei, hiina päritolu USA arhitekt, Pritzkeri auhinna laureaat
Jaroslav Pelikan, slovaki päritolu USA patraloog ja ajaloolane; 42 ülikooli audoktor ja Kluge auhinna laureaat
Itzhak Perlman, Iisraeli-USA viiuldaja ja dirigent
David Pines, ameerika füüsik
Colin Powell, USA poliitik ja erukindral
Tatiana Proskouriakoff, vene päritolu USA arheoloog ja lingvistikateadlane
Stanley B. Prusiner, ameerika neuroloog ja biokeemik
Hilary Putnam, ameerika filosoof
Willard Van Orman Quine, ameerika filosoof ja loogik
Norman Ramsey, ameerika füüsik, Nobeli auhinna laureaat
Peter H. Raven, ameerika botaanik ja keskkonnakaitsja
John Rawls, ameerika filosoof
Roger Revelle, ameerika keskkonnateadlane, Balzani auhinna laureaat
Frank H. T. Rhodes, Briti päritolu USA paleontoloog, Cornelli Ülikooli emeriitpresident
Stuart A. Rice, ameerika keemik
David Rockefeller, ameerika ärimees ja filantroop
Alfred Romer, ameerika paleontoloog ja bioloog
Frank Sherwood Rowland, ameerika atmosfäärikeemik, Nobeli auhinna laureaat
Vera Rubin, ameerika astronoom
Carl Sagan, ameerika astrofüüsik, kosmoloog, ulmekirjanik ja teaduse populariseerija
Paul Samuelson, ameerika majandusteadlane, Nobeli auhinna laureaat
Francis O. Schmitt, ameerika neurobioloog
J. William Schopf, ameerika paleobioloog
Martin Schwarzschild, saksa päritolu USA ameerika astronoom
Vincent Scully, ameerika kunstiajaloolane
Glenn T. Seaborg, ameerika keemik, tuumakeemia rajajaid, Nobeli auhinna laureaat
Phillip Allen Sharp, ameerika geneetik ja molekulaarbioloog, Nobeli auhinna laureaat
George Davis Snell, ameerika geneetik ja immunoloog, Nobeli auhinna laureaat
Jonathan D. Spence, Briti-USA ajaloolane, spetsialiseerunud Hiina ajaloole
Roger Wolcott Sperry, ameerika neuropsühholoog ja neurobioloog, Nobeli auhinna laureaat
Lyman Strong Spitzer, ameerika füüsik, astronoom ja alpinist
Eliot Stellar, ameerika psühholoog
Joseph Eugene Stiglitz, ameerika majandusteadlane,
Noel M. Swerdlow, ameerika teadusajaloolane
Ihor Ševčenko, ukraina päritolu USA bütsantsoloog
Kip Thorne, ameerika füüsik
Ahmed Zewail, Egiptuse-USA keemik, Nobeli auhinna laureaat
Edward Lawrie Tatum, ameerika biokeemik ja geneetik, Nobeli auhinna laureaat
Joseph Hooton Taylor, ameerika astrofüüsik, Nobeli auhinna laureaat
Howard Martin Temin, ameerika geneetik, Nobeli auhinna laureaat
Stanisław Ulam, Poola juudi päritolu USA matemaatik
James Van Allen, ameerika kosmoseteadlane
David B. Wake, ameerika süsteemibioloog
Michael Walzer, ameerika poliitikafilosoof
Gerald J. Wasserburg, ameerika geoloog ja geokeemik
Calvert Watkins, ameerika keeleteadlane
James Watson, ameerika molekulaarbioloog, Nobeli auhinna laureaat
Steven Weinberg, ameerika füüsik ja kosmoloog, Nobeli auhinna laureaat
Victor Weisskopf, Austria päritolu USA füüsik
Fred Lawrence Whipple, ameerika astronoom
Lynn White, ameerika ajaloolane
Morton White, ameerika filosoof ja ideedeajaloolane
John Archibald Wheeler, ameerika füüsik
Eric F. Wieschaus, ameerika arengubioloog, Nobeli auhinna laureaat
Torsten Nils Wiesel, rootsi ja USA neurobioloog ja neurofüsioloog, Nobeli auhinna laureaat
Carroll Williams, ameerika arengubioloog ja entomoloog
Andrew Wiles, Briti matemaatik, Fermat' suure teoreemi tõestaja (1994)
Edward Osborne Wilson, ameerika sotsiobioloog, biogeograaf, ökoloog ja mürmekoloog
Robert Rathbun Wilson, ameerika tuumafüüsik
Edward Witten, ameerika füüsik, Fieldsi medali, Crafoordi auhinna ja fundamentaalfüüsikaalase läbimurde auhinna laureaat
Gordon S. Wood, ameerika ajaloolane
Gordon Wright, ameerika ajaloolane
Chien-Shiung Wu, hiina päritolu USA füüsik
Chen-Ning Yang, hiina päritolu USA füüsik, Nobeli auhinna laureaat


==== Välisliikmeid ====
Hannes Alfvén, rootsi füüsik, Nobeli auhinna laureaat
Vladimir Igorevitš Arnold, vene matemaatik
Kurt Baldinger, Šveitsi keele- ja kirjandusteadlane
Sune Bergström, rootsi biokeemik, Nobeli auhinna laureaat
Isaiah Berlin, juudi päritolu Briti filosoof
Bernhard Bischoff, saksa ajaloolane, paleograaf ja filoloog
Walter Bodmer, saksa päritolu Briti geneetik
Aage Niels Bohr, taani füüsik, Nobeli auhinna laureaat
Sydney Brenner, Lõuna-Aafrika Vabariigi molekulaarbioloog, Nobeli auhinna laureaat
Edward Bullard, Briti meregeofüüsik
Frank Macfarlane Burnet, Austraalia viroloog ja immunoloog, Nobeli auhinna laureaat
Heinrich Böll, saksa kirjanik, Nobeli kirjandusauhinna laureaat
Torbjörn Caspersson, rootsi rakubioloog ja geneetik, Balzani auhinna laureaat
Winston Churchill, Suurbritannia poliitik, Nobeli kirjandusauhinna laureaat
David Cox, Briti statistikateadlane
Francis Crick, Briti molekulaarbioloog, Nobeli auhinna laureaat
Marie-Thérèse d'Alverny, prantsuse ajaloolane ja raamatukoguteadlane
René Dubos, prantsuse päritolu USA mikrobioloog ja rohelise ideoloogia arendaja
Christian de Duve, Belgia rakubioloog ja biokeemik, Nobeli auhinna laureaat
John Eccles, Austraalia neurofüsioloog, Nobeli auhinna laureaat
Dietz-Otto Edzard, saksa assürioloog
Shmuel Eisenstadt, Iisraeli sotsioloog, Balzani auhinna laureaat
T. S. Eliot, ameerika päritolu Briti kirjanik, Nobeli kirjandusauhinna laureaat
Boris Ephrussi, Vene juudi päritolu Prantsuse rakubioloog ja geneetik
Ulf von Euler, rootsi füsioloog ja farmakoloog, Nobeli auhinna laureaat
Carlos Chagas Filho, Brasiilia arstiteadlane ja neurobioloog
Charles Fleming, Uus-Meremaa ornitoloog, paleontoloog ja keskkonnakaitsja
Ragnar Frisch, norra majandusteadlane, Nobeli auhinna laureaat
Tore Frängsmyr, rootsi teadusajaloolane
Eugenio Garin, itaalia filosoof ja ajaloolane, spetsialiseerunud renessansiajale
Vitali Iossifovitš Goldanski, vene füüsik ja keemik
Ernst Gombrich, Austria päritolu Briti kunstiajaloolane
Jane Goodall, Briti primatoloog, etoloog ja antropoloog, ÜRO rahusaadik
Ragnar Granit, soomerootsi päritolu Soome-Rootsi füsioloog, Nobeli auhinna laureaat
Václav Havel, Tšehhi näitekirjanik ja poliitik
Hermann Hunger, Austria assürioloog ja astronoomiaajaloolane
Bert Hölldobler, saksa käitumisbioloog, sotsiobioloog ja mürmekoloog
Marianne Grunberg-Manago, Prantsuse biokeemik
William Donald Hamilton, Briti evolutsioonibioloog
Harald zur Hausen, saksa viroloog, Nobeli auhinna laureaat
Stephen Hawking, Briti füüsik ja kosmoloog
Alan Lloyd Hodgkin, Briti füsioloog ja biofüüsik, Nobeli auhinna laureaat
Fred Hoyle, Briti astronoom ja kosmoloog
Andrew Huxley, Briti füsioloog ja biofüüsik, Nobeli auhinna laureaat
Niels Kaj Jerne, taani immunoloog, Nobeli auhinna laureaat
Juan Carlos I, Hispaania kuningas, 8 ülikooli audoktor
Efrayim Katsir, Iisraeli biofüüsik ja poliitik; Ameerika Filosoofiaseltsi liikmeks valimisel (1976) oli Iisraeli president
George Klein, Ungari päritolu Rootsi rakubioloog ja vähiuurija
Andrei Kolmogorov, vene matemaatik
Hans Kornberg, Briti biokeemik
Emmanuel Le Roy Ladurie prantsuse ajaloolane
Wilfrid Le Gros Clark, Briti anatoom, primatoloog ja paleoantropoloog
Jean Leclant, prantsuse egüptoloog, Balzani auhinna laureaat
Dmitri Sergejevitš Lihhatšov, vene kirjandusteadlane ja ajaloolane
Martin Lindauer, saksa etoloog
Konrad Lorenz, Austria zooloog, etoloog ja ornitoloog, Nobeli auhinna laureaat
Bernard Lovell, Briti füüsik ja astronoom, raadioastronoomia teerajaja
Reimar Lüst , saksa astrofüüsik
Claude Lévi-Strauss, prantsuse antropoloog, etnoloog ja müüdiuurija
Hans E. Mayer, saksa ajaloolane
Henry Moore, Briti skulptor
Jan Oort, hollandi astronoom
Juri Anatoljevitš Ovtšinnikov, vene biokeemik
C.N.R. Rao, India keemik
Martin Rees, Briti astrofüüsik ja kosmoloog
Mary Robinson, Iirimaa ja ÜRO poliitik
Jacqueline de Romilly, prantsuse filoloog ja antiigiteadlane
Pierre Rosenberg, prantsuse ajaloolane ja esseist
Andrei Sahharov, vene füüsik ja ühiskonnategelane, dissident
Abdus Salam, Pakistani füüsik, Nobeli auhinna laureaat
Dennis William Sciama, Briti füüsik ja kosmoloog
Michael Sela, Iisraeli immunoloog
Jean-Pierre Serre, prantsuse matemaatik, Fieldsi medali ja Balzani auhinna laureaat
Charles Singer, Briti teadusajaloolane
Quentin Skinner, Briti ideedeajaloolane
John Maynard Smith, Briti evolutsioonibioloog ja geneetik, Balzani ja Crafoordi auhinna laureaat
Aleksander Sergejevitš Spirin, vene biokeemik
Mysore Narasimhachar Srinivas, India sotsioloog, tuntud kastisüsteemide uurijana
Semir Zeki, Briti neurobioloog ja neuroesteetik
Jakov Zeldovitš, Vene füüsik ja kosmoloog
Geoffrey Ingram Taylor, Briti füüsik, matemaatik ja hüdromehaanik
John Meurig Thomas, Briti keemik
Nikolaas Tinbergen, hollandi etoloog ja ornitoloog, Nobeli auhinna laureaat
Phillip Tobias, Lõuna-Aafrika Vabariigi paleoantropoloog
Tzvetan Todorov, bulgaaria päritolu Prantsuse kirjandus- ja kultuuriteoreetik
Shin'ichirō Tomonaga, jaapani füüsik, Nobeli auhinna laureaat
Claudio Vita-Finzi, Briti geoloog
John Tuzo Wilson, Kanada geofüüsik ja geoloog, üks laamtektoonika teooria arendajaid
Rüdiger Wehner, saksa neurobioloog ja käitumisbioloog
John Zachary Young, Briti zooloog ja neurofüsioloog


== APSi liikmeid 21. sajandi algusest ==


==== Ameerika liikmeid ====

John Abelson, ameerika molekulaarbioloog
James S. Ackerman, ameerika arhitektuuriajaloolane
Frances E. Allen, ameerika arvutiteadlane
Neil Alden Armstrong, ameerika astronaut
John Avise, ameerika evolutsioonigeneetik, looduskaitsja, ökoloog ja teadusajalooalne
John W. Baldwin, ameerika ajaloolane
Cornelia Bargmann, ameerika neurobioloog
Bonnie Bassler, ameerika molekulaarbioloog
Cynthia M. Beall, ameerika antropoloog (füüsiline antropoloogia)
Ben Bernanke, juudi päritolu USA majandusteadlane, USA Föderaalreservi juhatuse esimees
Tyler Burge, ameerika filosoof
Judith Butler, ameerika filosoof, poststrukturalist ja feminist
Nancy Cartwright, ameerika teadusfilosoof
Stanley Cavell, ameerika filosoof
Noam Chomsky, ameerika keeleteadlane
Ralph J. Cicerone, ameerika atmosfääriteadlane
Rita R. Colwell, ameerika mikrobioloog, 49 ülikooli audoktor
Natalie Zemon Davis, ameerika ajaloolane
E. L. Doctorow, ameerika kirjanik
Ronald Dworkin, ameerika filosoof
Sandra Moore Faber, ameerika astrofüüsik ja kosmoloog
Robert Fogel, ameerika majandusteadlane ja -ajaloolane, Nobeli auhinna laureaat
Fred Gage, ameerika geneetik
Howard Gardner, ameerika psühholoog
Eugene Garfield, ameerika teadlane, Institute for Scientific Informationi (ISI) asutaja
Sheldon Lee Glashow, ameerika füüsik, Nobeli auhinna laureaat
Barbara Rosemary Grant, Briti evolutsioonibioloog
Alan Greenspan, ameerika majandusteadlane
David Gross, ameerika füüsik ja stringiteoreetik, Nobeli auhinna laureaat
Douglas Hofstadter, ameerika kognitiivteadlane
Walter Isaacson, ameerika ajakirjanik, kirjanik ja biograaf
Thomas H. Jordan, ameerika seismoloog
Evelyn Fox Keller, ameerika füüsik, publitsist ja feminist
Mary-Claire King, ameerika geneetik
Robert Kirshner, ameerika astronoom
Roger Kornberg, ameerika biokeemik, Nobeli auhinna laureaat
Saul A. Kripke, ameerika filosoof
Paul Krugman, ameerika majandusteadlane ja kolumnist, Nobeli auhinna laureaat
Lawrence Lessig, ameerika jurist, õigusfilosoof ja poliitiline aktivist
Arnold J. Levine, ameerika molekulaarbioloog
Sara Lawrence-Lightfoot, ameerika sotsioloog
Alasdair MacIntyre, ameerika filosoof
Marcia McNutt, ameerika tektoonfüüsik ja okeanograaf
Philippe de Montebello, ameerika muuseumitegelane, Metropolitani muuseumi direktor (1977–2008)
Ellen S. Mosley-Thompson, ameerika paleoklimatoloog
Thomas Nagel, ameerika filosoof
John Forbes Nash, ameerika matemaatik, põhitööd mänguteooria ja diferentsiaalgeomeetria alal, Nobeli auhinna laureaat
Onora O'Neill, ameerika filosoof
Marshall Warren Nirenberg, ameerika biokeemik ja geneetik, Nobeli auhinna laureaat
John A. Orcutt, ameerika okeanograaf
Elinor Ostrom, ameerika majandusteadlane, Nobeli auhinna laureaat
Jim Peebles, Kanada ja USA füüsik ja kosmoloog, Shaw' ja Crafoordi auhinna laureaat
Robert B. Pippin, ameerika filosoof
Robert Putnam, ameerika politoloog
Lisa Randall, ameerika füüsik
Richard Rorty, ameerika filosoof
Roald Sagdeeev, Vene-USA füüsik
Maarten Schmidt, hollandi ja USA astronoom
Martin Scorsese, ameerika filmilavastaja
Denise Scott Brown, ameerika arhitekt
John R. Searle, ameerika filosoof
Susan Solomon, ameerika atmosfäärikeemik
George Soros, Ungari juudi päritolu USA filantroop ja ühiskonnategelane
Guyford Stever ameerika riigiametnik, füüsik, õppejõud ja insener
Terence Tao, hiina päritolu Austraalia ja USA matemaatik, Fieldsi ja Crafoordi auhinna laureaat
Lonnie Thompson, ameerika paleoklimatoloog
Keith Thomson, ameerika evolutsioonibioloog, teadusajaloolane ja publitsist
Craig Venter, ameerika molekulaarbioloog, biokeemik, farmakoloog ja ettevõtja
Robert Venturi, ameerika arhitekt
Frank Wilczek, ameerika füüsik ja matemaatik, Nobeli auhinna laureaat
Robert Woodrow Wilson, ameerika astronoom, Nobeli auhinna laureaat
Susan Wolf, ameerika filosoof
Patricia C. Wright, ameerika primatoloog, antropoloog ja looduskaitsja
Carl Woese, ameerika mikrobioloog


==== Välisliikmeid ====
Hans Belting, saksa kunstiajaloolane
Paul Bernard, prantsuse arheoloog
Michael Berridge, Rodeesia päritolu Briti füsioloog ja biokeemik
Patrick Bateson, Briti etoloog ja teaduskirjanik
Gro Harlem Brundtland, Norra poliitik, diplomaat ja arst
Bryan Clarke, Briti geneetik
Paul Crutzen, hollandi atmosfäärikeemik, Nobeli auhinna laureaat
Anne Cutler, Saksa psühholingvistikateadlane
Partha Dasgupta, India päritolu Briti majandusteadlane
Carlo Ginzburg, itaalia ajaloolane
Jan-Åke Gustafsson, rootsi molekulaarbioloog ja biokeemik
Zaha Hadid, Iraagi-Briti arhitekt, Pritzkeri auhinna laureaat
Steve Jones, Briti geneetik ja malakoloog
John Krebs, Briti zooloog ja käitumisökoloog
Reinhard Kurth, saksa viroloog
Mogens Trolle Larsen, taani assürioloog
Hubert Markl, saksa füsioloog ja käitumisökoloog
Robert McCredie May, Briti bioloog, uurinud teoreetilist ökoloogiat ja biodiversiteeti
Hermann Parzinger, saksa arheoloog
Roger Penrose, inglise füüsik
Erika Rummel, Austria päritolu Kanada ajaloolane
Celâl Şengör, türgi geoloog
Ismail Serageldin, Egiptuse raamatukogundustegelane, Bibliotheca Alexandrina direktor
Ernesto Zedillo, Mehhiko poliitik ja majandusteadlane, suurkorporatsioonide majanduskonsultant, endine Mehhiko president
Rašid Sjunjajev, tatari päritolu Venemaa astrofüüsik
David Weatherall, Briti arstiteadlane ja molekulaarbioloog
Lewis Wolpert, Lõuna-Aafrika Vabariigi päritolu Briti arengubioloog ja publitsist


== Vaata ka ==
Rahvuslik Teaduste Akadeemia
Ameerika Kunstide ja Teaduste Akadeemia


== Viited ==


== Välislingid ==
American Philosophical Society Ameerika Filosoofiaseltsi koduleht (inglise keeles)
Classes and Subdivisions APSi struktuur Ameerika Filosoofiaseltsi kodulehel (inglise keeles)
American Philosophical Society Member History APSi liikmed alates 1768. aastast APSi kodulehel ( inglise keeles)
American Philosophical Society APSi liikmeid läbi aegade NNDB kodulehel (inglise keeles)