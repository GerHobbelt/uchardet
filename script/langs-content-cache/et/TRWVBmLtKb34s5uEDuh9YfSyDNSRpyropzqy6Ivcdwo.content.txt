revision: 6212772
title: Viimane manner
url: https://et.wikipedia.org/wiki/Soome-ugri_keeled


---

Soome-ugri keeled on Uurali keelkonna suurim haru, mille soome allharusse kuuluvaid (soome, eesti jt) keeli kõnelevad rahvad elavad Euroopa põhjaosas ning ugri haru keeli kõneldakse nii Doonau jõgikonnas (ungari) kui ka Lääne-Siberis (handi ja mansi keeled).
Keeleteadlaste hulgas levinud, kuid otseselt tõestamata teooria kohaselt on kõik soome-ugri keeled tekkinud ühestainsast aastatuhandete eest räägitud soome-ugri algkeelest selle hilisema mitmekordse jagunemise tulemusena.
Erinevalt enamikust Euroopa keeltest ei kuulu soome-ugri keeled indoeuroopa keelte hulka.
Peale soome-ugri keelte kuuluvad uurali keelte hulka ka samojeedi keeled.
Mõned keeleteadlased kasutavad termineid "soome-ugri keeled" ja "uurali keeled" sünonüümidena.
Hinnangud soome-ugri keelte omavahelistele sugulusseostele on püsinud enam-vähem muutusteta alates 1879. aastast. Soome-ugri keeled jagunevad saami, läänemeresoome, Volga, Permi ja ugri rühmaks. Uuemates liigitustes on Volga rühm kadunud, selle asemel esinevad sellesse kuulunud mordva keeled ja mari keeled otse soome-ugri rühma alarühmadena.
Saami, mansi ja handi põhimurdeid peetakse eri keelteks. Samuti räägitakse viimastel aastakümnetel ühe karjala keele asemel mitmest karjala keelest ning eesti keele lõunaeesti murdeid peetakse kohati eraldiseisvaks lõunaeesti keeleks.
Neid ühendab keelesugulus ja väljasuremisoht.


== Klassifikatsioon ==
Soome-ugri keelte hulka kuuluvad:

ugri keeled
Obi ugri keeled
handi keel
mansi keel
ungari keel
† vanaungari keel
Permi keeled
komi keel
sürjakomi keel
permikomi keel
udmurdi
bessermani murre
† vanapermi keel
Volga keeled
mari keel
niidumari keel
mäemari keel
loodemari keel
† merja keel
† muromi keel
† meštšera keel
mordva keeled
ersa keel
mokša keel
saami keeled
idasaami keeled
† Akkala saami keel
Inari saami keel
† Kemi saami keel
Kildini saami keel
koltasaami keel
turjasaami keel
läänesaami keeled
Lule saami keel
lõunasaami keel
Pite saami keel
põhjasaami keel
Ume saami keel
läänemeresoome keeled
eesti keel
võru keel (või võru murre) ja setu keel (või setu murrak)
isuri keel
liivi keel
karjala keel
päriskarjala keel
livviko keel
lüüdi keel
soome keel
meä keel
kveeni keel
vadja keel
† kreevini keel
vepsa keel


== Vaata ka ==
Budinos
Martin Fogel


== Viited ==


== Välislingid ==
Maria Manner: "Suomi ei enää kelpaa unkarilaisille sukulaiskieleksi" Helsingin Sanomat, 30. märts 2013
Jingyi Gao: "Hiina ja soome-ugri keelte ühisest päritolust" Novaator ERR, 30. jaanuar 2015