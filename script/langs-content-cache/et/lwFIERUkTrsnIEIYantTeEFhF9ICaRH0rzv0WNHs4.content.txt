revision: 6345497
title: Perm
url: https://et.wikipedia.org/wiki/Perm


---

Perm (vene keeles Пермь) on linn Venemaal, Uuralite eelmäestikus, Kama jõe ääres, Permi krai keskus. Linnas on palju rasketööstuse ettevõtteid ja Kama HEJ.


== Ajalugu ==
Linn asutati 1781 Brjuhhanovo küla kohale. Aastatel 1940–1957 kandis nime Molotov. 1916 avati Permi Riiklik Ülikool.
14. septembril 2008 kukkus Permis maandumisel alla lennufirma Aeroflot tütarettevõttele Aeroflot-Nord kuulunud reisilennuk Boeing 737-500, mis oli teel Moskvast Permi. Lennuki pardal viibis 88 inimest, kes kõik hukkusid. 
5. detsembril 2009 toimus ööklubis "Lombakas hobune" tulekahju, mille tagajärjel hukkus koha peal üle 100 inimese, koos hiljem haiglates surnutega ulatus ohvrite arv 156-ni.


== Rahvastik ==

Permi elanike arvu arengut kajastab allolev tabel:

Aastal 1979 sai Permist Venemaa üheksas miljonilinn, kuid 2003. aastal langes elanike arv taas alla miljoni peamiselt negatiivse loomuliku iibe tõttu (2002. aastal –4,8‰; 2006. aastal –3,7‰, 2007. aastal –3,1‰). 88,6% elanikest on venelased, 4,3% tatarlased.

Linn jaguneb halduslikult 7 linnaosaks (rajooniks) ja Novõje Ljadõ aleviks.


== Sport ==
Permis tegutsevad jalgpalliklubi Permi Amkar ja korvpalliklubi Ural Great.


== Viited ==


== Välislingid ==
Permi koduleht