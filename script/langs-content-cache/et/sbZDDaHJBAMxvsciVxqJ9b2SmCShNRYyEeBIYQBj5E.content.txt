revision: 6206933
title: Amazon
url: https://et.wikipedia.org/wiki/Amazon.com


---

Amazon.com, Inc. on e-kaubandusega tegelev ettevõte, mille peakorter asub USA-s Seattle'is.
Käibe ja töötajate arvu järgi on tegemist maailma suurima internetiettevõttega.
Amazon.com asutati 1994. aastal ning esialgu tegeles see vaid raamatute online-müügiga. Hiljem lisandusid CD-d ja DVD-d, elektroonikatooted, rõivad, mitmesugused majapidamiskaubad ja tööriistad. 2015. aastal ületas ettevõtte turuväärtus juba Walmarti oma ja sellega tõusis see kõige väärtuslikumaks jaemüügiettevõtteks maailmas.Amazonil on eraldi jaemüügi veebisaidid Ameerika Ühendriikide, Suurbritannia, Prantsusmaa, Kanada, Saksamaa, Itaalia, Hispaania, Austraalia, Brasiilia, Jaapani, Hiina, India ja Mehhiko jaoks.
Ettevõtte asutaja ja tegevjuht Jeff Bezos kuulub maailma rikkaimate inimeste sekka.


== Viited ==


== Välislingid ==
Amazon.com official website
Rainer Saad: „Jeff Bezos valitseb maailma“ Äripäev, 12. september 2016