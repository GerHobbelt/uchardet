revision: 6325375
title: Hristo Stoichkov
url: https://et.wikipedia.org/wiki/Hristo_Stoichkov


---

Hristo Stoichkov (kuni 2012. aastani soovitatud transkriptsiooni järgi Hristo Stoičkov; bulgaaria keeles Христо Стоичков; sündinud 8. veebruaril 1966 Plovdivis) on Bulgaaria endine jalgpallur, ründaja.
1990. aastal võitis ta Euroopa kuldsaapa, misjärel liitus ta Hispaania kõrgliigasse kuuluva Barcelonaga, kus ta tuli viis korda Hispaania meistriks ja võitis ka 1991–92 hooajal Euroopa karika.
1994. aastal nimetati Stoichkov Euroopa parimaks jalgpalluriks.Hispaanias kutsuti teda hüüdnimega El Pistolero.


== Klubikarjäär ==


=== CSKA Sofia ===
Stoichkov liitus Bulgaaria kõrgliiga klubiga CSKA Sofia 1984. aastal. Sofiaga tuli ta kolm korda Bulgaaria meistriks ja võitis neli korda karikat.
1989–90 hooajal lõi ta 30 liigamängus 38 väravat. Sellega oli ta Euroopa parim väravakütt ja võitis Euroopa kuldsaapa.
Sofia meeskonnas lõi Stoichkov kuue aasta jooksul 112 väravat 169 mängus.


=== Barcelona ===
1990. aastal osteti Stoichkov Hispaania kõrgliiga klubisse Barcelona. Ta mängis toona Johan Cruijffi juhendamise all. 
Barcelonaga tuli ta viis korda Hispaania meistriks, neist neli korda järjestikustel aastatel, ja võitis ka 1992. aasta Euroopa karika. 1994. aastal valiti ta Euroopa parimaks jalgpalluriks.1996–97 hooajal tuli ta Barcelonaga Euroopa karikavõitjate karika võitjaks.


=== Hilisemad aastad ===
Samuti on Stoichkov mänginud veel Itaalia klubis Parma. Pärast Barcelonat siirdus ta tagasi vanasse koduklubisse CSKA Sofia. Stoichkov esindas veel klubisid nii Saudi Araabias, Jaapanis kui ka Ameerika Ühendriikides.


== Koondisekarjäär ==
Aastatel 1986–1999 mängis Stoichkov Bulgaaria jalgpallikoondises 83 mängu ja lõi 37 väravat.
Ta tegi oma debüüdi koondise rivistuses 23. septembril 1987 Belgia vastu. Oma esimese värava lõi ta sõpruskohtumises Katariga, kui Bulgaaria kaotas 3:2.
1994. aasta maailmameistrivõistlustel lõi Stoichkov kuus väravat, millega oli turniiri parim väravakütt. Ta aitas Bulgaarial jõuda poolfinaali ja valiti Romário ja Roberto Baggio järel MM-i kolmandaks parimaks mängijaks.
1996. aasta Euroopa meistrivõistlustel lõi ta kolmes mängus kolm väravat.
Stoichkov lõpetas koondisekarjääri 1997. aastal.


== Saavutused ==


=== Meeskondlikud ===
CSKA SofiaBulgaaria liiga: 1987, 1989, 1990
Bulgaaria karikas: 1985, 1987, 1988, 1989
Bulgaaria superkarikas: 1989BarcelonaLa Liga: 1990–91, 1991–92, 1992–93, 1993–94, 1997–98
Hispaania superkarikas: 1992, 1994, 1996
Euroopa karikas: 1991–92
Euroopa superkarikas: 1992, 1997
Copa del Rey: 1996–97
UEFA karikavõitjate karikas: 1996–97Al-NassrAasia karikavõitjate karikas: 1998Chicago FireUS Open Cup: 2000Bulgaaria jalgpallikoondis4. koht
Jalgpalli maailmameistrivõistlused: 1994


=== Individuaalsed ===
Ballon d'Or: 1994
Euroopa kuldsaabas: 1990
FIFA 100


== Viited ==


== Välislingid ==
Profiil veebilehel "National Football Teams"
Profiil saidil "RSSSF"