revision: 6145975
title: Baltic Restaurants Estonia
url: https://et.wikipedia.org/wiki/Baltic_Restaurants_Estonia


---

Baltic Restaurants Estonia AS (varem Fazer Amica Eesti AS ja Fazer Food Services AS) on Eesti toitlustusettevõte. Baltic Restaurants Estonia haldab mitmeid söögikohti, tegeleb asutuste, ettevõtete ja koolide toitlustamisega ning pakub toitlustusteenust üritustel.
1993. aastal Eestis alustanud firma tegutses algselt Fazeri kontserni (OY Karl Fazer AB) tütarettevõttena Eestis nime all Fazer Amica Eesti AS, 2001. aastal laieneti ka Lätti. 2010. aastal sai ettevõtte uueks nimeks Fazer Food Services AS. 2011. aastal müüs Fazer Grupp Fazeri toitlustusärid Eestis ja Lätis Fazer Food Servicese Läti juhtkonnale. Tehing ei hõlmanud Fazer Grupi teeninduskööki Tallinnas, mis muutus Soome Fazer Food Servicese osaks. Müügi eesmärk Fazeri jaoks oli keskenduda pagaritoodete ja maiustuste tootmisele. Sama aasta septembris võtsid uued omanikud firma nimeks Baltic Restaurants Estonia AS. 2011. aastal oli firmas 620 töötajat, neist 420 Eestis ja 200 Lätis.


== Viited ==


== Välislingid ==
"Toitlustamisega tegeleva Fazer Food Services AS-i uus ärinimi on Baltic Restaurants Estonia AS" Postimees/Baltic Restaurants Estonia AS-i pressiteade, 26.09.2011
"Fazer Amica vahetab nime Fazer Food Services AS" Fazeri kontserni pressiteade, 10. juuni 2010
"Fazer Grupp sõlmis Fazer Food Services müügilepingu ettevõtte Läti juhtkonnaga" Fazer Grupi pressiteade, 13. juuni 2011