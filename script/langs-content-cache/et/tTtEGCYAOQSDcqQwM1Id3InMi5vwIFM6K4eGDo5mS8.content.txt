revision: 5868130
title: "\xD5hutemperatuur"
url: https://et.wikipedia.org/wiki/%C3%95hutemperatuur


---

Õhutemperatuur on õhu (keha - füüsika) soojuslik olek ehk õhu temperatuuri iseloomustav füüsikaline suurus.
Õhutemperatuuri mõõdetakse termomeetriga, ilmajaamades tavaliselt kuus korda päevas. Kasutatakse elavhõbe- ja vedeliktermomeetreid, elektrilisi termomeetreid ning bimetall-termomeetreid. Tavaliselt kasutatakse mõõtmiseks Celsiuse skaalaga termomeetreid. USA-s on levinud Fahrenheit`i skaalaga termomeetrid. Meteoroloogiliste arvutuste juures kasutatakse sageli absoluutses Kelvini skaalas mõõdetud temperatuure.
Meteoroloogias mõõdetakse õhutemperatuuri päikese varjus oleva, maapinnast 2 m kõrgusel paiknevalt termomeetrilt. Nende mõõtmiste alusel arvutatakse näiteks ööpäeva keskmine õhutemperatuur. Standard õhutemperatuur = +15°C.
Lennunduses kasutatakse aerodünaamilisteks arvutusteks (arvestusteks) ühtset rahvusvahelist standardit 'Rahvusvaheline standardatmosfäär' (ISA), milles õhutemperatuur on määratletud +15 °C.


== Rekordid ==


=== Maailmas ===
Õhutemperatuuri kõrgeim mõõdetud ehk absoluutne maksimum on 56,7 °C, mis registreeriti 10. juulil 1913. 1922. aastal registreeriti Liibüas Al-‘Azīzīyah' linnas õhutemperatuur +57,8 °C, kuid seda tehti taatlemata mõõteriistadega, mistõttu Maailma Meteoroloogiaorganisatsioon (WMO) ei  kinnitanud seda rekordina.Madalaima madalaim mõõdetud õhutemperatuur ehk absoluutne miinimum −89,2 °C registreeriti 1983. aastal Antarktises polaarjaamas Vostok.


=== Eestis ===
Kõrgeim mõõdetud õhutemperatuur Eestis on +35,6 °C. Registreeritud 11. augustil 1992 Võrus.
Madalaim mõõdetud õhutemperatuur Eestis on −43,5 °C. Registreeritud 17. jaanuaril 1940 Jõgeval.
Kõrgeim kuu keskmine õhutemperatuur Eestis on +21,6 °C. Mõõdeti 2001. aasta juulis Võrus.
Madalaim kuu keskmine õhutemperatuur Eestis on −18,0 °C. Mõõdeti 1987. aasta jaanuaris Narvas.
Kõrgeim aasta keskmine õhutemperatuur Eestis on olnud +8,3 °C. Selline tulemus saadi Vilsandi ilmajaama mõõtmistulemuste keskmistamisel 1975, 1989 ja 2000. aastal.
Madalaim aasta keskmine õhutemperatuur Eestis on olnud +1,6 °C. Arvutati 1942. aasta Jõgeva ilmajaama mõõtmistulemuste alusel.


== Vaata ka ==
Külmarekordid
Õhutemperatuuri maksimum
Õhutemperatuuri miinimum
Õhutemperatuuri amplituud


== Viited ==