revision: 6403190
title: "2016. aasta Eurovisiooni lauluv\xF5istlus"
url: https://et.wikipedia.org/wiki/2016._aasta_Eurovisiooni_lauluv%C3%B5istlus


---

2016. aasta Eurovisiooni lauluvõistlus oli 61. Eurovisiooni lauluvõistlus. Rootsi rahvusringhääling Sveriges Television (SVT) sai lauluvõistluse korraldamisõiguse tänu Måns Zelmerlöwi võidule Viinis toimunud 2015. aasta Eurovisiooni lauluvõistlusel. See oli kuues kord, mil Rootsi korraldas Eurovisiooni lauluvõistlust. Viimati toimus lauluvõistlus Rootsis 2013. aastal. Lauluvõistluse poolfinaalid toimusid 10. ja 12. mail ning finaal 14. mail 2016.
Lauluvõistlustel osales 43 riiki. Võistlusele naasid Bosnia ja Hertsegoviina, Bulgaaria, Horvaatia ning Ukraina.
See oli esimene kord pärast 1975. aasta Eurovisiooni lauluvõistlust, kui hääletussüsteemi on muudetud.
Lauluvõistluse võitis 534 punktiga Ukraina, keda esindas Džamala lauluga "1944".


== Korraldus ==


=== Toimumiskoht ===

Toimumiskoha valis välja Rootsi riiklik televisioon Sveriges Television (SVT). Kandidaatlinnadeks olid Göteborg, Linköping, Malmö, Örnsköldsvik, Sandviken ja Gävle ning Stockholm. 8. juulil otsustati, et lauluvõistlus korraldatakse Rootsi pealinnas Stockholmis Ericsson Globe'is, kus toimus ka 2000. aasta Eurovisiooni lauluvõistluse kontsert.


== Formaat ==


=== Grupid ===
25. jaanuaril 2016 toimus loosimine, milles selgitati, millised riigid osalevad esimeses või teises poolfinaalis ning kas vastavate poolfinaalide esimeses või teises pooles. Samuti loositi, millises poolfinaalis hääletavad "Suure viisiku" riigid (Prantsusmaa, Saksamaa, Hispaania, Suurbritannia ja Itaalia) ning korraldaja ja Austraalia.
Riigid jaotati gruppidesse kümne eelneva aasta hääletamistavade põhjal, et ennetada olukorda, kus poolfinaalis osaleb väga palju ühe piirkonna riike, mil on tavaks üksteise poolt hääletada.


== Osalejad ==

43 riiki kinnitasid oma osalust 2016. aasta Eurovisiooni lauluvõistlusel. Lauluvõistlusele naasid Bosnia ja Hertsegoviina, Bulgaaria, Horvaatia ning Ukraina.
Rumeenia kinnitas riigi osalemise Eurovisiooni lauluvõistlusel lauluga "Moment of Silence" ("Hetk vaikust"), mida esitas Ovidiu Anton. Euroopa Ringhäälingute Liit (EBU) teatas aga 22. aprillil 2016, et Televiziunea Română (TVR) ei ole hoolimata meeldetuletustele tasunud juba 2007. aastast kogunenud võlga kogusummas 16 miljonit Šveitsi franki EBU kehtestatud lõpptähtajaks 20. aprilliks ja seepärast oli EBU sunnitud Rumeenia laulu võistluselt kõrvaldama.


== Esimene poolfinaal ==
Toimus 10. mail 2016 Stockholmis, Rootsis.
Osales 18 riiki, millest finaali kvalifitseerus 10.
Hääletasid 21 riiki: osalevad riigid, Prantsusmaa, Hispaania ja Rootsi.


== Teine poolfinaal ==
Toimus 12. mail 2016 Stockholmis, Rootsis.
Osales 18 riiki, millest finaali kvalifitseerus 10.
Hääletas 21 riiki: osalevad riigid, Saksamaa, Itaalia ja Suurbritannia. Algselt selles poolfinaalis kaheteistkümnendana esinema pidanud Rumeenia diskvalifitseeriti 22. aprillil.


== Finaal ==
Finaal toimus 14. mail 2016.
Osaleb 26 riiki.
Suure viisiku riigid ja korraldaja kvalifitseerusid automaatselt finaali.
Kahest poolfinaalist pääsesid finaali kummastki 10 riiki.
Hääletasid 42 riiki.
Finalistide järjekord avaldati pärast 2. poolfinaali edasipääsejate pressikonverentsil.


== Muud auhinnad ==


=== OGAE ===


== Viited ==


== Välislingid ==
Ametlik koduleht