revision: 6341036
title: Kaarel Parts
url: https://et.wikipedia.org/wiki/Kaarel_Parts


---

Kaarel Parts (5. juuni 1873 Arula vald – 5. detsember 1940 Tartu) oli eesti õigusteadlane, Riigikohtu esimees (1919–1940) ja ühiskonnategelane.
Ta sündis talupidaja pojana. Lõpetas 1896. aastal Tartu Ülikoolis õigusteaduskonna. 
Oli aastatel 1898–1907 Võru ja Tartu Ülemtalurahvakohtute eesistuja ning 1907–1917 vandeadvokaat Tartus. Sai 1919. aastal asutatud Eesti Vabariigi Riigikohtu esimeheks, seda ametit pidas kuni tagandamiseni Nõukogude okupatsioonivõimude poolt 1. augustil 1940. Riigikohtu esimese esimehena oli Kaarel Partsil oluline roll Riigikohtu ja Eesti Vabariigi kohtusüsteemi ülesehitamisel, samuti osales ta Eesti Vabariigi omariiklike ja eestikeelsete õigusaktide loomises.
Talle kuulus võõrastemaja Liivimaa Tartus.
Oktoobris 1933 toimunud põhiseaduse muutmise rahvahääletuse eel teatas Kaarel Parts, et ta on põhiseaduse muutmise vastu


== Isiklikku ==
Tema abikaasa oli tantsijanna Elmerice Parts.Suri kopsupõletikku.


== Poliitiline tegevus ==
1907 Vene II Riigiduuma liige (Eesti Rahvameelne Eduerakond)
1906–1920 Tartu Linnavolikogu liige
1917–1919 Eesti Ajutise Maanõukogu liige, selle esimees 1. veebruar – 23. aprill 1919
23. aprill – 31. oktoober 1919 Asutava Kogu liige, Asutava Kogu vanematekogu ja põhiseaduse komisjoni liige


== Ühiskondlik tegevus ==
Eesti Kirjanduse Selts (eestseisuse liige 1907–1920, auliige 1932)
Tartu Õigusteadlaste Selts (auliige 1932)
Tartu Eesti Laenu ja Hoiu Ühisus (juhatuse esimees 1902–1903)
Tartu Vastastikune Krediidiühisus (juhatuse liige ja esimees 1905–1919)
Liivimaa Linnahüpoteegi Selts (juhatuse liige 1904–1920, nõukogu esimees 1920–1923)
Eesti Vastastikuse Tulekindlustuse Selts (esimees 1907–1924, auesimees 1924)
Eesti Rahva Muuseumi hoolekogu juhatus
Sihtasutise M. Varese Toetusraha juhatuse liige


== Tunnustus ==
1930 – Kotkaristi I klassi teenetemärk
1932 – Tartu Ülikooli audoktor
1940 – Valgetähe I klassi teenetemärk


== Teosed ==
Riigikohtu esimehe K. Partsi kõne 12. veebruaril 1935 Vanemuises Riigikohtu lahkumisele pühendatud koosviibimisel. Juridica, 1994, nr 5, lk 102.


== Viited ==


== Kirjandus ==
Toomas Anepaio. Riigikohtu esimees Kaarel Parts (1873–1940). Eesti Jurist, 1992, nr 6, lk 431–434.


== Välislingid ==
Kaarel Parts Eesti biograafilises andmebaasis ISIK