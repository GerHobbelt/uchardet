revision: 5875732
title: World Horror Award
url: https://et.wikipedia.org/wiki/Neil_Gaiman


---

Neil Richard Gaiman (sündinud 10. novembril 1960 Portchesteris Inglismaal) on juudi päritolu inglise ulmekirjanik ja koomiksiautor. 
2005. aasta seisuga elas ta Wisconsinis Madisoni ja Minneapolise vahel Minnesotas USAs.
Neil Gaimani tuntuim teos on koomiksisari "Sandman", mille peategelane, gootiliku (ja Gaimanit ennast meenutava) välimusega Morpheus on une mütoloogiline kehastus või jumal.
Gaimani abikaasa on laulja Amanda F. Palmer.


== Auhinnad ==
1991 World Fantasy Award "A Midsummer Night's Dream" ("Suveöö unenägu") nimelise "Sandmani" osa eest. (Pärast seda on auhinna väljaandmise reegleid muudetud ning seetõttu on Gaiman ainus koomiksistsenarist, kes selle auhinna on võitnud).
2002 Hugo auhind "Ameerika jumalate" eest.
2002 Nebula auhind "Ameerika jumalate" eest.
2003 Hugo parima lühijutu auhind "Coraline'i" eest.
2004 Hugo parima lühijutu auhind loole "A Study in Emerald".
Kokku 13 Eisner Awardi koomiksite eest, kaks Nebula auhinda ja kolm World Horror Awardi.
Comics' Buyer's Guide Award parimale kirjanikule 1992 ja 1993, ära märgitud 1997, 1998, 1999 ja 2000.


== Eestikeelseid tõlkeid ==
"Head ended" [Koos Terry Pratchettiga] (Tallinn: Tänapäev 2001). Tõlkinud Tiina Randus. ISBN 9985-62-029-1
"Ameerika jumalad" (Tallinn: Tänapäev 2003). Tõlkinud Tiina Randus. ISBN 9985-62-181-6
"Coraline" (Tallinn: Tiritamm 2004). Tõlkinud Aivo Lõhmus. ISBN 9985-55-185-0
"Tähetolm" (Tallinn: Tiritamm 2010). Tõlkinud Sash Uusjärv. ISBN 9789985552766
"Ja tee lõpus on ookean" (Tallinn: Varrak 2013). Tõlkinud Lauri Vahtre. ISBN 9789985329184
"Kalmisturaamat" (Tallinn: Tiritamm 2014). Tõlkinud Sash Uusjärv. ISBN 9789985552988
"Eikusagi" (Tallinn: Varrak 2016). Tõlkinud Sash Uusjärv. ISBN 9789985339527
"Põhjala müüdid" (Tallinn: Varrak 2018). Tõlkinud Allan Eichenbaum. ISBN 9789985342510
"Suits ja peeglid" (Tallinn: Fantaasia 2021). Tõlkinud Sash Uusjärv, Tatjana Peetersoo, Triin Loide, Eva Luts. ISBN 9789949661992


== Välislingid ==
Neil Gaimani veebileht
Neil Gaimani ajaveeb
Sandman – koomiks, mis on parem kui sliced bread. Noorus märts-aprill 1996 lk. 24-25.