revision: 6222634
title: "Tekstiilit\xF6\xF6stus"
url: https://et.wikipedia.org/wiki/Tekstiilit%C3%B6%C3%B6stus


---

Tekstiilitööstus (ka tekstiilitootmine) on kergetööstuse haru, mis hõlmab nii taimsete, loomsete kui ka tehiskiudainete lõngaks ja riideks töötlemist ja nendest mitmesuguste esemete valmistamist.
Peale traditsioonilise kudumisviisi rakendatakse tekstiilitööstuses ka süstikuta ja silmuskudumist ning õmblemis-, liimimis- ja nõeltöötlusmenetlust.
Valdkond hõlmab nii tekstiilkiudude ettevalmistust ja ketramist kui ka riide kudumist, riide ja rõivaste viimistlemist ning valmis tekstiiltoodete (nt kodutekstiil, tekid, vaibad, nöörid jne) tootmist, v.a rõivad.


== Tekstiilitööstus Eestis ==
2020. aastal oli Eestis tekstiilitööstuse valdkonnas 303 ettevõtet. Valdkonna ettevõtted moodustavad Eesti ettevõtetest 0,3%. Siin on hõivatud pea 4200 inimest (0,9% Eesti ettevõtete töötajatest). Nimetatud ettevõtete koondmüügitulu ületas 2020. aastal 349 miljonit eurot (moodustades 0,5% Eesti ettevõtete müügitulust). Tekstiilitööstuse ettevõtete ärikasum oli 2020. aastal kokku umbes 27,8 miljonit eurot, mis moodustas 8% nende müügitulust (kasumimarginaal, kogurentaablus). 79% tekstiilitööstuse ettevõtetest on mikroettevõtted, kus töötab alla 10 töötaja. 3% ettevõtetes töötab enam kui 100 töötajat (8 ettevõtet). 13% tekstiilitööstuse ettevõtetest on müügitulu kalendriaastas suurem kui 1 miljon eurot. Umbes 2/3 tekstiilitööstuse ettevõtete müügitulust tuleb ekspordist.


=== Trendid ===
Sektori ettevõtted toodavad väga erinevaid tekstiilist tehtud tooteid alates vaipadest ja patjadest kuni nööride ning päästevestideni välja. Eesti tekstiilitööstus on liikunud massitoodetelt pigem nišitoodetele. Keskmine ettevõtte suurus on muutunud järjest väiksemaks ja töökoht tootlikumaks. Tooteid eksporditakse peamiselt Rootsi, Saksamaa, Soome ja Taani - neisse riikidesse eksport moodustas igaühte enam kui 10% sektori ekspordist. Lisaks eksporditakse tooteid ka USA ja Suurbritannia turule. Peamised ekspordiartiklid on tekid ja padjad.


=== Tekstiilitööstuse suurimad ettevõtted müügitulu alusel (TOP 6) ===


== Vaata ka ==
Töötlev tööstus
Rõivatööstus
Tekstiil
Tekstiilikunst
Tekstiilkeraamika


== Viited ==


== Välislingid ==
Tööstusuudised (tekstiilitööstus)
Eesti Rõiva- ja Tekstiililiit