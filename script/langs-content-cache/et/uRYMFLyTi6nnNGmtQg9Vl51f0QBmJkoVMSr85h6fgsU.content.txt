revision: 6333039
title: Businessweek
url: https://et.wikipedia.org/wiki/Businessweek


---

Bloomberg Businessweek on Ameerika nädalakiri, mida avaldab alates 2009. aastast Bloomberg L.P. BusinessWeek, asutatud aastal 1929. Selle eesmärk on pakkuda teavet ja tõlgendada sündmusi ärimaailmas. Ajakirja peakontor asub New Yorgis. Ajakiri ilmub 50 korda aastas.


== Ajalugu ==
The Business Week hakkas ilmuma septembris 1929, nädal enne 1929. aasta börsikrahhi. Ajakiri avaldas uudiseid ja arvamusi toonases ärimaailmas toimuva kohta. Ajakirja algseteks alajaotusteks olid turundus, tööjõud, rahandus, juhtimine ja Washingtoni väljavaade (poliitika), mis tegid sellest ühe esimese väljaande, mis käsitles ärimaailma otseselt mõjutanud riiklikke poliitika teemasid.Ajakiri oli algselt sihitud ärijuhtidele. Kuid 1970. aastatel muutis ajakiri oma strateegiat, sihtides tarbijaid väljaspool ärimaailma. Alates 1975. aastast on ajakiri kandnud igal aastal rohkem reklaamilehti kui ükski teine ajakiri Ameerika Ühendriikides. Ajakiri hakkas 1988. aastal avaldama Ameerika Ühendriikide ärikoolide ärijuhtimise magistriprogrammide iga-aastast paremusjärjestust.Stephen B. Shepard töötas peatoimetajana aastatel 1984–2005, kuni tema CUNY ajakirjanduse kõrgkooli rektoriks valimiseni. Shepardi ametiajal kasvas BusinessWeeki lugejaskond enam kui kuue miljonini 1980ndate lõpus.


=== Majanduslangus ja Bloombergi omandusse minek ===
BusinessWeeki tiraaž vähenes 2000. aastate lõpu majanduslanguse ajal, kuna reklaamitulud vähenesid 2009. aasta alguseks kolmandiku võrra ja ajakirja tiraaž kukkus 936 000-ni. 2009. aasta juulis teatati, et McGraw-Hill üritas BusinessWeeki müüa ja ta oli müügi korraldamiseks ja nõustamiseks palganud Evercore Partnersi. Ajakirja suurte maksekohustuste tõttu spekuleeriti, et see vahetab omanikke nominaalhinnaga 1 dollar, et ostja oleks nõus kandma kahjusid ajakirja ümberkorraldamisel.2009. aasta lõpus ostis Bloomberg L.P. ajakirja – väidetavalt jäi müügihind kahe ja viie miljoni dollari juurde, millele lisandus ajakirja kohustuste ülevõtmine. See nimetati ümber Bloomberg BusinessWeekiks. Tänaseks arvatakse, et McGraw-Hill sai müügi eest hinna, mis jäi spekuleeritud hinnavahemiku ülemisse otsa ehk viie miljoni dollari lähedale.


== "Suur häkk" ==
Bloomberg Businessweek avaldas 4. oktoobril 2018 artikli "The Big Hack: Kuidas Hiina kasutas pisikest kiipi USA ettevõtetesse sissetungimiseks". Artikli autorid Jordan Robertson ja Michael Riley väitsid, et Hiina on häkkinud kümneid tehnoloogiaettevõtteid, sealhulgas Amazon ja Apple, pannes tootmise ajal täiendav mikrokiibi Supermicro serveri emaplaadile.Bloombergi väited on tugevalt kahtluse alla seatud. Avaldamise päeval andsid Apple, Amazon ja Supermicro välja pressiteated, milles eitasid artiklis väidetud häkkimist täielikult. Bloomberg avaldas hiljem need eitused. Nädala jooksul esitas Ameerika Ühendriikide sisejulgeolekuministeerium avalduse, mille kohaselt nad ei näe põhjust nende tehnoloogiaetevõtete eitusi kahtluse alla seada. Sarnaseid avaldusi esitasid ka riikliku julgeoleku agentuur ja valitsuse kommunikatsiooni peakorter ning NCSC.


== Tunnustus ==
Aastal 2011 nimetas Adweek Bloomberg Businessweeki riigi parimaks äriajakirjaks. 2012. aastal võitis Bloomberg Businessweek National Magazine Awardsi üldhuviajakirjade auhinna. Samuti nimetati Bloomberg Businessweeki toimetaja Josh Tyrangiel 2012. aastal Ad Age'i aasta ajakirjatoimetajaks. 2014. aastal võitis Bloomberg Businessweek Ameerika äritoimetajate ja kirjanike seltsi auhinna parima ettevõtluse auhinna ajakirjade kategoorias.


== Nimekuju muutused ==
The Business Week oli ajakirja nimekuju selle asutamisel.
Business Week ja hiljem BusinessWeek olid nimekujud, mida kasutati kui ajakiri oli McGraw-Hill Educationi kirjastuse omandis.
Bloomberg BusinessWeek oli algne nimi pärast ajakirja omandamist Bloombergi poolt.
Bloomberg Businessweek on praegune nime õigekiri, mis on kasutusel 2010. aastast.


== Viited ==