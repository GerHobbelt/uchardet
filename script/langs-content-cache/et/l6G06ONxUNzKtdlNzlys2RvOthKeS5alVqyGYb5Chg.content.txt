revision: 6083377
title: "M\xE4etaguse vald (1939)"
url: https://et.wikipedia.org/wiki/M%C3%A4etaguse_vald_(1939)


---

Mäetaguse vald oli vald Viru maakonnas aastail 1939–1949 ja Jõhvi maakonnas aastail 1949–1950. Vallamaja asus Aru külas.Vald kuulus Riigivolikogu 72. valimisringkonda, kust valiti Hugo Kukke.
1939. aasta vallareformiga moodustati:

„15. Mäetaguse vald – maa-alaga, mis moodustub: a) senise Mäetaguse valla maa-alast, välja arvatud Härjaoja nr. 25, Vahemetsa nr. 26, Vana-Roostoja nr. 27, Uue-Roostoja nr. 28, Nissipõllu nr. 29, Lõppe nr. 30, Uue-Lõppe nr. 31, Suuremurru nr. 32, Mädasoo nr. 102 talude, Riigi tagavaramaa lit. E, Lõppe metsavahi koha, Iisaku küla talu nr. 15 lahus-heinamaatüki ja Ereda mõisa järgi olevate talude nr. A-66, A-67, A-69–A-71, A-74–A-77, A-80 ja A-83–A-86 juurdelõigete maa-alad ning osa Iisaku metsandiku maa-alast; b) senise Jõhvi valla Tarakuse küla maa-alast..“

Maidla valda kuulusid:  Mäetaguse küla ja asundus, Raja, Aru, Võide, Liivakünka ja Kopli külad ja Metsküla, Ratva, Arvila, Apandiku, Võhma ja Aho külad ning Kiikla asundus, Pagari asundus, Atsalama, Jõetaguse, Kalina, Tarakuse ja Uhe külad ning Väike-Pungeri asundus.Eesti NSV Ülemnõukogu Presiidiumi seadlusega maarajoonide moodustamise kohta Eesti NSV-s, kaotati 1. oktoobril 1950. aastal maakonnad ja vallad.


== Viited ==