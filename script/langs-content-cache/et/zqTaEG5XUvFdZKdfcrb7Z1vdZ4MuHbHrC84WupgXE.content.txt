revision: 6106530
title: Valentinus (paavst)
url: https://et.wikipedia.org/wiki/Valentinus_(paavst)


---

Valentinus oli paavst lühikest aega 827. aastal. Ta oli 100. paavst.
Valentinus oli pärit Roomast Via Lata piirkonnast. Ta oli kõrgklassist pärit Leontiuse (Leonzio) poeg.
Valentinus ordineeriti paavst Paschalis I poolt 820 diakoniks. Temast sai ülemdiakon (kardinaldiakon).
Valentinus valiti paavstiks augustis 827 Lateraani basiilikas, kust vaimulike protsessioon siirdus Santa Maria Maggiore kirikusse, kus ta palvetas. Seejärel läksid vaimulikud tagasi Lateraani basiilikasse. "Liber Pontificalise" järgi oli Valentinus vaga ja vooruslik.
Valentinus suri septembris 827 terviseprobleemide tagajärjel (corpus oppressus molestia), "Catholic Encyclopedia" andmetel oktoobris. Ta maeti Rooma Peetri kirikusse. "Liber Pontificalise" järgi jõudis ta paavst olla 40 päeva, Einhardi väitel aga vähem kui kuu. See oli lühim paavsti ametiaeg alates Sisinniusest. 


== Kirjandus ==
J. N. D. Kelly. The Oxford Dictionary of Popes. 1996.
Liber Pontificalis.


== Välislingid ==
Artikkel Valentinusest. (inglise keeles)
Artikkel Valentinusest. (inglise keeles)