revision: 6371292
title: Humal (restoran)
url: https://et.wikipedia.org/wiki/Humal_(restoran)


---

Humal oli Tartu kesklinnas Nõukogude ajal ja mõnda aega pärast Eesti taasiseseisvumist tegutsenud õllerestoran. Enne Teist maailmasõda tegutses samas majas Ko-Ko-Ko (Kolme Koopa Kohvik). Kuni 2021. aasta sügiseni tegutses seal hotell London.
Restoran Humal avati 1975. aasta veebruaris ning suleti 1997. aasta kevadel.1997. aastal algasid Humala hoones lammutustööd, sellesse kavandati kaubamaja. Pärast lammutust jäi maja fassaad siiski pikalt seisma, enne kui 2002. aastal avati samas hotell London, mille all toona paiknes kohvikrestoran Kokoko. Samades ruumides töötas veidi hiljem ka restoran Entri. 
Hoone praegune aadress on Rüütli 9 / Küütri 10/12.
Humalat on mälestustes või ilukirjanduses maininud või kirjeldanud Mihkel Mutt, Mait Ando Raun, Margus Sanglepp, Tõnn Sarv, Imre Siil ja Daniel Vaarik.2021. aasta sügisel avati Tartus varasema restorani nimekaimuna uus restoran Humal.


== Viited ==


== Välislingid ==
Humal portaalis "Tartu ilukirjanduses"
Aita Ottas Tartu linn müüb oksjonil õllerestorani Humal hoone, Alghinnaks 3 miljonit krooni Postimees, 23. aprill 1996
Anu Jõesaar Humala aeg sai ümber EPL 11. juuni 1997
Karl-Martin Sinijärv Kolme Koopa Kohvik on tagasi Õhtuleht, 27. juuli 2002