revision: 6078976
title: Ryan Johansen
url: https://et.wikipedia.org/wiki/Ryan_Johansen


---

Ryan Johansen (sündinud 31. juulil 1992 Vancouveris) on Kanada jäähokimängija, kes mängib keskründajana NHL-i klubis Nashville Predators. Ta on klubi meeskonna asekapten.
Aastatel 2009–2011 mängis ta Western Hockey League'i klubis Portland Winterhawks.
2010. aastal valis Columbus Blue Jackets ta NHL-i draft '​is neljanda valikuna. NHL-is debüteeris ta Blue Jacketsi meeskonnas 7. oktoobril 2011 oma hilisema koduklubi Nashville Predatorsi vastu. Esimese värava lõi ta NHL-is sama aasta 25. oktoobril mängus Detroit Red Wingsi vastu. Hooajal 2013–14 lõi ta NHL-is 33 väravat ning see hooaeg on löödud väravate poolest olnud tema seni edukaim. Kõige resultatiivseim hooaeg on olnud 2014–15 (26+45).
2016. aasta jaanuaris kaubeldi ta Seth Jonesi vastu Nashville Predatorsi. 2017. aasta juulis sõlmis Johansen Predatorsiga seitsme aasta pikkuse lepingu väärtusega 64 miljonit dollarit. See oli Predatorsi ajaloo suurim leping. 6. aprillil 2022 tegi ta mängus Minnesota Wildi vastu oma esimese kübaratriki NHL-is.2015. aastal osales Johansen NHL-i tähtede mängul ning valiti tähtede mängu väärtuslikumaks mängijaks.
2011. aastal võitis Johansen Kanada kuni 20-aastaste koondisega juunioride maailmameistrivõistlustel hõbemedali. Ta lõi turniiri kolm väravat ja andis kuus väravasöötu ning valiti turniiri sümboolsesse koosseisu.


== Viited ==


== Välislingid ==
Ryan Johansen NHL.com lehel
Ryan Johansen hockeydb.com lehel