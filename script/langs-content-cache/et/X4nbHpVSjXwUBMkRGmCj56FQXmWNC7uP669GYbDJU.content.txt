revision: 5933991
title: PenAiri lend 3296
url: https://et.wikipedia.org/wiki/PenAiri_lend_3296


---

PenAiri Saab 2000 (registreerimistunnusega N686PA) kuulus Alaska Airlinesile ja sooritas AS-3296 lendu Anchorage’ist Unalaskale. 17. oktoobril 2019. aastal kell 17.40 sõitis lennuk maandumisel lennurajalt välja, kuna lennuki kiirust ei suudetud piisavalt alandada. Pardal viibis 42 reisijat ja 3 meeskonnaliiget. Üks reisija hukkus, kaks said kriitiliselt vigastada ja 12 pääsesid väiksemate vigastustega.Saab 2000 oli õnnetuse ajaks olnud kasutusel pea 25 aastat ja jõudnud kuuluda järjest kaheksale lennufirmale.


== Õnnetus ==
Õnnetuspäeval tõusis lennuk õhku Anchorage’ist, Alaskast kell 15.15 kohaliku aja järgi, et jõuda Unalaska Tom Madseni Lennujaama. Jõudes Unalaskale lähemale, anti meeskonnale teada, et lennurada RNAV 13-le on luba maanduda. Tuul oli väga muutlik. Maandumise algul oli tuul 8 sõlme 210-kraadise nurga all ja suurimaks tuulekiiruseks saadi 10 sõlme 270-kraadise nurga all. Kuna õhusõidukit ei saadud stabiilseks, otsustati teha maandumiseks uus manööver.Teise katse järel oli tuulekiirus 24 sõlme 300-kraadise nurga all, kuigi sellest olenemata suudeti maanduda 4500 jala pikkuse rajale, jättes pidurduseks ruumi umbes 3500 jalga. Kapten käivitas kohe tagurpidi tõukejõu ja aktiveeris pidurid keskmise tugevusega. 80 sõlme kiiruse juures aktiveeris kapten täielikult pidurid, ent sellest ei piisanud ja pilootide ühine otsus oli keerata lennukit paremale, et vältida vette sõitmist.Selle manöövri tagajärlel sõitis õhusõiduk lennurajalt välja. Lennuk läbis umbes nelja meetri kõrguse perimeetri tara, ületas kraavi, põrkas kokku suure kiviga ja lõpetas autoteel. Vasakpoolne tiib tabas umbes viie jala pikkust signaalposti, vasaku mootori propeller tabas umbes kaheksa jala pikkust kollast teemärki. Vasakpoolse propelleri tugi purunes ja paiskas ümbruskonda lennuki kere ja interjööri tükke.


== Uurimine ==
Ühendriikide riiklik transpordiohutuse amet (NTSB) algatas õnnetuse asjaolude uurimise 2020. aasta jaanuaris..


== Viited ==