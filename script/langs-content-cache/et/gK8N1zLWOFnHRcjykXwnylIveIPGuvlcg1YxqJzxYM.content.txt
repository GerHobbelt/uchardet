revision: 6218764
title: Mariann Sulg
url: https://et.wikipedia.org/wiki/Mariann_Sulg


---

Mariann Sulg (sündinud 18. detsembril 1987 Raplas) on eesti orienteeruja, rogainija ja seiklussportlane.


== Haridus ==
Lõpetas 2007. aastal Rapla Ühisgümnaasiumi hõbemedaliga.


== Töö ==
Töötab Transpordiameti teemaa osakonna maade projektijuhina.


== Sporditulemused ==

Harrastanud orienteerumist, rogaini, seiklussporti, kergejõustikku ja korvpalli.2005. aastal võitis Korvpalliklubi Rapla võistkonna koosseisus korvpalli Eesti meistrivõistlustel tütarlaste U18 arvestuses pronksi ning 2007. aastal naiste esiliigas kulla.
2006. aastal võitis Eesti juunioride kergejõustiku meistrivõistlustel poolmaratonis (21 km) kulla.
Eesti meistrivõistlustel orienteerumisjooksus võitis ta 2009. aastal pronksi teatevõistlusel OK Orvand naiskonnas. Aastatel 2004–2010 võitis ta noorte ja juunioride vanuseklassides Eesti meistrivõistlustel orienteerumisjooksu erinevatel distantsidel 9 kulda, 4 hõbedat ja 5 pronksi.2015. ja 2016. aastal Eesti meistrivõistlustel aerutamises meremaratoni distantsil võitis kahesüstal koos Piibe Tammemäega naiskondade arvestuses hõbeda.
2016. aastal Eesti meistrivõistlustel seiklusspordis võitis ACE Adventure Team  võistkonna koosseisus (Silver Eensaar, Rain Eensaar, Mariann Sulg) kulla.
Eesti meistrivõistlustel rattaorienteerumise tavarajal võitis ta 2016. aastal pronksi.
Eesti meistrivõistlustel talvetriatlonis saavutas ta 2021. aastal naiste arvestuses esimese koha.
Rogaini Euroopa meistrivõistlustel võitis ta 2009. aastal Soomes Ylläsel segavõistkondade arvestuses koos Neeme Looritsaga hõbeda,  naiskondade arvestuses 2016. aastal Hispaanias Aralari mäestikus  koos Eleri Hirvega kulla ja 2021. aastal Eestis Otepääl koos Maris Ternoga hõbeda. 
Rogaini maailmameistrivõistlustel on ta võitnud kulla, hõbeda ja 2 pronksi. 2013. aasta rogaini MMil Venemaal Pihkva oblastis võitis ta naisvõistkondade arvestuses koos Eleri Hirvega pronksi. 2014. aasta rogaini MMil USAs Black Hills mäestikus võitis ta segavõistkondade arvestuses koos Karli Lambotiga hõbeda. 2015. aasta rogaini MMil Soomes Kiilopääl võitis ta naisvõistkondade arvestuses koos Eleri Hirvega pronksi. 2022. aasta rogaini MMil Tšehhis Paprsekis võitis ta koos Maris Ternoga naisvõistkondade arvestuses kulla.Seiklusspordi Euroopa meistrivõistlustel 2011. aastal Tšehhis kuulus ta 9. koha saanud võistkonda. Seiklusspordi maailmakarikasarja osavõistlusel 2015. aastal Svaasimaal võitis ta teise koha ACE Adventure Team võistkonna koosseisus (Silver Eensaar, Rain Eensaar, Mariann Sulg, Timmo Tammemäe). Sama võistkonnaga saavutas 2017. aastal Hispaanias, A Coruñas ja Hiinas, Altai mäestikus toimunud maailmasarja osavõistlustel III koha. 2015. aasta seiklusspordi maailmameistrivõistlustel Brasiilias, Pantanali märgalal võitis sama võistkond 5. koha, 2016. aastal saavutati Austraalias, Shoalhavenis 9. koht ning 2017. aastal USAs, Wyomingi osariigis 6.koht.


== Ühiskondlik tegevus ==
Orienteerumisklubi Orvand juhatuse liige alates 2009. aastast.


== Viited ==


== Välislingid ==
Biograafia ESBLis