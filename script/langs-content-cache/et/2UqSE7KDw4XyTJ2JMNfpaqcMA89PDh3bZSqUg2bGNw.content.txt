revision: 5508756
title: STS-93
url: https://et.wikipedia.org/wiki/STS-93


---

STS-93 oli NASA Space Shuttle'i programmi 95. missioon.
Missiooni teenindas kosmosesüstik Columbia ja see viis orbiidile Chandra kosmoseteleskoobi. See oli Space Shuttle'i programmi raskeima lastiga missioon, sest orbiidile viidud last kaalus üle 22,7 tonni. Columbia startis missioonile 23. juulil 1999 ja naasis Maale 28. juulil.Pärast missiooni lõppu, läks Columbia hooldusesse ja selle järgmine missioon oli STS-109, mis toimus 2002. aastal.


== Meeskond ==


== Probleemid stardil ==
 
Missiooni stardi ajal märkasid lennujuhid, et Columbia pardal oli tekkinud lühis ning keskmise ja parempoolse peamootori kontrollerid olid välja lülitunud. Pardaarvutid parandasid vead, isoleerides lühises koha ülejäänud elektrisüsteemist ja elektrikatkestusest mõjutatud peamootoreid juhtisid edasi tagavarakontrollerid. Hiljem selgus, et lühise tekitas kruvi vastu hõõrunud elektrijuhe. Peamootorite uurimisel selgus, et ühe kasutamata kütuse sissepritsepihusti kullast kate oli stardi ajal eraldunud ning lõhkunud kolm mootoridüüsi jahutustoru. Vea analüüsi kohaselt oleks viie-kuue toru samas kohas purunemisel mootori düüsi auk põlenud ning see oleks võinud põhjustada mootori ja kogu kosmoselaeva purunemise.


== Viited ==