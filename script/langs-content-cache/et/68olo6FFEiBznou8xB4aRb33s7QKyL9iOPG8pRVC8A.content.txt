revision: 6338078
title: Nele Kirsipuu
url: https://et.wikipedia.org/wiki/Nele_Kirsipuu


---

Nele Kirsipuu (sündinud 21. oktoobril 1990 Tallinnas) on eesti filmirežissöör ja videoblogija.
Kirsipuu on tegelenud aastaid ka laulmise ja tantsimisega, kuulunud tantsutruppi Palestra ja osalenud muusikalides. 2007. aastal oli ta üks telesaate "Eesti otsib superstaari" esimese hooaja üheksast finalistist.
Ta lõpetas 2010. aastal Tallinna Ühisgümnaasiumi ning 2014. aastal Balti Filmi- ja Meediakooli režii erialal. Lisaks on ta õppinud Praha Etenduskunstide Akadeemia Filmi- ja Telekoolis.
Kirsipuu käe all on valminud lühimängufilmid "Pealt kullakarvaline" (2011), "Võlutari Leivapätsid" (2012), "Roll of the Die" (2013) ja "Hiis" (2014). "Võlutari Leivapätsid" sai 2014. aastal 76. ülemaailmsel UNICA filmifestivalil pronksmedali ja 49. Eesti amatöörfilmide festivalil esikoha filmiüliõpilaste grupis. See on võitnud auhindu ka muudel filmifestivalidel.
Näitlejana on Nele Kirsipuu osalenud Tervise Arengu Instituudi eestvedamisel valminud HIV-teemalises õppefilmis "Die Young 2" (2007), olles üks peaosalisi.
2014. aasta lõpus hakkas ta pidama videoblogi.
2020. aastal pälvis ta Selge Kõneleja auhinna.


== Viited ==


== Välislingid ==
Nele Kirsipuu videoblogi
Tikker Produktsioon OÜ