revision: 6024269
title: Folklore
url: https://et.wikipedia.org/wiki/Folklore


---

Folklore. Electronic Journal of Folklore (FEJF) on ingliskeelne Eesti teadusajakiri, mis avaldab akadeemilisi originaaluurimusi folkloristikast, võrdlevast usundiuurimisest, kultuuriantropoloogiast ja nendega seotud valdkondadest kogu maailma teadlastelt. Tegemist on esimese Eestis ilmuma hakanud avatud täistekste avaldava teadusajakirjaga.
Antakse välja ka interdistsiplinaarseid teemanumbreid, enamasti koostöös külalistoimetajatega. Eraldi rubriigis avaldatakse erialaraamatute, helikandjate jms ülevaateid ja arvustusi, konverentside ja välitööde tutvustusi jms.Ajakiri ilmub 1996. aastast paberkandjal ja internetis tasuta kasutatava täisversioonina. Interneti-versioonile on lisatud video- ja helinäiteid. Ajakiri on eelretsenseeritav ja rahvusvaheliselt indekseeritav, aastas ilmub kolm kuni neli numbrit.
Ajakirja peatoimetaja on Mare Kõiva ja tegevtoimetaja Tiina Mällo.Toimetuskolleegiumi kuulusid aastail 2014–2020 Dan Ben-Amos, Larisa Fialkova, Diane Goldstein, Terry Gunnell, Jawaharlal Handoo, Frank Korom, Jurij Fikfak, Ülo Valk, Wolfgang Mieder, Irina Sedakova.


== Viited ==


== Välislingid ==
Ajakirja koduleht (vaadatud 24.02.2018)