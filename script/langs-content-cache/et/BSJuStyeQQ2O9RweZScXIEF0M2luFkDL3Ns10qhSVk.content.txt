revision: 5814250
title: "U17 Euroopa meistriv\xF5istlused jalgpallis"
url: https://et.wikipedia.org/wiki/Xavier_Hern%C3%A1ndez


---

Xavier Hernández i Creus (ka Xavi; sündinud 25. jaanuaril 1980 Terrassas) on Hispaania jalgpallitreener ja endine jalgpallur (poolkaitsja). Teda peetakse üheks aegade parimaks keskväljamängijaks.Suure osa klubikarjäärist mängis Xavi Hispaania kõrgliiga klubis Barcelona, kus ta mängis 17 aasta jooksul 767 kohtumises, lõi 85 väravat, andis üle 180 resultatiivse söödu ja võitis 25 karikat.2015. aasta liitus ta Katari kõrgliiga klubiga Al Sadd. Pärast jalgpallurikarjääri lõpetamist sai ta 2019. aastal Al Saddi peatreeneriks.
Aastatel 2000–2014 mängis Xavi Hispaania jalgpallikoondises 133 mängu ja lõi 13 väravat. Koondisega võitis ta 2008. aasta, kus ta valiti turniiri parimaks mängijaks, ning 2012. aasta Euroopa meistrivõistlused ja 2010. aasta maailmameistrivõistlused.
2009. aastal jäi Xavi FIFA aasta jalgpalluri valimisel kolmandaks ning saavutas 2010. ja 2011. aastal Ballon d'Oril samuti kolmanda koha.


== Klubikarjäär ==


=== Barcelona ===


=== Al Sadd ===
Xavi liitus 21. mail 2015 Katari klubiga Al Sadd. Ta tegi debüüdi klubi rivistuses 13. septembril 2015 Mesaimeeri vastu, Al Sadd võitis 4:0 ja Xavi lõi ka debüütvärava karistuslöögist.
2016–17 hooajal tuli ta klubiga nii Katari kroonprintsi karika kui ka Katari emiiri karika võitjaks.


== Koondisekarjäär ==


=== Noortekoondised ===
U17 ja U18Xavi esindas 1997. aastal Hispaaniat U17-koondises Egiptuses toimunud U17-maailmameistrivõistlustel.
6. septembril aitas ta Hispaanial alistada esimeses alagrupimängus Mehhiko 3:2 ja 8. septembril teises Mali 1:0. Veerandfinaalis võideti korraldajamaad Egiptust 2:1, poolfinaalis kaotati Ghanale ja pronksimängus võideti Saksamaad 2:1.
Xavi esindas 1998. aastal Hispaaniat U18-koondises Küprosel toimunud U18 Euroopa meistrivõistlustel.

U20 ja U211999. aasta U20 maailmameistrivõistlustel tegi Xavi kaasa kõikides Hispaania mängudes. 
Kaheksandikfinaalis aitas ta koondisel alistada USA, kui lõi 19. minutil seisuks 2:0. Veerandfinaalis alistati penaltiseerias Ghana ja poolfinaalis Mali 3:1, Xavi lõi Mali vastu mängu viimase värava. 24. aprillil aitas koondisel võita finaalmängus Jaapanit 4:0.
Hispaania U21-koondises mängis Xavi 25 korda ja lõi 7 väravat. 2000. aasta U21 Euroopa meistrivõistlustel võitis ta koondisega pronksmedali, kui Hispaania alistas pronksikohtumises Slovakkia 1:0.

Olümpiakoondis
2000. aasta suveolümpiamängudel Sydneys mängis Xavi taas kõikides Hispaania koondise kohtumistes algrivistuses. 
14. septembril, kui Hispaania alistas esimeses alagrupimängus Lõuna-Korea 3:0, lõi Xavi 37. minutil mängu viimase värava. Ta aitas koondisel alistada 23. septembril veerandfinaalis Itaalia 1:0 ja 26. septembril poolfinaalis USA 3:1. 30. septembril finaalkohtumises Kameruniga viis Xavi Hispaania 2. minutil juhtima, kuid hispaanlased kaotasid mängu penaltiseerias.


=== Täiskasvanute koondis ===
Hispaania jalgpallikoondises debüteeris Xavi 2000. aasta novembris, kui kohtuti Hollandiga. Debüütvärava lõi ta 26. märtsil 2005 sõprusmängus Hiina vastu.
2002. aasta maailmameistrivõistlustel esindas Xavi Hispaaniat koondise neljas kohtumises, millest kaks olid alagrupimängud Paraguay ja Lõuna-Aafrikaga ning veerandfinaal Lõuna-Korea vastu, kus Xavi vahetati sisse 93. minutil, aga kaotati penaltiseerias. Xavi lõi oma penalti sisse hispaanlastest kolmandana.
2004. aasta Euroopa meistrivõistlustel kuulus Xavi taas koondisse, aga finaalturniiril Portugalis kordagi platsile ei saanud.
2006. aasta maailmameistrivõistlustel Saksamaal mängis Xavi igas Hispaania kohtumises. 14. juunil toimunud esimeses alagrupimängus Ukrainaga valiti Xavi kohtumise parimaks, kui Hispaania võitis 4:0. Hispaania kaotas kaheksandikfinaalis Prantsusmaale 1:3, ning Xavi vahetati välja 1:1 viigiseisus.
2008. aasta Euroopa meistrivõistlustel kuulus Xavi esimeses kahes alagrupimängus algrivistusse. Veerandfinaalis 22. juunil aitas ta koondisel 
viigistada Itaaliaga, ja hiljem pärast Xavi väljavahetamist võideti penaltiseerias. 26. lõi ta avavärava, kui Hispaania alistas poolfinaalis Venemaa 3:0. 29. juunil toimunus finaalis Saksamaaga jagas Xavi resultatiivse söödu Fernando Torres'i löödud 1:0 võiduväravale. Xavi nimetati turniiri parimaks mängijaks ning valiti ka sümboolsesse koosseisu.
2009. aasta Konföderatsioonide karikal esindas Xavi Hispaaniat koondise igas kohtumises algrivistusest. 24. juunil kaotas Xavi Hispaaniaga poolfinaalis USAle 0:2. Kolmanda koha mängu Lõuna-Aafrikaga jättis Xavi vahele, kuid Hispaania võitis ikkagi lisaajal 3:2.

2010. aasta maailmameistrivõistlustel Lõuna-Aafrikas tegi Xavi kaasa igas koondise kohtumises. Xavi aitas Hispaanial alistada 29. juunil kaheksandikfinaalis Portugali 1:0, 3. juulil toimunud veerandfinaalis Paraguay 1:0 ja poolfinaalis 7. juulil Saksamaa samuti 1:0. Finaalmängus Hollandiga 11. juulil võitis Xavi koondisega kuldmedali Andres Iniesta löödud võiduväravast 116. minutil. Xavi valiti taas turniiri sümboolsesse koondisse.
2012. aasta Euroopa meistrivõistlustel kuulus Xavi taas igas koondise mängus algrivistusse. 23. juunil aitas ta Hispaanial võita veerandfinaalis Prantsusmaad 2:0, 27. juunil toimunud poolfinaalis viigistada 0:0 Portugaliga, kui pärast Xavi väljavahetamist Hispaania võitis penaltiseerias, ja finaalis võita Itaaliat 4:0, kus Xavi andis kaks resultatiivset söötu. Pärast turniiri valiti ta taas sümboolsesse koosseisu.
2013. aasta Konföderatsioonide karikal kuulus Xavi taas Hispaania koondisse. 27. juunil toimunud poolfinaalis aitas koondisel teha väravateta viik Itaaliaga, ja siis hiljem lõi penaltiseerias esimese Hispaania lööjana sisse. Finaalis Brasiiliaga 30. juunil tuli tunnistada 0:3 kaotust.
2014. aasta maailmameistrivõistlustel Brasiilias oli Xavi oma koondise vanim mängija ja tegi kaasa ainult esimeses alagrupimängus, kui kaotati 1:5 Hollandile 1:5. Hispaania jäi alagrupis Hollandi ja Tšiili järel kolmandaks ning langes välja. Pärast MM-i teatas Xavi oma koondisekarjääri lõpetamisest.
Xavi pidas aastatel 2000–2014 Hispaania koondises 133 mängu ja lõi 13 väravat, millest kaks lõi ta nii Põhja-Iirimaa kui ka Läti vastu.
Xavi debüteeris Kataloonia jalgpallikoondises 1998. aastal. Ta on alates sellest ajast mänginud Kataloonia meeskonnas 12 sõprusmängu ja löönud 2 väravat.


== Statistika ==
Seisuga 2. mai 2017


== Saavutused ==
BarcelonaLa Liga: 1998–99, 2004–05, 2005–06, 2008–09, 2009–10, 2010–11, 2012–13, 2014–15
Copa del Rey: 2008–09, 2011–12, 2014–15
Hispaania superkarikas: 2005, 2006, 2009, 2010, 2011, 2013
UEFA Meistrite Liiga: 2005–06, 2008–09, 2010–11, 2014–15
Euroopa superkarikas: 2009, 2011
Jalgpalliklubide maailmameistrivõistlused: 2009, 2011Al SaddKatari emiiri karikas: 2017
Katari kroonprintsi karikas: 2017
Katari superkarikas: 2017HispaaniaJalgpalli maailmameistrivõistlused: 2010
Euroopa meistrivõistlused: 2008, 2012
U20 maailmameistrivõistlused: 1999


== Viited ==


== Välislingid ==
Xavier Hernández FIFA andmebaasis