revision: 6386421
title: Reinar Hallik
url: https://et.wikipedia.org/wiki/Reinar_Hallik


---

Reinar Hallik (sündinud 5. jaanuaril 1984 Narvas) on eesti endine elukutseline korvpallur, kes on mänginud Eesti Korvpalli Meistriliiga ja kuue välisriigis klubides. Hallik kuulus aastatel 2012–2017 Eesti korvpallikoondisse.


== Klubikarjäär ==
Hallik on karjääri jooksul mänginud seitsmes riigis: Eestis, Hollandis, Rootsis, Soomes, Prantsusmaal, Rumeenias ja Ungaris.
Hallik on Eesti meistrivõistlustel võitnud Rakvere Tarvaga 2010. aastal hõbeda ja 2012. aastal pronksi ning Tartu Ülikooli korvpallimeeskonnaga 2016. aastal hõbeda.


== Koondisekarjäär ==
Hallik kuulus Eesti U14, U16, U18 ja U20 korvpalli noortekoondisse ning täiskasvanute korvpallikoondisse aastatel 2012–2017 ning mängis Eesti koondises kokku 76 mängu.
2015. aastal Riias toimunud Euroopa meistrivõistluste ajal nõudsid 6000 fänni häälekalt Reinarit väljakule, karjudes "Reinar Hallik".


== Saavutused ==
Soome karika võitja (2007)
Rumeenia meistrivõistluste 2. koht (2014)
Balti liiga 2. koht (2016)
Eesti meistrivõistlustelt kaks hõbemedalit (2010, 2016) ja üks pronksmedal (2012)


== Reinar Halliku Korvpallikool ==
Hallik asutas omanimelise korvpallikooli märtsis 2017. Reinar Halliku nimelise Korvpallikooli eesmärk on edendada Ida-Virumaal korvpalli ning läbi spordi aidata kaasa eesti- ja venekeelsete laste lõimumisele. Hallik on öelnud, et tahab seitsmest välisriigist saadud kogemusi Eesti korvpallile edasi anda ja Ida-Virumaal korvpalli uuele tasemele viia.
Hallik on öelnud: "Olen mänginud seitse hooaega välismaal ning ühtteist näinud ja õppinud. Olen tundma õppinud erinevaid treenereid, korvpallikultuure, stiile ning treenerinägemusi. Minus on pikemat aega olnud soov rakendada oma teadmisi tõsiselt korvpalli õpetamise ja treeneritöö vallas. Tahan hakata tagasi andma seda, mida olen tänu oma karjäärile korvpallis saavutanud." Esimene lastelaager toimus juunis 2017. Kokku on toimunud kolm suvelaagrit, kus on külas käinud näiteks olümpiavõitja Gerd Kanter, laulja Ott Lepland, meelelahutaja Juss Haasma, endine NBA mängija Martin Müürsepp, Euroliigas mänginud Siim-Sander Vene, treener Andres Sõber, maailmaklassi üldkehaline ettevalmistuse treener Kari Hyökki ja NBA individuaalsete oskuste treener Tremaine Dalton ning paljud teised Eesti koondise mängijad ja treenerid.


== Reinar Halliku Korvpalliakadeemia ==
2019. aasta sügisest alustas Iisaku Gümnaasiumis tegevust Reinar Halliku Korvpalliakadeemia, kus õppimist saab alustada 7. klassist. Lisaks kooliõpingutele toimuvad kaks korda päevas korvpallitreeningud.


== Statistika ==


=== Klubis ===
2011/2012 BC Rakvere Tarvas
Balti liigas 14 mängus keskmiselt 15,2 punkti, 5,8 lauapalli ja 1,7 resultatiivset söötu, visketabavus 49,4%, kolmepunktivisked 36,6%, vabavisked 81,8%.
Eesti meistriliigas 31 mängus keskmiselt 14,4 punkti, 6 lauapalli, 2 resultatiivset söötu, visketabavus 51,5%, kolmepunktivisked 37,3%, vabavisked 82%.2012/2013 Cluj Napoca
Rumeenia meistriliigas 12 mängus keskmiselt 4,8 punkti, 2,1 lauapalli.2013/2014 Universitatea Craiova
Rumeenia meistriliigas 16 mängus keskmiselt 6,6 punkti, 2,3 lauapalli, visketabavus 55,6%, kolmepunktivisked 48,1%, vabavisked 68,8%.2014/2015 BC Rakvere Tarvas
Eesti meistriliigas 25 mängus keskmiselt 14,2 punkti, 4,9 lauapalli, 2,2 resultatiivset söötu ja 1 vaheltlõige, visketabavus 54,9%, kolmepunktivisked 35,8%, vabavisked 91%.2015/2016 Szombathely Falco
Ungari meistriliigas 17 mängus keskmiselt 10,1 punkti, 2,2 lauapalli, 1,4 resultatiivset söötu, kahepunktivisked 60%, kolmepunktivisked 45,6%, vabavisked 84,2%.
FIBA Europe Cupil 6 mängus keskmiselt 8,3 punkti, kahepunktivisked 33.3%, kolmepunktivisked 36%, vabavisked 84,6%.2016 Tartu Ülikool
Eesti meistriliigas 16 mängus keskmiselt 6,3 punkti, 2,8 lauapalli, visketabavus 42,9%, kolmepunktivisked 41,1%, vabavisked 77,8%.
Balti liigas 6 mängus keskmiselt 7,7 punkti, 2,8 lauapalli, 2,2 resultatiivset söötu, visketabavus 50%, kolmepunktivisked 45,8%, vabavisked 87,5%.2016/2017 Pärnu Sadam
Eesti meistriliigas 34 mängus keskmiselt 10,2 punkti, 3,9 lauapalli, 2,9 resultatiivset söötu, visketabavus 52,3%, kolmepunktivisked 42,1%, vabavisked 83,3%.
Balti liigas 13 mängus keskmiselt 8,2 punkti, 3,5 lauapalli, 3,6 resultatiivset söötu, visketabavus 34,2%, kolmepunktivisked 29,3%, vabavisked 78,9%.


=== Koondises ===
2013. aasta EM-i valikturniiri 10 mängus keskmiselt 6,5 punkti, 1,5 lauapalli, visketabavus 53,8%, kolmepunktivisked 48,5%, vabavisked 75%.
2015. aasta EM-i valikturniiri 8 mängus keskmiselt 9,8 punkti, 2,6 lauapalli, visketabavus 68,8%, kolmepunktivisked 40,5%, vabavisked 71,4%.
2019. aasta MM-i eelvalikturniiri 4 mängus keskmiselt 8,8 punkti, 2,3 lauapalli, 1,8 resultatiivset söötu, visketabavus 46,4%, kolmepunktivisked 33,3%, vabavisked 100%.


== Viited ==


== Välislingid ==
Biograafia ESBL-is