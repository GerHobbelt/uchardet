revision: 6239521
title: Kai Tafenau
url: https://et.wikipedia.org/wiki/Kai_Tafenau


---

Kai Tafenau (sündinud 13. augustil 1975) on eesti klassikaline filoloog, keeleteadlane ja tõlkija. 
Kai Tafenau lõpetas Tartu Ülikooli klassikalise filoloogia bakalaureuseõppe 1997. aastal ja magistriõppe 2000. aastal. 2002. aastal kaitses ta kutsemagistri kraadi kirjaliku tõlke alal, 2011. aastal doktorikraadi eesti ja soome-ugri keeleteaduse alal väitekirjaga "Uue Testamendi tõlkimisest Rootsi ajal: käsikirjad, tõlkijad ja eesti kirjakeel".Ta töötab Eesti Ajalooarhiivis toimetajana ja Eesti Keele Instituudis vanemteadurina.


== Tõlkeid ==
Gaius Suetonius Tranquillus, "Keisrite elulood" (koos Maria-Kristiina Lotmaniga). Tänapäev, 2009
Gaius Sallustius Crispus, "Catilina vandenõu" (koos Maria-Kristiina Lotmaniga). Tallinna Ülikooli Kirjastus, 2011
Martin Opitz, "Raamat saksa luulekunstist" (koos Maria-Kristiina Lotmaniga). Tallinna Ülikooli Kirjastus, 2016
Titus Livius, "Linna asutamisest alates. 21. raamat" (koos Maria-Kristiina Lotmaniga). Tallinna Ülikooli Kirjastus, 2018


== Viited ==


== Välislingid ==
Kai Tafenau Eesti Teadusinfosüsteemis