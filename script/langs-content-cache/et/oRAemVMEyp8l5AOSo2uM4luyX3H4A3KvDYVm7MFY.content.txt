revision: 6323472
title: FIFA
url: https://et.wikipedia.org/wiki/FIFA


---

FIFA (lühend prantsuskeelsest nimest Fédération internationale de football association 'Rahvusvaheline Jalgpalliassotsiatsioonide Föderatsioon'; eesti keeles Rahvusvaheline Jalgpalliliit, Rahvusvaheline Jalgpalliliitude Föderatsioon) on rahvusvaheline jalgpalliföderatsioon.
FIFA peakorter asub Zürichis. 
FIFA-l on 211 liiget. 
2022. aasta 28. veebruaril teatasid FIFA ja UEFA Venemaa klubide ja rahvuskoondise osalemise peatamisest kõigil rahvusvahelistel võistlustel.


== Asutamine ==
FIFA asutati 21. mail 1904 FIFA esimesel kongressil Pariisis.
FIFA esimeseks presidendiks valiti 23. mail 1904 prantslane Robert Guérin ning asepresidentideks hollandlane Carl Anton Wilhelm Hirschman ja šveitslane Victor E. Schneider.


== FIFA presidendid ==
Robert Guérin (Prantsusmaa) 1904–1906
Daniel Burley Woolfall (Inglismaa) 1906–1918
Jules Rimet (Prantsusmaa) 1921–1954 (aupresident alates 21. juunist 1954)
Rodolphe William Seeldrayers (Belgia) 1954–1955
Arthur Drewry (Inglismaa) 1955–1961
Sir Stanley Rous (Inglismaa) 1961–1974 (aupresident alates 11. juunist 1974)
João Havelange (Brasiilia) 1974–1998 (aupresident alates 8. juunist 1998)
Sepp Blatter (Šveits) alates 8. juunist 1998 kuni 2015. aasta II pooleni
Gianni Infantino (Itaalia/Šveits) alates 26. veebruarist 2016


== Jalgpalli maailmameistrivõistlused ==
Aastal 1905 Londonis toimunud FIFA II kongressil arutati esimest korda jalgpalli maailmameistrivõistluste korraldamist. Plaani kohaselt pidi esimene MM toimuma 1906. aastal Šveitsis. Kui jõudis kätte võistluste registreerumise viimane päev 13. august 1905, selgus, et ei ilmunud ühtegi sooviavaldust.
1924. aasta olümpiamängudel jalgpallis võidu saanud Uruguay esindus tegi avalduse, milles soovis korraldada MM-võistlused juba 1925. aastal. Kuigi FIFA ütles neile ära, ei laitnud maailmaorganisatsiooni esindajad mõtet ja asusid MM-finaalturniiri korraldamisega seotud probleeme lahendama.
15.–26. mail 1928 Amsterdamis toimunud FIFA kongressil võeti häältega 27:5 vastu otsus korraldada jalgpalli maailmameistrivõistlused esimest korda 1930. aastal ning seejärel iga nelja aasta tagant. Veel jäi lahtiseks korraldajamaa, kuid 17.–18. mail 1929 Barcelonas toimunud 18. kongressil anti see õigus Uruguayle.


== Vaata ka ==
FIFA aasta jalgpallur
FIFA Ballon d'Or
FIFA edetabel
Jalgpalli maailmameistrivõistlused
Jalgpalli rahvuskoondiste loend
UEFA


== Viited ==


== Välislingid ==
Koduleht