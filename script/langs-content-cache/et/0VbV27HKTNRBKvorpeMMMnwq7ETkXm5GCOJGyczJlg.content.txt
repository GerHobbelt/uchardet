revision: 6144381
title: Albert Pulleritsu preemia
url: https://et.wikipedia.org/wiki/Albert_Pulleritsu_preemia


---

Albert Pulleritsu preemia ehk Albert Pulleritsu nimeline noore statistiku preemia on Statistikaameti poolt välja antav auhind noorele statistikule.
Albert Pulleritsu preemiat annab Statistikaamet välja alates 2011. aastast. Preemia algatati Eesti statistika 90. juubeliaasta puhul. Albert Pullerits (1892–1967) oli 1921. aastal loodud Riigi Statistika Keskbüroo esimene juht ja Eesti riikliku statistikasüsteemi rajaja.
Preemia eesmärk on innustada üliõpilasi rakendama ja arendama statistikameetodeid, propageerida statistikat kui teadusharu ja edendada Statistikaameti koostööd teadusasutustega.
Preemia saaja valib Statistikaameti hindamiskomisjon konkursile laekunud tööde hulgast. Konkursil saavad kandideerida 30-aastased või nooremad Eesti üliõpilased, kelle magistri- või bakalaureusetöö on valminud rahvastiku, sotsiaalelu, majanduse või keskkonna teemal ning mis rakendab oluliselt või arendab mingit statistika meetodit.


== Albert Pulleritsu preemia laureaadid ==


== Viited ==


== Välislingid ==
Statistikaamet. Albert Pulleritsu preemia laureaadid