revision: 5830273
title: "S\xF6ll (Tirool)"
url: https://et.wikipedia.org/wiki/S%C3%B6ll_(Tirool)


---

Söll on vald (Gemeinde) Kufsteini ringkonnas Austria Tirooli liidumaal Sölllandlis, 703 m kõrgusel merepinnast. Valla pindala on 45,93 km², 1. jaanuaril 2016 elas seal 3599 inimest. Vald paikneb 9 km Kufsteinist lõunas ja 9 km Wörglist idas. Küla koosneb 25 osast. Peamised sissetulekuallikad on põllumajandus ja turism.


== Turismiobjektid ==
Söll on üks peamisi suusapuhkusekülasid Ski Welt Wilder Kaiseri piirkonnas. See paikneb koonilise Hohe Salve tipu all, mis on kõrgeim punkt suusapiirkonnas. Hohe Salve pakub ka musta ja punase klassi suusaradu, samuti suusaradu ülemisest tõstukijaamast. Hohe Salve tipus on kirik, samuti mägirestoran, millel on pöörlev terrass, pakkudes panoraamvaadet piirkonnale. Teised suusapuhkusekeskused Ski Welt Wilder Kaiseri piirkonnas on Itter, Scheffau, Ellmau, Going, Brixen ja Hopfgarten. Pärast pimeduse saabumist pakub Söll après-ski, mäenõlvadel asuv baarikompleks, tantsu ja jooke hilisööni. Mõnel juhul on vaja suusabusse, et jõuda majutuskohtadest suusatõstukiteni.


== Vaatamisväärsused ==
Söllis on mitu vaatamisväärsust:

Püha Peetruse ja Pauluse kirik, mis ehitati 1764–1768 barokkstiilis, on kihelkonnakirik. See asub vanas külakeskuses
Tüüpiline traditsiooniline Tirooli arhitektuur on näha peatänaval. Mõnel majal on silmapaistvad seinamaalingud, näiteks vanal võõrastemajal Postwirt
Palverännukirik Das Wallfahrtskirchlein am Stampfanger.
Sõjamemoriaal (saksa: Kriegerdenkmal), mis viitab Napoleoni sõdade lahingule 13. mail 1809, mis toimus Sölli lähedal. Memoriaal asub jalgraja lõpus küla põhjaosas


== Suusapiirkond ==
Söll on osa Ski Welti suusapiirkonnast, suurimast omavahel ühendatud suusapiirkonnast kogu Austrias, ja seal on umbes 250 km allamäge suusaradu. Nüüd on võimalik ühendada Kitzbüheli keskus Westendorfiga (Ski Welt) tänu uuele ehitatud gondlile, kuigi see on võimalik vaid Kitzbühler Alpeni suusapassiga.


== Liiklusühendused ==
Söll on kergesti ligipääsetav Kufsteini raudteejaamast bussiga. On ka bussiliine, mille abil saab Wörglisse ja Sankt Johann in Tirolisse.

		
		
		
		
		


== Viited ==


== Välislingid ==
www.soell.tirol.gv.at
Sölli veebileht
Sölli panoraam