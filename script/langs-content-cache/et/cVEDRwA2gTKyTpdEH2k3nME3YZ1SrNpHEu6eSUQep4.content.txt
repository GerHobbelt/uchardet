revision: 6015714
title: Shenyang
url: https://et.wikipedia.org/wiki/Shenyang_Shi


---

Shenyang (hiina 沈阳 Shěnyáng; mandžu ᠮᡠᡴ᠋ᡩᡝ᠋ᠨ Mukden) on Liaoningi provintsi pealinn Hiinas. Kirde-Hiina suurimas linnas on 6,3 miljonit (2010) elanikku. 17. sajandil oli linn mandžude valduses ning oli lühikest aega Jini pealinn.
Koos teiste läheduses asuvate linnadega on Shenyang Hiina tähtis tööstuskeskus ja tähtis kaubanduses Jaapani, Venemaa ja Koreaga. Linn on alates 1930. aastatest olnud Hiina rasketööstuse keskuseks ning on pikalt ja järjepidavalt arendanud oma tööstust. Nüüdseks on linnal kindel tööstuslik põhi, hea maa- ja lennutranspordi süsteem, rohkelt loodusressursse ja kvalifitseeritud tööjõudu.


== Ajalugu ==
Shenyang oli 12. sajandil üks Jini dünastia kolmest pealinnast. 
Mandžude valitseja Nurhaci viis pealinna Shenyangi 1625. aastal. Linn nimetati ümber, uueks nimeks sai Shengjing (1643). Shengjing oli Hiina pealinn kuni 1644. aastani, kui võimule tuli Qingi dünastia ja pealinnaks sai Peking. 1657. aastal nimetati linn jälle ümber ja nimeks sai ta seekord Fengtian. Praegune nimi võeti uuesti kasutusele alles 1914. aastal.

18. septembril 1931. aastal oli Mukdeni vahejuhtum, kus osa Jaapanile kuuluvast Lõuna-Mandžuuria raudteest lasti õhku ja see andis jaapanlastele võimaluse Mandžukuo riigi loomiseks Mandžuurias. Mandžukuo ajal kutsuti linna jälle nimega Fengtian. 
Nõukogude armee vallutas linna 1945. aasta augusti alguses. Jaapani alistumise järel asendas Nõukogude armeed Guomindang. Hiina kodusõja ajal oli Shenyang Guomindangi vägede tugipunkt kuni 30. oktoobrini 1948, kui Hiina kommunistide armee hõivas linna.


== Välislingid ==
Shenyangi koduleht inglise keeles