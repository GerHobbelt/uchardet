revision: 6244597
title: Sanhaja
url: https://et.wikipedia.org/wiki/Santana


---

Santana on USA rock-ansambel, mille asutas 1966. aastal California osariigis San Franciscos nime all Santana Blues Band kitarrist ja laukirjutaja Carlos Santana, kes on olnud ansambli frontmäniks kogu selle tegevusaja jooksul.
1969. aastal osales ansambel Woodstocki festivalil. Samal aastal andis ansambel välja oma debüütalbumi. Sellele järgnesid "Abraxas " (1970) ja "Santana III" (1971), mis mõlemad jõudsid USA plaadimüügiedetabelis Billboard 200 esikohale. Ansamblil on oma tegevusaja jooksul olnud üle poolesaja liikme. Ansambli klassikalisse koosseisu kuulusid lisaks Carlos Santanale veel laulja ja klahvpillimängija Gregg Rolie, löökpillimängija Michael Carabello, trummar Michael Shrieve, basskitarrist David Brown ning löökpillimängija José Areas.
Pärast algset edu hakkas ansambel oma järgmistel albumitel "Caravanserai" (1972), "Welcome" (1973) ja "Borboletta" (1974) eksperimenteerima jazz fusion '​iga. Uuesti saavutas Santana suurt müügiedu ja kriitikute tunnustuse albumiga "Supernatural" (1999), millelt ilmusid hittsinglid "Smooth" (kaasategev Rob Thomas) ja "Maria Maria", mis mõlemad jõudsid USA singlite edetabelis Billboard Hot 100 esikohale. "Supernatural" jõudis esikohale üheteistkümnes riigis ja seda plaati müüdi USA-s 12 miljonit koopiat. 2000. aastal esitati Santana kokku üheksale Grammy auhinnale, võites kaheksa auhinda. Santana sai sellega alates 1984. aastast pärast Michael Jacksoni esimeseks, kes on ühel Grammy auhindade tseremoonial võitnud kaheksa auhinda. 2014. aastal tuli Santana klassikaline koosseis uuesti kokku ja anti välja album "Santana IV" (2016).
Santana on üks kõigi aegade edukamaid ansambleid. Ansambli plaate on maailmas müüdud üle saja miljoni. Ansambli seni edukamat albumit "Supernatural" on müüdud maailmas 30 miljonit koopiat. Ansambel on andnud välja 26 stuudioalbumit, millest neliteist on USA plaadimüügiedetabelis jõudnud esikümnesse. 1998. aastal võeti ansambli klassikaline koosseis Rock'n'rolli Kuulsuste Halli liikmeks.


== Stuudioalbumid ==


== Praegune koosseis ==
Carlos Santana – kitarr, kaul, löökpillid (1966–)
Benny Rietveld – basskitarr (1990–1992, 1997–)
Karl Perazzo – löökpillid (1991–present)
Andy Vargas – laul (2000–)
Tommy Anthony – rütmikitarr, laul (2005–)
David K. Mathews – klahvpillid (2011–)
Paoli Mejías – löökpillid (2013–)
Cindy Blackman Santana – trummid (2015–)
Ray Greene – laul (2016–)


== Välislingid ==
Ametlik koduleht