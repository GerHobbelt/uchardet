revision: 5751283
title: Maailma Toiduprogramm
url: https://et.wikipedia.org/wiki/Maailma_Toiduprogramm


---

Maailma Toiduprogramm (inglise keeles: The World Food Programme; WFP) on ÜRO koosseisu kuuluv toiduabi pakkuv organisatsioon.
See on maailma suurim humanitaarorganisatsioon ning suurim abiorganisatsioon, mis keskendub näljavastasele võitlusele ja toidujulgeolekule. WFP on ka suurim koolilõunate pakkuja. Organisatsioon on asutatud 1961. aastal. Maailma Toiduprogrammi peakorter asub Roomas ning sel on kontorid 80 riigis. 2019. aastal aitas WFP toiduga 97 miljonit inimest 88 riigis ning kaks kolmandikku tegevusest toimus sõjapiirkondades.Lisaks toiduabile pakub Maailma Toiduprogramm ka tehnilist ja arenguabi, aitab luua valmisolekut ja reageerimisvõimekust hädaolukordade jaoks, haldab tarneahelaid ja logistikat ning edendab sotsiaalprogramme. Programm annab ka rahalist abi ning transpordib humanitaartöötajaid.
2020. aastal sai Maailma Toiduprogramm Nobeli rahuauhinna, millega tunnustati organisatsiooni jõupingutusi nälja vastu võitlemisel, panuse eest konfliktipiirkondades paremate rahutingimuste loomiseks ning püüete eest takistada kasutamast nälga sõja- ja konfliktirelvana.


== Viited ==