revision: 5850055
title: Adeodatus II
url: https://et.wikipedia.org/wiki/Adeodatus_II


---

Adeodatus II (ka Deusdedit II) oli paavst 672–676. Ta oli 77. paavst.
Adeodatus sündis Roomas. Ta oli Jovinianuse poeg.
Ta oli San Erasmo kloostri munk ja tõenäoliselt oli ta benediktiin.


== Paavstiks saamine ==
Adeodatus II sai paavstiks kõrges vanuses 11. aprillil 672. Ta määrati ametisse, kui Bütsantsi keiser Konstantinos IV oli teda tunnustanud.


== Suhtumine monoteletismi ==
Adeodatus II taunis monoteletismi. Ta keeldus tunnustamast Konstantinoopoli patriarhi Konstantinos I, kes soosis monoteletismi. Patriarh kõrvaldas paavsti nime diptühhonist.


== Suhted Veneetsiaga ==
Adeodatus II andis traditsiooni järgi Veneetsiale õiguse valida doodži (teadaolevalt toimus doodži määramine paarkümmend aastat hiljem).


== Suhted Gallia piiskoppidega ==
Adeodatus II andis privileegid St. Martini kloostrile ja teatas sellest Gallia piiskoppidele.


== Suhted Inglismaa piiskoppidega ==
Adeodatus II saatis St. Petersi kloostri abtile Hadrianusele kirja, milles kinnitas Canterbury peapiiskopkonna eksemptsiooni.


== Suhtumine munklusesse ==
Adeodatus II soosis munklust. Ta laiendas San Erasmo kloostrit.


== Ordinatsioonid ==
Adeodatus II ordineeris 46 piiskoppi, 14 preestrit ja 2 diakonit.
Tema ajal said diakoniks hilisemad paavstid Donus ja Agatho.


== Kristlik eetika ==
 Pikemalt artiklis Kristlik eetikaAdeodatus II oli tuntud oma suuremeelsuse poolest kodutute ja palverändurite vastu.


== Adeodatus II kultuuriloos ==
Adeodatus II lasi taastada San Pietro kiriku. Ta lasi taastada oma kunagise kloostri hooned.
Ta kasutas bullas tervitust: Salutatem a Deo et benedictionem nostram.


== Surm ==
Adeodatus II suri 17. juunil 676 Roomas. Ta maeti Rooma Peetri kirikusse 26. juunil 676. Ta annetas pärast surma vaimulikele suures koguses raha.
Tema surma ajal tabas Roomat tugev äikesetorm. "Liber Pontificalise" järgi tapsid välgulöögid palju inimesi ja loomi. Alles siis, kui iga palvetati litaaniaid, sai vilja põldudelt koristada.


== Kirjandus ==
J. N. D. Kelly: The Oxford Dictionary of Popes. 1996.
Liber Pontificalis.


== Välislingid ==
Artikkel Adeodatus II kohta. (inglise keeles)
7. sajandi konsistooriumid.
Adeodatus II dokumendid.