revision: 6296185
title: Phonetics
url: https://et.wikipedia.org/wiki/Kullo_Vende


---

Kullo Vende (sündinud 12. mail 1939 Tartus) on eesti keeleteadlane ja tõlkija.


== Hariduskäik ==
Vende lõpetas 1957. aastal Elva Keskkooli, 1962 Tartu Riikliku Ülikooli inglise filoloogina, 1968 Keele ja Kirjanduse Instituudis aspirantuuri, filoloogiakandidaat (1974, ENSV Teaduste Akadeemia) väitekirjaga "Eesti vokaalide põhitooni mõjustavaid foneetilisi tegureid". Täiendanud end 1978 ja 1984 Moskvas Thorezi-nimelises Võõrkeelte Pedagoogilises Instituudis, 1987 Inglismaal Surrey ülikoolis.


== Töökäik ==
Ta oli 1962–1963 Eesti Põllumajanduse Akadeemia keelte kateedri inglise keele õpetaja, 1963–1964 kirjandusmuuseumi teadur, 1964–1965 Tartu 2. Keskkooli inglise keele õpetaja, 1968–1975 Keele ja Kirjanduse Instituudi nooremteadur, 1975–1981 Tallinna Pedagoogilise Instituudi inglise keele kateedri vanemõpetaja, 1981–1991 dotsent, 1991–1992 Keeleameti nõunik, 1992–1998 presidendikantselei tõlketoimetaja, 1998–1999 TEA kirjastuse peatoimetaja, 1999–2004 Euroülikooli tõlketeaduskonna professor ja dekaan; 2005. aastast pensionil.
Loengukursused: inglise keele ajalugu, tõlketeooria ja -praktika, sissejuhatus keeleteadusse, üld- ja inglise keele foneetika; pidanud loenguid ka üldhariduskoolide inglise keele õpetajatele.


=== Liikmesus ===
Emakeele Seltsi (1971) ja International Society of Phonetic Sciences liige (1983–2001).


== Teadustöö ==
Kullo uurimisvaldkond on foneetika (eelkõige eesti keele prosoodika katseline uurimine). 


=== Publikatsioonid ===
Umbes 30 teadustrükist, koostanud õppevahendeid.

Финно-угорская транскрипция (ФУТ) в историческом аспекте и в сопоставлении с международным фонетическим алфавитом (МФА). Tallinn 1967
Intrinsic pitch of Estonian vowels: measurement and perception. // Est. Papers in Phonetics (1972)
Intonation of question and answer in Estonian. I. Perceptual analysis. // Est. Papers in Phonetics (1975)
II. Synthetic stimuli. // Est. Papers in Phonetics (1981)
The basic intonation contours of the principal communicative types of utterances in English and Estonian. // In Honor of Ilse Lehiste. Dordrecht 1987
Intonatsiooni tähistamisest inglise ja eesti keeles. // Ars Grammatica 1986. Tallinn 1987
A contrastive study of word stress in English and Estonian loanwords. // Foreign Language in the Classroom. Tallinn 1991
Basic Estonian-English Dictionary for Learners of Estonian. The First Thousand Estonian Words. Tallinn 2010


== Tõlked ja toimetustööd ==
Tõlkinud raamatuid jm muid trükiseid inglise jt keeltest (sh K. Häkkineni "Keeleteaduse alused". Tallinn 2007), olnud mitme väljaande (sh "Inglise-eesti tehnikasõnaraamat", 2000; "E nagu Eesti: eesti keele õpik algajaile", 1998; "Saame tuttavaks! Estonian for Beginners", 2009 jm) toimetaja, üks ENE artiklite autoritest.


== Tunnustus ==
2001 Valgetähe V klassi teenetemärk


== Isiklikku ==
Tema isa oli sõjaväelane Jakob Vende, poolvend isa esimesest abielust oli insener ja koduloolane Valdeko Vende.


== Viited ==


== Välislingid ==
Eesti teaduse biograafiline leksikon. 4. köide: Sar-Y. Lisa TTEÜ, avaldatud elektrooniliselt 2013, lk. 1169-1170