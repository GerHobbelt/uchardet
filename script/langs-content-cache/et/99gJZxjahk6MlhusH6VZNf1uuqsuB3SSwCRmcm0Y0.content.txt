revision: 6282673
title: "2019. aasta Eurovisiooni lauluv\xF5istlus"
url: https://et.wikipedia.org/wiki/2019._aasta_Eurovisiooni_lauluv%C3%B5istlus


---

2019. aasta Eurovisiooni lauluvõistlus oli 64. Eurovisiooni lauluvõistlus. Lauluvõistlus toimus Tel Avivis Iisraelis (pärast Netta võitu 2018. aasta Eurovisiooni lauluvõistlusel Portugalis) ning Iisrael oli kolmandat korda Eurovisiooni korraldaja. Varem on lauluvõistlus Iisraelis toimunud 1979. ja 1999. aastal. Võistlus korraldati Expo Tel Avivis, linna messikeskuses. Võistluse raames toimus kaks poolfinaali, 14. ja 16. mail  ning finaal 18. mail 2019.
Võistlusel osales kokku 41 riiki, kellest finaali pääses 26. Esimest korda alates 2015. aastast puudusid võistluselt Ukraina ja Bulgaaria.
Võitis Holland Duncan Laurence'i lauluga "Arcade". Tegu oli Hollandi viienda võiduga ajaloos, eelmised võidud pärinesid aastatest 1957, 1959, 1969 ja 1975; ülejäänud esiviisiku moodustasid vastavalt Itaalia, Venemaa, Šveits ja Rootsi. Põhja-Makedoonia ja San Marino said oma ajaloo parimad tulemused, saavutades vastavalt 7. ja 19. koha. Põhja-Makedooniale oli see esimene kord jõuda esimese kümne sekka alates debüüdist 1998. aastal.


== Poolfinaalid ==
28. jaanuaril 2019 loositi riigid poolfinaalidesse ning vastava poolfinaali esimesse või teise poolde. Samuti loositi, mis poolfinaalis hääletavad "Suure viisiku" riigid (Prantsusmaa, Saksamaa, Hispaania, Suurbritannia ja Itaalia) ning korraldaja.
Riigid jaotati gruppidesse kümne eelneva aasta hääletamistava põhjal, et ennetada olukorda, kus poolfinaalis osaleb väga palju ühe piirkonna riike, mille tavaks on üksteise poolt hääletada.


=== Naasvad artistid ===
Sahlene, kes esindas Eestit 2002. aasta Eurovisiooni lauluvõistlusel (saavutas 3. koha), on üks Suurbritannia esindaja Michael Rice´i taustalauljadest.
Põhja-Makedoonia esindaja Tamara Todevska on varem osalenud 2008. aasta Eurovisiooni lauluvõistlusel koos Vrčak & Adrianiga lauluga "Let Me Love You", mis poolfinaalist edasi ei pääsenud. 2004. aastal oli ta Toše Proeski ja 2014. aastal Tijana Dapčevići taustalaulja.
Leedu esindaja Jurijus Veklenko oli 2013. aastal Andrius Pojavise ja 2015. aastal Monika Linkytė & Vaidas Baumila taustalaulja.
San Marino esindaja Serhat on varem osalenud 2016. aasta Eurovisiooni lauluvõistlusel lauluga "I Didn't Know", mis poolfinaalist edasi ei pääsenud. Samal aastal esindas Sergei Lazarev Venemaad lauluga "You Are the Only One", mis sai kolmanda koha.
Ungari esindaja Joci Pápai on varem osalenud lauluga "Origo" 2017. aasta Eurovisiooni lauluvõistlusel, kus saavutas 8. koha.
Serbia esindaja Nevena Božović on varem osalenud 2007. aasta Laste Eurovisiooni lauluvõistlusel lauluga "Piši mi", kus ta saavutas Serbiat esindades kolmanda koha ning 2013. aastal oli ta üks ansambli Moje 3 liige, kus nad saavutasid lauluga "Ljubav je svuda" poolfinaalis 11. koha.


=== Esimene poolfinaal ===
Toimus 14. mail 2019 Tel Avivis Iisraelis.
Osales 17 riiki, millest 10 finaali kvalifitseerunud riiki on tabelis esile toodud.
Hääletas 20 riiki: osalenud riigid, Prantsusmaa, Hispaania ja Iisrael.


=== Teine poolfinaal ===
Toimus 16. mail 2019 Tel Avivis Iisraelis.
Osales 18 riiki, millest 10 finaali kvalifitseerunud riiki on tabelis esile toodud.
Hääletas 21 riiki: osalenud riigid, Saksamaa, Itaalia ja Suurbritannia.


== Finaal ==
Toimus 18. mail 2019 Tel Avivis Iisraelis.
Osales 26 riiki: poolfinaalidest edasipääsenud riigid, "Suur Viisik" ja korraldajamaa Iisrael.
Hääletasid kõik 41 lauluvõistlusel osalenud riiki.


== Viited ==


== Välislingid ==
Eurovisiooni lauluvõistluse ametlik koduleht