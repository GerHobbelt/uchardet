revision: 5640028
title: Harilik paprika
url: https://et.wikipedia.org/wiki/Harilik_paprika


---

Harilik paprika ehk punapipar ehk kaunpipar (Capsicum annuum; ka türgi pipar, hispaania pipar) on maavitsaliste sugukonna paprika perekonda kuuluv rohttaim.


== Kirjeldus ==
Taim on püstise varrega 20–125 cm kõrge. Lehed pikkade rootsudega, munajad kuni piklikmunajad, läikivad, hele- kuni tumerohelise värvusega. 
Õied on valged, kollased või violetsed.  
Vili, rahvapäraselt kaun, on paljuseemneline 2–4 kambriline ebamari.
Maitse järgi eristatakse maguspipart ja kibepipart. Jaotuse aluseks on alkaloid kapsaitsiini sisaldus, mis võib kõikuda üsna suurtes piirides (0,007–1,9%). Üks kibedaid sorte on 'Jalapeño'.
Magusate sortide viljad on pikliku kuni ümmarguse kujuga, rohelise, kollase või punase värvusega. Kaaluvad 10–200 g. Kibedatel sortidel on tavaliselt ümmargused või piklikud terava otsaga viljad.
Kibepipra valmimata kuivatatud vilju (Capsici fructus) kasutatakse droogina.

		


== Viited ==


== Välislingid ==
Harilik paprika andmebaasis eElurikkus