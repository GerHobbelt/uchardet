revision: 6230788
title: Juuse Saros
url: https://et.wikipedia.org/wiki/Juuse_Saros


---

Juuse Matias Saros (sündinud 19. aprillil 1995 Forssas) on Soome jäähokimängija, kes mängib väravavahina NHL-i klubis Nashville Predators.
Ta alustas klubikarjääri Soome klubis HPK, mille meeskonnas debüteeris ta Soome kõrgliigas hooajal 2013–14 ning valiti samal hooajal Soome kõrgliiga hooaja uustulnukaks.
2013. aastal valis Predators ta NHL-i draft '​is 99. valikuna. Predatorsiga sõlmis ta lepingu 2015. aasta juunis. Esimesel hooajal Põhja-Ameerikas mängis Saros põhiliselt American Hockey League'is (AHL) Predatorsi noorteklubis Milwaukee Admirals ning valiti sel hooajal liiga hooaja sümboolsesse koosseisu. 2017. aastal valiti AHL-i tähtede mängule.
NHL-is tegi Saros debüüdi 28. novembril 2015 mängus Buffalo Sabresi vastu. Esimese nullimängu sai ta NHL-is kirja 30. detsembril 2016 mängus St. Louis Bluesi vastu. 14. detsembril 2017 tegi ta nullimängus Edmonton Oilersi vastu 46 tõrjet, mis oli klubi rekord. Hooajal 2017–18 valiti Saros NHL-i uustulnukate hooaja sümboolsesse koosseisu (NHL All-Rookie Team). 2018. aasta juulis sõlmis ta Predatorsiga uue kolmeaastase lepingu.2014. aastal tuli Saros Soome kuni 20-aastaste koondisega juunioride maailmameistriks. Aastatel 2014 ja 2016 on ta Soome jäähokikoondise koosseisus tulnud maailmameistriks.


== Viited ==


== Välislingid ==
Juuse Saros NHL.com lehel
Juuse Saros hockeydb.com lehel