revision: 6051005
title: Billboardi muusikaauhind
url: https://et.wikipedia.org/wiki/Britney_Spears


---

Britney Jean Spears (sündinud 2. detsembril 1981 McCombis Mississippi osariigis) on USA poplaulja ja näitleja.
Ta on kirjutanud ka laulusõnu.


== Lapsepõlv ==
Britney Jean Spears sündis 2. detsembril 1981 Mississippi osariigis McCombis ja kasvas üles Louisiana osariigis Kentwoodis kolmelapselise pere teise lapsena. Tal on vanem vend Bryan Spears ja noorem õde Jamie Lynn Spears. Tema vanemad on Jamie ja Lynne Spears.
8-aastaselt käis Spears "Mickey Mouse Clubi" proovivõtetel. Tema annet küll märgati, kuid samal aastal teda vastu ei võetud, sest ta oli liiga noor. Klubi liikmeks sai Spears 11-aastaselt ja ta osales telesarjas ligi kaks aastat.
15-aastaselt sõlmis Spears lepingu plaadifirmaga Jive Records. Aasta hiljem ilmus tema esimene heliplaat "...Baby One More Time".


== Eraelu ==
Spears oli aastatel 2004–2007 abielus tantsija Kevin Federline'iga. Seda võib pidada Spearsi teiseks abieluks, sest 3. jaanuaril 2004 astus ta Las Vegases liitu lapsepõlvesõbra Jason Allen Alexanderiga. Abielu tühistati Las Vegase kohtus 5. jaanuaril, mis tegi liidu kestuseks vaid 55 tundi.
14. septembril 2005 sündis Britney ja Kevini poeg Sean Preston, 12. septembril 2006 poeg Jayden James. Kaheksa nädalat pärast teise poja sündi andis Britney sisse lahutuse, tuues põhjuseks ületamatud erimeelsused.
Oktoobris 2007 kaotas ta poegade üle vanemlikud õigused ja tohtis neid edaspidi ainult külastada, jaanuaris 2008 võeti ära ka see võimalus. Veebruaris 2008 sai ta õiguse oma lapsi vaatamas käia tagasi.
2008. aasta veebruaris sai Britney isa Jamie õiguse Britney eest hoolt kanda. Peale mitmeid kohtuistungeid sai Britney 12. novembril 2021. aastal Jamie eestkoste alt vabaks. Peaaegu 14 aasta jooksul, kui Jamiel oli Britney üle eestkosteõigus, kannatas Britney nii emotsionaalse kui füüsilise vägivalla all.


== Diskograafia ==
Britney Spearsilt on seni (seisuga detsember 2016) ilmunud üheksa stuudioalbumit. Tema debüütalbum ja singel "...Baby One More Time" (1999) saavutas suure populaarsuse ning tõusis Suurbritannia edetabelis esikohale. Plaadilt ilmus kokku viis singlit.
Britney Spears on välja andnud mitu kogumikplaati. Esimene, "Greatest Hits: My Prerogative", ilmus 2004. aasta novembris. Album sisaldas peale varasemate hittlugude ka kolme uut: "My Prerogative" (kaver Bobby Browni laulust), "Do Somethin'" ja "I've Just Begun (Having My Fun)". Britney teine kogumikalbum, 2005. aastal ilmunud "B in the Mix: The Remixes", koosneb tema tuntuimate laulude remiksidest. Kolmas album "The Singles Collection" ilmus 2009. aasta oktoobris. Albumil oli ka uus hittlugu "3".


=== Stuudioalbumid ===
1999 – "...Baby One More Time"
2000 – "Oops!... I Did It Again"
2001 – "Britney"
2003 – "In the Zone"
2007 – "Blackout"
2008 – "Circus"
2011 – "Femme Fatale"
2013 – "Britney Jean"
2016 – "Glory"


=== Kogumikalbumid ===
2004 – "Greatest Hits: My Prerogative"
2005 – "B in the Mix: The Remixes"
2009 – "The Singles Collection"
2011 – "B in the Mix: The Remixes Vol. 2"
2012 – "Oops! I Did It Again: The Best of Britney Spears"
2012 – "Playlist: The Very Best of Britney Spears"
2013 – "The Essential Britney Spears"


=== DVD-d ===
1999 – "Mickey Mouse Club: The best of Justin, Britney & Christina"
1999 – "Time Out with Britney Spears"
2000 – "Live and More!"
2001 – "Britney: The Videos"
2002 – "Live from Las Vegas"
2004 – "In the Zone"
2004 – "Greatest Hits: My Prerogative"
2005 – "Britney & Kevin: Chaotic"
2008 – "Circus"
2009 – "Britney: For The Record"
2011 – "Britney Spears Live: The Femme Fatale Tour" (ka blu-ray)


== Turneed ==
1998 – "Hair Zone Mall Tour"
1999 – "…Baby One More Time Tour"
2000 – "Crazy 2K Tour"
2000 – "Oops!… I Did It Again World Tour"
2001 – "Dream Within a Dream Tour"
2004 – "The Onyx Hotel Tour"
2007 – "The House of Blues Tour"
2009 – "The Circus Starring: Britney Spears"
2011 – "The Femme Fatale Tour"
2017–2018 – "Piece of Me Tour"


== Püsikontserdisari ==
2013–2016 – "Britney: Piece Of Me"


== Filmid ==


== Sarjad ==


== Parfüümid ==


== Raamatud ==
2000. aastal ilmus Britney ja tema ema koostöös kirjutatud raamat "Britney Spears' Heart-to-Heart".
2008. aastal ilmus Britney ema Lynne Spearsi sulest raamat "Through the Storm", kus ta kirjeldab Britney rasket elu 2007. aastal.


== Tunnustus ==
1999 – MTV Euroopa muusikaauhind – parim naislaulja, parim popartist, parim laul ("Baby One More Time") ja parim uustulnuk
1999 – Billboardi muusikaauhind – aasta album "Baby One More Time", aasta naislaulja, aasta uustulnuk
2000 – Billboardi muusikaauhind – aasta album "Oops!... I Did It Again"
2004 – MTV Euroopa muusikaauhind – parim naislaulja
2005 – Grammy auhind – parim tantsumuusikasalvestus "Toxic"
2008 – MTV Video muusikaauhind – aasta video "Piece of Me"
2008 – MTV Video muusikaauhind – parim naislaulja video "Piece of Me"
2008 – MTV Video muusikaauhind – parim popvideo "Piece of Me"
2008 – MTV Euroopa muusikaauhind – aasta artist
2009 – MTV Video muusikaauhind – parim popvideo "Womanizer"
2011 – MTV Video muusikaauhind – video Vanguardi auhind
2011 – MTV Video muusikaauhind – parim popvideo "Till The World Ends"
2014 – People's Choice Awards – lemmikpopartist


== Välislingid ==
Britney Spearsi ametlik koduleht (inglise keeles)
Britney Spearsi ametlik Jive koduleht (inglise keeles)
Britney Spears andmekogus IMDb (inglise)