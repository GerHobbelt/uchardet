revision: 6334171
title: San Antonio
url: https://et.wikipedia.org/wiki/San_Antonio


---

San Antonio on linn Ameerika Ühendriikides Texase osariigis, Bexari maakonna halduskeskus.


== Ajalugu ==
San Antonio asutasid hispaania kolonistid 1718. aastal. See on Texase osariigi vanim linn. Linn on saanud nime keskajal elanud pühaku Padova Antonio järgi. Linnaõigused sai San Antonio 5. juunil 1837.


== Rahvastik ==
Elanike arv on 2020. aasta rahvaloenduse kohaselt 1 434 625. San Antonio on elanike arvult Texase teine, USA seitsmes ja Põhja-Ameerika 12. linn. Aastal 2010 elas linnas 1 327 407 ja 2000. aastal 1 144 646. Perioodil 2000–2010 oli San Antonio USA kümne suurima linna seas kõige kiiremini kasvav linn. San Antonio kuulub Texase kolmnurga suurlinnastusse, paiknedes selle kolmnurga edelanurgas.
San Antonio on USA-s suurima elanike arvuga linn, kus ladinaameeriklased on enamuses (2020. aastal moodustasid ladinaameeriklased 63,85% rahvastikust).


== Haridus ==
San Antonios asuvad Texase Ülikool San Antonios ning mitu eraülikooli, sealhulgas University of the Incarnate Word.


== Transport ==
San Antonio kesklinnast 13 km kaugusel põhjas asub San Antonio rahvusvaheline lennujaam.


== Turism ==
Igal aastal külastab San Antoniot 32 miljonit inimest.


== Sport ==
Linnas asub korvpalliklubi San Antonio Spurs. Linna suurim spordihall on Alamodome, kus peetakse võistlusi paljudel erinevatel spordialadel.


== Viited ==


== Välislingid ==
San Antonio koduleht
USA-s kerkib uuselamurajoon nimega Estonia