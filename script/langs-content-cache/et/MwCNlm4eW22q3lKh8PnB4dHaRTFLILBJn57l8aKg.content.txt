revision: 6312174
title: Ocean
url: https://et.wikipedia.org/wiki/Ocean_City


---

Ocean City on kuurortlinn Ameerika Ühendriikides Marylandi osariigis Worcesteri maakonnas. Elanike arv on 2020. aasta rahvaloenduse kohaselt 6844. Aastal 2010 oli elanikke 7102. Suviti tõuseb elanike arv linna saabuvate suvitajate toel paarikümne kuni paarsaja tuhandeni.
Linn asub Atlandi ookeani ääres.
Esimene hotell avati Ocean Citys 1875. aastal. 1880. aastal Ocean City linnaõigused.
Ocean Citys valitseb kuumade ja niiskete suvede ning jahedate talvedega niiske lähistroopiline kliima. Asukoha tõttu Atlandi ookeani ääres püsivad kevadel ja suvel õhutemperatuurid mõõdukad. Keskmine õhutemperatuur juulis on 21 °C. Üle 30 °C tõuseb õhutemperatuur aastas keskmiselt 10 päeval. Atlandi ookean tingib samuti pehme talve. Jaanuari keskmine õhutemperatuur on 3 °C.
Sademete hulk on aasta läbi võrdlemisi ühtlane. Aastas sajab keskmiselt 1076 mm. Piirkonda võivad tabada orkaanid ja troopilised tormid.
Ocean City sõpruslinnad on Finale Ligure Itaalias, Pärnu Eestis ja Virginia Beach USA-s Virginia osariigis.


== Viited ==


== Välislingid ==
Ametlik koduleht
Ocean City turismileht