revision: 5959101
title: Tudu
url: https://et.wikipedia.org/wiki/Tudu


---

Tudu on alevik Lääne-Viru maakonnas Vinni vallas, Tudu osavalla keskus.
Alevikku läbivad Rakvere–Rannapungerja maantee ja Lüganuse–Oandu–Tudu tee.
Pajusti alevikus paiknevasse Vinni valla keskusse on Tudust 43 km.
2000. aasta rahvaloenduse andmetel elas Tudus 450 inimest. 
2011. aasta rahvaloenduse andmetel oli Tudus 302 elanikku. Neist 291 (96,4%) olid eestlased. Tudus asuvad Tudu põhikool ja EELK Tudu kirik ja rahvamaja.Aleviku järgi on nime saanud Rakvere lademe Tudu kihistik.


== Ajalugu ==
Tudu küla (Tydy) on kirjalikes allikates esimest korda mainitud Taani hindamisraamatus 1241. aastal.
Tudus oli mõis (Tuddo), mille peahoone säilinud osa kasutati hiljem lasteaiana. Mõisa juures oli maakivist laut ja kivist Hollandi tuulik. Tudu kuulus Viru-Jaagupi kihelkonda. 
Leopold Laurson kirjeldas Tudu küla 1913. aastal järgmiselt: 

See on juba päris metsinimeste elupaik. Ümber ringi metsad ja sood, niiet vaev ligi pääseda. Inimesed on rumalad, ajalehti ei loe terves külas keegi muu, kui ainult kooliõpetaja. Inimesed vaatavad vanavara korjajase pääle kui mõne imelooma pääle, suud, silmad laiali, ja peavad sind koguni kolera külvajaks. On talusid kuhu sisse ei juleta lasta. Sõna Museum, paneb neid paris kohkuma, pole seda ennem sugugi kuulnud. “Mis asi see Muusejum on”. Ei aita siin ka pikk seletamine, see sõna käib juba üle Tudulaste mõistuse. Öö saatsime Tudu kooliõpetaja Weemi pool mööda Peaaegu niisamasugune kilplane, kui rahvas.Tudus olid Tudu metsakombinaat ja Tudu raudteejaam koos kivist kaubaaidaga Sonda–Mustvee raudteeliinil (valmis 1926).


== Tuntud isikuid ==
Tudus on sündinud helilooja Ants Sõber ning luuletaja ja pedagoog Kalju Enniko.


== Vaata ka ==
Sonda–Mustvee raudteeliin
Tudu järv
Tudu käsitöötare-muuseum


== Viited ==