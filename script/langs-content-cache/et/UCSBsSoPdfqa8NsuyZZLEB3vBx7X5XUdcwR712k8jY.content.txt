revision: 6295042
title: Ain Raal
url: https://et.wikipedia.org/wiki/Ain_Raal


---

Ain Raal (sündinud 16. juulil 1961 Tartus) on eesti proviisor, õppejõud, teadlane (ravimtaimede ja farmaatsia ajaloo uurija) ning publitsist.
Ta on lõpetanud 1979. aastal Tartu 5. Keskkooli ja 1984. aastal Tartu Riikliku Ülikooli (TRÜ) farmaatsiaosakonna proviisorina. 1989 kaitses Raal farmaatsiakandidaadi kraadi (PhD) lõhnava kummeli farmakognostilise uurimise alal.  
Ain Raal on ülikooli lõpetamisest peale töötanud Tartu Ülikooli farmaatsia instituudis erinevates ametites vanemlaborandist dotsendini, septembrist 2016 on ta farmakognoosia professor. Tartu Ülikooli farmaatsia instituudi juhataja (10.2014–01.2022, 08-09.2022). Ta õpetab farmakognoosiat ja farmaatsia ajalugu. Varem on ta õpetanud ka farmaatsia organisatsioonilist ülesehitust ja õkonoomikat ning ravimtaimedega seotud õppeaineid.  
Lisaks ravimtaimedele on ta uurinud rahvameditsiini ja farmaatsia ajalugu ning teinud sotsiaalfarmatseutilisi uuringuid. 


== Tunnustus ==
2021 Tartu Ülikooli aumärk
2021 Tartu Ülikooli arstiteaduskonna medal


== Teoseid ==
Ain Raalilt on ilmunud raamatuid peamiselt ravimtaimede ja farmaatsia ajaloo kohta ning sadu teaduslikke, populaarteaduslikke ja muid kirjutisi. 

"Retseptide vastuvõtmine ja ravimite väljastamine: Metoodiline juhend arstiteaduskonna farmaatsiaosakonna IV-V kursuse üliõpilastele. Tartu: Tartu Ülikool, 1990.
"Ravimtaimede oskussõnastik (ladina-eesti-vene-inglise-saksa keeles)" (Aili Paju, Lembit Kuhlberg, Ain Raal). Tartu: Tartu Ülikool, 1992.
"Maitsetaimed ravimtaimedena: Ajalugu, lühikirjeldus, kultiveerimine, kasutamine maitseainena, keemiline koostis, toimed ja näidustused". Tartu: Eesti Rohuteadlane, 1993.
"Droogide mikroskoopia: Metoodiline juhend arstiteaduskonna farmaatsiaosakonna üliõpilastele farmakognoosia praktikumideks" (Urve Paaver, Ain Raal). Tartu: Tartu Ülikool, 1995.
"Taimedes talletuv tervis". Tallinn: Valgus, 2003. ISBN 9985681460
"Tervist ja vürtsi maailma maitsetaimedest". Tallinn: Valgus, 2005. ISBN 9985681606
"Käsimüügiravimid ja droogid". Koostaja Küllike Lääne. Ravimtaimede osa koostaja Ain Raal. Tallinn: Medicina, 2005. ISBN 9985829719
"Farmaatsia Tartu ülikoolis läbi aegade" (Toivo Hinrikus, Ain Raal, Hain Tankler). Tartu: Valge Kass, 2005. ISBN 9985404521
"Pharmacy at the University of Tartu" (Toivo Hinrikus, Ain Raal, Hain Tankler). Tartu: Valge Kass, 2006. ISBN 9985404785
"Tervislik toit lapseootel naisele, imikule, väikelapsele" (Reet Raukas, Oivi Uibo, Ain Raal). Tallinn: Valgus, 2006. ISBN 998568186X
"Väike ravimtaimede sõnastik" (Ain Raal, Kadri Odras). Tallinn; Celsius Healtcare, 2006. ISBN 9789949135196
"Teekond taimede taha: taimravi alternatiivsed harud. Tartu: Elmatar, 2007. ISBN 9789949435043 
"Farmakognoosia: õpik kõrgkoolidele". Tartu: Tartu Ülikooli Kirjastus, 2010. ISBN 9789949194124
"Maailma ravimtaimede entsüklopeedia". Tallinn: Eesti Entsüklopeediakirjastus, 2010. ISBN 9789985703137
"Sinu ravimtaimed". Lasteraamatu pildid joonistanud Laura Müürsepp. Tallinn: Päike ja Pilv, 2011. ISBN 9789985999776
"Seitse tervendavat puud: kadakas, tamm, kask, pihlakas, mänd, pärn ja paju". Tartu: Tartu Ülikooli Kirjastus, 2012. ISBN 9789949321155
"101 Eesti ravimtaime". Tallinn: Varrak, 2013. ISBN 9789985329221
"Farmakognoosia: õpik kõrgkoolidele". Teine, täiendatud trükk. E-õpik. Tartu: Tartu Ülikooli Kirjastus, 2016. ISBN 9789949770236
"Kuula kuuske". Tallinn: Varrak, 2017. ISBN 9789985339848
"Praktiline sotsiaalfarmaatsia. Ravimsuhtlemine apteegis" (Daisy Volmer, Kersti Teder, Vallo Matto, Ain Raal). Õpik kõrgkoolidele paberkandjal ja er-õpik. Tartu: Tartu Ülikooli Kirjastus, 2017. ISBN 9789949774678
"Eesti ravimtaimed" (Ain Raal, Mikk Sarv, Kristel Vilbaste). Illustratsioonid Helje Eelma. Tallinn: Varrak, 2018. ISBN 9789985345252 
"Eesti ravimtaimed II" (Ain Raal, Kristel Vilbaste). Illustratsioonid Helje Eelma. Tallinn: Varrak, 2019. ISBN 9789985347638
"Farmaatsiaterminoloogia:" Teine, täiendatud trükk (Toivo Hinrikus, Karin Kogermann, Ott Laius, Signe Leito, Ain Raal, Andres Soosaar, Triin Teppor, Daisy Volmer). Tartu: Ravimiamet, 2019. ISBN 9789949969739
"Eesti ravimtaimed III" (Ain Raal, Kristel Vilbaste). Illustratsioonid Helje Eelma. Tallinn: Varrak, 2020. ISBN 9789985350454
"Ravimitest maakeeles" (Karin Kogermann, Ain Raal, Janne Sepp, Kersti Teder, Daisy Volmer). Tallinn: Tervisekirjastus, 2020. ISBN 9789949990764
"Kui tervis läinud käest: Sagedasemad terviseprobleemid ja käsimüügiravimid ning teised raviviisid" (Veera Bobrova, Marje Oona, Ain Raal, Kersti Teder, Daisy Volmer). Tallinn: Tervisekirjastus, 2021. ISBN 9789949990771
"Kellahelin pühamus: Tartu ülikoolist ja farmaatsiast". Tartu: Tartu Ülikooli Kirjastus, 2021. ISBN 9789949037063
"Armas apteek, aita ehk see lustlik ladina köök: Humoristlik sissevaade apteekrite argipäeva" (Marju Kõivupuu, Ain Raal, Nele Helstein-Mau). Illustratsioonid Raivo Tihanov. Tallinn: Varrak, 2021. ISBN 9789985353226
"Raeapteek 600". Tallinn: Aasta Raamat, 2022. ISBN 9789949720941
"Kuidas taimed tervise toovad" (Ain Raal, Kristel Vilbaste). Illustratsioonid Helje Eelma. Tallinn: Tervisekirjastus, 2022. ISBN 9789949990788


== Isiklikku ==
Isa Elmar Raal (1927–1970) töötas Tartu Ülikoolis õigusteaduse dotsendina. Ema Helju (neiupõlvenimi Leeduks, 1924–1997) oli Tartu 1. Eriinternaatkooli õpetaja.
Tema hobid on fotograafia, folkloor, rahvausund, poeesia, jahindus. 


== Viited ==


== Välislingid ==
Ain Raal Eesti Teadusinfosüsteemis