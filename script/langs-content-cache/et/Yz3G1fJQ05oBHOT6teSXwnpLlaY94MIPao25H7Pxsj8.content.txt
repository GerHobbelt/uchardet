revision: 6381657
title: "Laitse m\xF5is"
url: https://et.wikipedia.org/wiki/Laitse_m%C3%B5is


---

Laitse mõis oli rüütlimõis Harjumaal Nissi kihelkonnas. Tänapäeval jääb mõisaansambel Harju maakonna Saue valla Laitse küla maadele.


== Ajalugu ==
Mõis (saksa keeles Laitz) eraldus 1637. aastal Ruila mõisast, kui mõis kingiti 1622. aastal Riia pürjermeistrile Johann Ulrichile ja on kuulunud aja jooksul paljudele valdajatele. Laitse püsis väheste vaheaegadega Ulrichite käes kuni 1814. aastani, siis pärandus Mohrenschildtidele. Aastast 1883 kuulus mõis Woldemar Reinhold Karl Alexander von Üxküllile (1860–1945), kes ehitas uue Laitse mõis peahoone (valmis aastal 1892). 1909. aastal müüs von Uexküll Laitse mõisa maha Bremenitele. Aastal 1919 hoone võõrandati maareformiga.
Hiljem asusid seal Laitse alaealiste parandusasutus, hiljem raadiojaama kontor ja korterid. Raadiojaam (Eesti Raadio ja Eesti Televisiooni saatekeskuse üks filiaal) tegutses mõisa kõrval asuval territooriumil 1949–1998. Oli kaks võimsat kesklainesaatjat (sh Eesti Raadio I programm) ja hulganisti lühilainesaatjaid.
Laitse mõisas asusid kuni nõukogude aja lõpuni postkontor, raamatukogu, arstipunkt, kinosaal, kohalik automaat-telefonijaam, sovhoosi söökla ja väike pagaritöökoda.
Aastatel 1994–1995 jäi mõis praktiliselt tühjaks, seisis paar aastat kütmata ning kippus pisut lagunema.
Alates 1996. aastast on Laitse mõis eraomanduses.


== Vaata ka ==
Laitse mõisa park
Eesti mõisate loend
Uusgootika


== Viited ==


== Kirjandus ==
Kohtuministeerium omandas Laitse mõisasüdame ja lossi. Uus Eesti, 30. oktoober 1937, nr 295, lk 3.
Laitse alaealiste parandusasutuses. Päevaleht, 16. juuni 1940, nr 159, lk 5.


== Välislingid ==
Laitse mõis Rahvusarhiivi Eesti ala mõisate registris
Laitse mõis (Nissi khk), Kinnistute register Eesti Rahvusarhiivis
Laitse mõis Eesti mõisaportaalis
Laitse mõisa 360° aeropanoraam / aerofoto
Laitse lossi pubi