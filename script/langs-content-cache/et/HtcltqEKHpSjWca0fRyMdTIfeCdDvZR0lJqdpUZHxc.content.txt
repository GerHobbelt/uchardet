revision: 5743279
title: "T\xF5nu Laigu"
url: https://et.wikipedia.org/wiki/T%C3%B5nu_Laigu


---

Tõnu Laigu (sündinud 14. veebruaril 1956 Tallinnas) on eesti arhitekt.
Keskhariduse omandas Tõnu Laigu Tallinna 46. Keskkoolis (Tallinna Pelgulinna Gümnaasium, 1963–1974. Aastatel 1974–1974 õppis ta Tallinna Pedagoogilises Ülikoolis joonistamise ja tööõpetuse erialal. Arhitektuurialase kõrghariduse omandas Laigu Eesti NSV Riikliku Kunstiinstituudi arhitektuuriteaduskonnas aastatel 1975–1979.
Aastatel 1979–1989 töötas Tõnu Laigu projekteerimisinstituudis Kommunaalprojekt. Aastatel 1989–1990 töötas ta arhitektuuribüroos E-Stuudio ning 1990–2001 arhitektuuribüroos Kuup. Alates aastast 2001 töötab T. Laigu arhitektuuribüroos QP Arhitektid OÜ.
Tõnu Laigu tuntumad tööd on galeriielamu Tallinnas Sõpruse puiesteel, AS COAL terminal Muugal, korterelamud Mäepealse tänaval. Tema projekteeritud maju iseloomustab funktsionalistlik vormikeel, oskuslik ja mitmekülgne materjalikasutus ning hea keskkonnatunnetus.


== Töid ==
Pärnu Veevarustuse ja Kanalisatsiooni valitsuse tootmisbaasi tootmishoone, 1983
Tartu linna Küttekontori juhtkonna ja töökodade hoone, 1987
eramu Tallinnas, 1989
korterelamu Narvas 1989
Tallinna Elektrivõrgu hooned Madara tänaval, 1990
Kose keskkooli juurdeehitis, 1990
Tallinna sadama politseijaoskond, 1994 (kaasautor Hindrek Kesler)
kauplus-elamu Tallinnas, 2000
eramu Nõmmel, 2002
galeriielamu Sõpruse puiesteel, 2003
Autoteeninduse hoone Tallinnas, 2003
Autoregistrikeskuse büroo Pärnus, 2004
kahepereelamu Nõmmel, 2004
AS COAL Terminali peahoone Muuga sadamas, 2005
eramu Nõmmel, 2005
eramu Kuusalu vallas, 2006
Pärnu kergejõustikumaneež, 2006
Pärnu mnt. 130 kontorihoone, 2008
korterelamud Mäepealse tänaval, 2008


== Võistlustöid ==
Helsingi Moodsa Kunsti Muuseum, 1993 (kaasautor Hindrek Kesler)
Telliskivi tänava ja Balti jaama vahelise ala ruumilise planeerimise arhitektuurivõistlus, 2003; 1. preemia
Tallinna Loomaaia läänevärava arhitektuurikonkurss, 2005; 2. preemia
Kihnu sadamaala planeerimise ja hoonestamise ideevõistlus, 2005; 2. preemia
Tabasalu aleviku keskuse hoonestus, 2007; 1. preemia
Prantsuse Lütseumi spordihoone, 2007; 1. preemia


== Liikmesus ==
Tõnu Laigu on Eesti Arhitektide Liidu liige alates 1988. aastast ja kuulub liidu eestseisusse.


== Tunnustus ==
2002 – Eesti Kultuurkapitali arhitektuuri aastapreemia (algatus ehitatud keskkonna väärtustamiseks ja defineerimiseks riiklikul tasemel; Eesti arhitektuuripoliitika töögrupp: Andres Alver, Liina Gailand, Veljo Kaasik, Krista Kodres, Margus Koot, Tõnu Laigu, Jüri Lass, Heldur Meerits, Urmas Muru, Ebe Nõmberg, Andres Põime, Meeli Truu, Kalle Vellevoog)
2010 – stipendium "Ela ja sära"


== Allikad ==
Eesti kunsti ja arhitektuuri biograafiline leksikon. Tallinn: Eesti Entsüklopeediakirjastus. 1996. Lk-d lk 246. ISBN 5-89900-049-x. {{cite book}}: kontrolli parameetri |isbn= väärtust: invalid character (juhend)
"Eesti Arhitektide Liidu liikmed, Tõnu Laigu".
Laigu, Tõnu. "Pärnu Autoregistrikeskus". Maja 2-2003.
Paadam, Katrin. "Kolm pilku uuele majale. Elamu Sõpruse pst. 9". Maja 1-2005.
Paulus, Karin. "Argipäeva poeesia. AS COAL terminal Muuga sadamas". Maja 2-2006.


== Välislingid ==
arhitektuuribüroo QP Arhitektid OÜ
Eesti Arhitektide Liit