revision: 6308315
title: Leedulased
url: https://et.wikipedia.org/wiki/Leedulased


---

Leedulased (omanimetus lietuviai) on balti rahvas, kes elab Euroopas Läänemere kagukaldal ja moodustab Leedu põhirahvuse. 
Leedulased räägivad balti keelte hulka kuuluvat leedu keelt. Nad on valdavalt katoliiklased.
Leedulasi on kokku umbes 4,1 miljonit, neist 2,8 miljonit elab Leedus (84,6% elanikest) ja 3,1 miljonit räägib leedu keelt. Suuremad leedulaste kogukonnad elavad veel Ameerika Ühendriikides, Suurbritannias, Iirimaal, Brasiilias ja Kanadas. Põlised leedu vähemused elavad Läti, Valgevene ja Poola Leeduga piirnevatel aladel.
Suuremad subetnosed on aukštaidid ja žemaidid.
Leedulased on geneetiliselt väga homogeensed. Y-kromosoomi SNP-haplogrupi analüüsi põhjal on nad kõige sarnasemad lätlaste, eestlaste ja soomlastega. 


== Leedulased Eestis ==
 Pikemalt artiklis Leedulased EestisEestis elas 2011. aasta rahvaloenduse andmetel 1727 leedulast, neist 795 Tallinnas.


== Vaata ka ==
Leedu kultuur


== Viited ==