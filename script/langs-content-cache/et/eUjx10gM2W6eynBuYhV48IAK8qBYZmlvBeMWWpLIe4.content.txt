revision: 5910315
title: "T\xF5nis J\xFCrine"
url: https://et.wikipedia.org/wiki/T%C3%B5nis_J%C3%BCrine


---

Tõnis Jürine (22. veebruar 1873 Viiratsi vald, Viljandimaa – 7. august 1947 Haapsalu) oli eesti advokaat.
Ta õppis aastatel 1883–1884 Viiratsi vallakoolis, aastatel 1885–1886 Viljandi kihelkonnakoolis, aastatel 1887–1889 Viljandi linnakoolis, aastal 1891 Hugo Treffneri Gümnaasiumis, aastatel 1893–1895 Pärnu gümnaasiumis, aastatel 1896–1900 Jaroslavlis Demidovi juriidilises lütseumis, mille lõpetas cand. jur. astmega.
Ta oli aastail 1900–1901 Kohtuameti kandidaadiks Jaroslavlis ja Tallinnas. Aastatel 1901–1903 oli ta vandeadvokaadiks Viljandis, aastatel 1903–1907 oli ta talurahvaasjade komissariks Haapsalus. Aastal 1907 valiti ta Vene Riigiduumasse (II koosseisu). Vandeadvokaadiks Tallinnas oli ta aastatel 1907–1914, 1916–1918 ja aastast 1919. Aastatel 1932–1935 oli ta vandeadvokaadiks Haapsalus.
Aastatel 1914–1915 võttis ta osa esimesest maailmasõjast, kus sai raskesti haavata. Aastatel 1918–1919 oli ta sõjaministri abiks.
Tõnis Jürine suri 7. augustil 1947 Haapsalus, ta on maetud Haapsalu vanale kalmistule. 


== Isiklikku ==
Tema tütar oli kunstnik Edith Paris. 


== Viited ==