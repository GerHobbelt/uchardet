revision: 7383093
title: Hertha BSC
url: https://sk.wikipedia.org/wiki/Hertha_BSC


---

Hertha Berliner Sport-Club von 1892 je nemecký futbalový klub. Bol založený 25. júla 1892 a patrí k najstarším berlínskym futbalovým klubom, zakladajúcim členom Nemeckej futbalovej asociácie a tradičným účastníkom Bundesligy. Domáce zápasy hráva na berlínskom Olympiastadion, ktorý je s kapacitou 74 500 divákov druhým najväčším štadiónom v Nemecku.


== História ==


=== Začiatky ===
Klub bol založený v roku 1892 ako Berliner Fußball Club Hertha 1892, po nápade dvojíc bratov Fritza und Maxa Lindnera a Otta und Williho Lorenza, ktorý pravdepodobne vznikol na lavičke na námestí Arkonaplatz v centre Berlína. Meno klubu navrhol Fritz Lindner podľa parníka s modro-bielo-žltým komínom, s ktorým sa predtým so svojím otcom náhodne plavili po rieke Havola. Žltá farba v znakoch klubu sa čoskoro prestala používať. Meno Hertha je variácia na bohyňu úrody Nerthus z germánskej mytológie. Niektorý z bratov mali iba 16 a 17 rokov, preto klub oficiálne zaregistroval ich strýko Ernst Wisch, ktorý sa stal prezidentom klubu.
Klub dosahoval dobré výsledky a v roku 1905 vyhrali prvý ročník berlínskeho šampionátu. V máji 1910 vyhrali priateľský zápas proti významnému anglickému súperovi Southend United F.C., čo bol významný úspech, pretože to bolo prvé víťaztvo na kontinente proti mužstvu zostavenému z anglických semiprofesionálov. Ani dobré výsledky nepomohli vo finančných problémoch a v roku 1920 sa klub zlúčil s Berliner Sport-Club čím vznikol klub Hertha Berliner Sport-Club. Tento nový klub dosahoval úspechy v Oberlige Berlin-Brandenburg. V nemeckom šampionáte sa dostali do finále medzi rokmi 1926 – 1931, a vyhrali v rokoch 1930 a 1931. Vtedy sa premenovali na BSC a hrali nemecký šampionát. Počas medzivojnových rokov bola Hertha BSC druhým najúspešnejším nemeckým klubom.


=== Pôsobenie v období Tretej ríše ===
Nemecký futbal bol v roku 1933 reorganizovaný Tretou ríšou do 16 divízií, Hertha BSC hrala v divízii Gauliga Berlin - Brandenburg. V tejto divízii dosahoval klub najlepšie výsledky. Vždy skončili do piateho miesta v tabuľke a celkovo sa stali majstrami trikrát v rokoch 1935, 1937 a 1944. Počas Tretej Ríše bol klub politicky opravený a zmodernizovaný v súlade s ideológiou Hitlerovho režimu. Pričleneným prezidentom klubu sa stal člen NSDAP Hans Pfeifer.


=== Povojnové obdobie v rozdelenom Berlíne ===
Po druhej svetovej vojne úrady spojencov zakázali väčšinu organizácií vrátane športov a futbalových klubov. Hertha bola v roku 1945 reformovaná ako „SG Gesundbrunnen“ a hrávala v Oberliga Berlin - Gruppe C. No po vojne bola táto liga zredukovaná z 36 účastníkov na 12 a tak sa ocitol klub v Amateurliga Berlin. V roku 1949 bol vrátený názov Hertha BSC Berlín a vrátili sa do prvej ligy.
Napätie medzi západnými spojencami a Rusmi, ktorým sa začala studená vojna, viedlo k chaotickým podmienkam v hlavnom meste Nemecka. Hertha mala zakázané hrať zápasy s východnými nemeckými klubmi. V sezóne 1949 – 1950 niekoľko hráčov a tréner ušli do klubu v Drážďanoch „SG Friedrichstadt“. 
Počas päťdesiatych rokov vznikla silná konkurencia Tennis Borussia Berlin. V roku 1958 neprešiel návrh zlúčenia týchto dvoch klubov, lebo len traja s 266 členov komisie hlasovali za.


=== Vstup do Bundesligy ===
V čase vzniku Bundesligy bola Hertha úradujúcim majstrom Berlína, čo jej zabezpečilo účasť v prvej bundesligovej sezóne. Napriek rozdeleniu Berlína bola v sezóne 1964/65 preradená do nižšej súťaže kvôli podplácaniu hráčov v meste tesne po postavení Berlínskeho múru. To zapríčinilo krízu v Bundeslige, lebo z politických dôvodov v nej nemal zastúpenie klub z Berlína. Viacerých spôsobmi bol propagovaný iný západoberlínsky klub Tasmania 1900 Berlin, ktorý sa predviedol najhorším výkonom v histórii Bondesligy. Hertha sa chcela vrátiť späť do Bundesligy a v rokoch 1968 – 1969 jej prívrženci z nej spravili najoblúbenejší klub v Berlíne.
Ale v roku 1971 bol dotknutý škandálom niektorých kluboch z Bundesligy. Pri vyšetrovaný bol zistený dlh vo výške šesť miliónov nemeckých mariek. Finančný problém vyriešilo vedenie klubu predaným bývalého domáceho štadiónu.
I napriek tomu pokračoval tím v dobrých výsledkoch. Počas sedemdesiatych rokov skončili v sezóne 1974 – 1975 na druhom mieste v domácej lige za Borussia Mönchengladbach, v roku 1979 sa dostali do semifinále pohára UEFA a dvakrát sa dostali do finále ligového pohára v rokoch 1977 a 1979. V nasledujúcej sezóne boli najhorším tímom a zostúpili do druhej ligy kde ostali za sedemnásť rokov trinásť sezón.
V roku 1982 bolo v pláne zlúčiť klub s Tennis Borussiou, Blau Weiss 90 a SC Charlottenburgom do jedného klubu, ale nakoniec sa nič nekonalo. Hertha zostúpila do tretej amatérskej ligy kde bola dve sezóny. Amatérsky klub Herthy BSC dosahoval väčšie úspechy ako oni. V roku 1993 hral finále ligového pohára kde prehrali 0:1 s Bayer 04 Leverkusenom.
Po páde Berlínskeho múru sa stala Hertha populárna aj vo východnom Berlíne. Dva dni po páde múru prišlo 11 tisíc východných Nemcov na zápas proti SG Wattenscheid 09. Fanúšikovské priateľstvo medzi Herthou a 1. FC Union Berlin pritiahlo na štadión 50 tisíc divákov.
V roku 1994 mali zase finančné problémy a dlh vo výške desiatich miliónov nemeckých mariek. Kríza bola vyriešená s dobrými tržbami klubu a s podpísaným zmluvy s novým sponzorom. V roku 1997 postúpili do Bundesligy.


=== Súčasná história ===
 
Na konci deväťdesiatych rokov hrali Pohár UEFA i Ligu majstrov. V roku 1999 podpísali zmluvu s klubom  hráči Sebastian Deisler a Brazílčan Marcelinho Paraíba ktorý sa v roku 2005 stal hráčom roka v Bundeslige. Hertha taktiež investovala do mladých hráčov a do mládežníckej akadémie ktorá vychováva potencionálnych hráčov Bundesligy.
V sezóne 2003 – 2004 siahali na štvrté miesto a na účasť v Lige majstrov ale nezvládli zápas s  Hannoverom a skončili až siedmi. Werder Bremen vtedy poslal Hannoveru 96 fliaš šampusu, lebo vďaka výhre Hannoveru predbehol Herthu aj Werder. V sezóne 2005 – 2006 skončili na šiestom mieste a  kvalifikovali do pohára UEFA a aj do Intertoto Capu. V sezóne 2006 – 2007 skončili desiaty a bol odvolaný tréner Falko Götz. Hertha začala novú sezónu s novým trénerom Lucienom Favrem. Ale sezónu skončili taktiež na desiatom mieste. V sezóne 2008 – 2009 skončili na dobrom štvrtom mieste. Ale v sezóne 2009 – 2010 skončili na poslednom 18. mieste a zostúpili do 2. Bundesligy.


== Sezóny v Bundeslige od 1997 ==


== Súčasná zostava ==
Aktuálne k dátumu: 17. september 2013


== Hráčske rekordy ==


=== Najviac odohratých zápasov ===


== Tréneri od 1963 ==


== Úspechy ==


=== Liga ===
Majster Nemecka: 2
1930, 1931
Majster 2. Nemeckej ligy: 2
1990, 2011
Majster Oberliga Berlin: 8
1925, 1926, 1927, 1928, 1929, 1930, 1931, 1933
Majster  Gauliga Berlin-Brandenburg: 3
1935, 1937, 1944
Brandburgské futbalové majstrovstvá:
1906, 1915, 1917, 1918, 1925-1931, 1933


=== Pohár ===
DFB-Ligapokal: 2
2001, 2002
Berlin Cup: 13
1920, 1924, 1928, 1929, 1943, 1958, 1959, 1966, 1967, 1976, 1987, 1992, 2004
DFB-Pokal: 0
Druhé miesto v r. 1977, 1979, 1993
Pohár Intertoto: 4
1971, 1973, 1976, 1978


==== Poznámky ====


== Iné projekty ==

 Commons ponúka multimediálne súbory na tému Hertha BSC


== Externé odkazy ==
Oficiálna webstránka Herta BSC Berlin (po nemecky)


== Zdroj ==
Tento článok je čiastočný alebo úplný preklad článku Hertha BSC na anglickej Wikipédii.