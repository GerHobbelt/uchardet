revision: 6490946
title: "Martin Franti\u0161ek V\xEDch"
url: https://sk.wikipedia.org/wiki/Martin_Franti%C5%A1ek_V%C3%ADch


---

Martin František Vích CFSsS (* 12. jún 1921, Dolní Újezd​​ – † 7. október 2008, Strakonice) bol katolícky kňaz a petrin, bývalý politický väzeň a člen Konfederácie politických väzňov Českej republiky v Strakoniciach.


== Život ==
V roku 1949 bol vysvätený na kňaza. Dňa 21. augusta 1953 bol priamo v kostole zatknutý a vo vykonštruovanom procese odsúdený na 10 rokov väzenia. Sedem rokov z toho strávil v dole Tmavák v Rtyni v Podkrkonoší. Pri závale bol ťažko zranený, napriek tomu dokázal zachrániť život spoluväzňovi, evanjelickému farárovi. Následky ťažkého zranenia niesol celý život. Zostávajúce roky väzenia strávil vo väzniciach Mírov a Valdice. V roku 1967 bol Vích opäť vzatý do duchovnej služby, konkrétne do Pošumaví, do dediny Dobrš. V roku 2005 mu prezident Václav Klaus prepožičal Rad Tomáša Garrigua Masaryka za vynikajúce zásluhy o demokraciu a ľudské práva.
V posledných dvoch rokoch žil v Němčiciach, kde sa o neho starali klienti komunity Sananim. Páter Martin Vích zomrel opatrený sviatosťami krátko pred polnocou 7. októbra 2008 v nemocnici v Strakoniciach.Dňa 11. júna 2011 bol po svätej omši na dobršskom cintoríne Martinovi Františkovi Víchovi odhalený pomník za účasti príslušníkov Konfederace politických vězňů České republiky, historika Martina Putnu, poradcu prezidenta ČR Josefa Kalbáča a hovorcu prezidenta ČR Petra Hájka.Je pochovaný na cintoríne v Mladém u Českých Budějovic.


== Dielo ==
Na Dobrši. Listy z Pošumaví (dve vydania v roku 2007)


== Referencie ==


== Literatúra ==
Miloš Doležal: Prosil jsem a přiletěla moucha; Karmelitánské nakladatelství, Kostelní Vydří 2004, ISBN 80-7192-906-9 (s. 66–75)
Za panem farářem Víchem (Volné listy dobršské č. 2/2008) – http://www.arsfabrica.com/_studio/dobrs/2008_2.pdf


== Iné projekty ==

 Commons ponúka multimediálne súbory na tému Martin František Vích


== Externé odkazy ==
Nekrológ na stránkach českobudejovickej diecézy
Odešel farář Martin František Vích z Dobrše – nekrológ v Strakonickom denníku
Svůj handicap si nikterak nepřipouštějí – článok Radka Gálisa v Katolíckom týždenníku 06/2004
Na víčko vyryl tvář Krista… – rozhovor v Katolíckom týždenníku 09/2004
Voľné listy dobršské, strana 4 – príhovor Jarmily Kramlovej, zástupkyne dobršskej farnosti, pri pohrebe konanom 15. októbra 2008 v Kostole Panny Márie Ružencovej v Českých Budějoviciach
Kovandová, Jana, Stáří kněze na příkladu P. Martina Vícha, bakalárska práca TF JU, vedúci Jaroslav Vokoun, http://minas.jcu.cz


== Zdroj ==
Tento článok je čiastočný alebo úplný preklad článku Martin František Vích na českej Wikipédii.