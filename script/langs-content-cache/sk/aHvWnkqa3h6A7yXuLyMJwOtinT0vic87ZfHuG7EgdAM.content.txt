revision: 5718429
title: District Line
url: https://sk.wikipedia.org/wiki/District_Line


---

District Line je jedna z liniek londýnskeho metra. Je to linka podpovrchová a prechádza centrom mesta v plytkých odkrytých a následne znovu zakrytých tuneloch. Na mapách je vyznačená zelenou farbou. District Line je najvyťaženejšou podpovrchovou linkou a zároveň štvrtou najvyťaženejšou linkou vôbec. Dá sa z nej prestúpiť na všetky ostatné linky metra s výnimkou Metropolitan Line, ktorú minie cca o 20 m pri Aldgate.


== Dejiny ==
District Line má dlhú históriu. Postavili ju ako súčasť Metropolitan District Railway a bola otvorená po častiach v rokoch 1868 až 1905. Prvý úsek trate otvorili medzi stanicami South Kensington a Westminster v 24. decembra 1868. 
V roku 1869 bola spustená prevádzka na úseku medzi Gloucester Road a West Brompton. Nasledujúci rok spoločnosť postavila svoju vlastnú trať, paralelnú s traťou Metropolitan Railways, medzi stanicami Gloucester Road a South Kensington. Neskôr sa začalo s budovaním spojenia zo stanice Earl's Court do staníc Kensington (Olympia) a High Street Kensington. V roku 1874 trať dosiahla Hammersmith, v roku 1877 Richmond a o dva roky neskôr Ealing Broadway.
S rozširovaním premávky sa pokračovalo ďalej, predĺženie do Putney Bridge otvorili v roku 1880 a ďalšie predĺženie do Wimbledonu nasledovalo v roku 1889. V roku 1883 začali vlaky Metropolitan District Ralway premávať z Ealing Broadway až do Windsoru po trati Great Western Railway. Tento spoj bol zrušený v roku 1885. 
Metropolitan District Railway bola predĺžená zo stanice Westminster, pričom v roku 1884 bol dostavený posledný úsek dnešnej Circle Line. Tento úsek zahŕňal ďalšie predĺženie linky cez stanicu Aldgate East do Whitechapel. V roku 1902 začala Whitechapel & Bow Railway prevádzkovať spojenie do stanice Upminster.
Ďalšie vetvy do Hounslow (otvorená 1884) a Uxbridge (1910) boli prevedené na Piccadilly Line v rokoch 1964 a 1933. Metropolitan District Railways prevádzkovala mnohé spojenia v spolupráci s inými prepravcami a do roku 1939 premávala do prímorského mesta Southend a Shoeburyness.
Metropolitan District Railway bola po Metropolitan Railway druhou spoločnosťou, ktorá prevádzkovala podzemnú železnicu v Londýne. Neskôr ju odkúpil americký podnikateľ Charles Yerkes, ktorý sa zaslúžil o formovanie londýnskeho metra, až do znárodnenia jeho spoločnosti Underground Electric Railways of London Company Ltd. v 30. rokoch. Vtedy nadobudla svoj súčasný názov – District Line. 


== Vozový park ==
Väčšiu časť trasy obsluhujú podpovrchové súpravy typu D. Výnimkou je vetva Wimbledon – Edgware Road, kde premávajú súpravy typu C, ktoré zdieľa spoločne so Circle a Hammersmith & City Line. Súpravy typu D sú aktuálne čerstvo po rekonštrukcii, počas ktorej obdržali štandardné farby Londýnskeho metra – červená, biela a modrá prekryli vtedajší nenamaľovaný hliník, ktorý bol často terčom vandalov. Súpravy takisto majú úplne zrekonštruovaný interiér a sú vybavené novým orientačným systémom.


== Trasa ==
Poznámka: Za názvom stanice sa nachádza jej prípadný pôvodný názov alebo názvy, dátum jej otvorenia, prípadne aj dátum jej uzavretia. Uzatvorené stanice sú vyznačené kurzívou. 
Smer: od západu na východ


=== Vetva Richmond ===
Richmond  (1. jún 1877)
Kew Gardens  (1. jún 1877)
Gunnersbury (1. jún 1877)


=== Vetva Ealing ===
Ealing Broadway (1. júl 1879) (prestup na Central Line)
Ealing Common (1. júl 1879) (prestup na Piccadilly Line)
Acton Town (1. júl 1879) (prestup na Piccadilly Line)
South Acton (13. jún 1905 – 28. február 1959) (nachádzala sa na samostatnej vetve)
Chiswick Park (1. júl 1879)Vetvy Richmond a Eealing sa spájajú na západnom konci stanice Turnham Green.

Turnham Green (1. jún 1877)
Stamford Brook (1. jún 1877)
Ravenscourt Park (1. jún 1877)
Hammersmith  (9. september 1874) (prestup na Picadilly a Hammersmith & City Line) 
Barons Court (9. september 1874) (prestup na Piccadilly Line)
West Kensington (9. september 1874)


=== Vetva Wimbledon ===
Wimbledon  (3. jún 1889)
Wimbledon Park (3. jún 1889)
Southfields (3. jún 1889)
East Putney (3. jún 1889)
Putney Bridge (1. marec 1880)
Parsons Green (1. marec 1880)
Fulham Broadway  (1. marec 1880)
West Brompton  (12. apríl 1869)


=== Vetva Kensington (Olympia) ===
Kensington (Olympia)  (1864)Vetva Kensington (Olympia) sa pripája k hlavnej vetve na západnom konci Earl's Court a vlaky normálne pokračujú smer High Street Kensington. Vetva Wimbledon sa pripája k hlavnej vetve na západnom konci Earl's Court.


=== Hlavná vetva ===
Earl's Court  (3. júl 1871) (prestup na Piccadilly Line a ostatné destinácie District Line)
Gloucester Road (24. december 1868) (prestup na Piccadilly a Circle Line)
South Kensington (24. december 1868) (prestup na Piccadilly a Circle Line)
Sloane Square (24. december 1868) (prestup na Circle Line)
Victoria (24. december 1868) (prestup na Victoria a Circle Line)
St. James's Park (24. december 1868) (prestup na Circle Line)
Westminster  (24. december 1868) (prestup na Jubilee a Circle Line)
Embankment (30. máj 1870) (prestup na Circle, Northern (vetva Charing Cross) a Bakerloo Line; vrátene železničnej stanice Charing Cross)
Temple (30. máj 1870) (prestup na Circle Line)
Blackfriars (30. máj 1870) (prestup na Circle Line)
Mansion House (3. júl 1871) (prestup na Circle Line)
Cannon Street (6. október 1884) (prestup na Circle Line)
Monument (6. október 1884) (prestup na Circle Line a v stanici Bank na Northern (vetva Bank), Central, Waterloo & City Line a Docklands Light Railway)
Mark Lane (Tower Hill) (6. október 1884 – 4. február 1967)
Tower Hill (4. február 1967) (prestup na Circle a v stanici Tower Gateway na Docklands Light Railway; vrátene železničnej stanice Fenchurch Street)
Tower of London
Aldgate East (6. október 1884) (prestup na Hammersmith & City Line)
St. Mary's (St. Mary's (Whitechapel Road)) (3. marec 1884 – 30. apríl 1938)
Whitechapel (6. október 1884) (prestup na Hammersmith & City a East London Line)
Stepney Green (1902) (prestup na Hammersmith & City Line)
Mile End (1902) (prestup na Hammersmith & City a Central Line)
Bow Road (1902) (prestup na Hammersmith & City a v stancici Bow Church na Docklands Light Railway).
Bromley-by-Bow (1902) (prestup na Hammersmith & City Line)
West Ham  (1902)  (prestup na Hammersmith & City, Jubilee Line a National Rail)
Plaistow (1902)  (prestup na Hammersmith & City Line)
Upton Park (1902) (prestup na Hammersmith & City Line)
East Ham  (1902) (prestup na Hammersmith & City Line)
Barking  (1902) (prestup na Hammersmith & City Line)
Upney  (1932)
Becontree (1932)
Dagenham Heathway  (1932)
Dagenham East (1902 – 1905, znovuotvorená 1932)
Elm Park  (1935)
Hornchurch (1935)
Upminster Bridge (1934)
Upminster  (1902 – 1905, znovuotvorená 1932)


=== Vetva Edgware Road ===
Vetva Edgware Road odbočuje z hlavnej vetvy na východe stanice Earl's Court.

High Street Kensington (1. október 1868) (prestup na Circle Line)
Notting Hill Gate (1. október 1868) (prestup na Circle a Central Line)
Bayswater (1. október 1868) (prestup na Circle Line)
Paddington (1. október 1868) (prestup na Circle a Bakerloo Line)
Edgware Road (1. október 1863) (prestup na Circle a Hammersmith & City Line)


== Aktuálna obsluha ==
Intervaly súprav na District Line mimo špičky:

10 min. Ealing Broadway – Tower Hill
10 min. Richmond – Upminster
10 min. Wimbledon – Upminster
10 min. Wimbledon – Edgware Road
15 min. Kensington (Olympia) – High Street Kensington


== Integrácia ==
c2c zastavuje na staniciach Upminster, Barking, West Ham a Fenchurch Street, kde je plne zaintegrovaná do systému Oyster Card.


== Externé odkazy ==
District Line - London Underground website (po anglicky)
A District Line Driver's website (po anglicky)
Clive Feather's page on the District Line (po anglicky)