revision: 7600554
title: "Christian W\xF6rns"
url: https://sk.wikipedia.org/wiki/Paris_Saint-Germain_FC


---

Paris Saint-Germain Football Club, verejne známy ako Paris Saint-Germain, Paris SG, alebo jednoducho Paris (Paríž) alebo PSG, je francúzsky profesionálny futbalový klub v Paríži. Súťaží v Ligue 1, najvyššej divízii francúzskeho futbalu. PSG je najúspešnejší klub vo Francúzsku, keď vyhrali vyše štyridsať domácich titulov, vrátane desiatich ligových titulov a jednej hlavnej európskej trofeje. Ich domáci štadión je Parc des Princes. 
Bol založený v roku 1970. PSG vyhralo prvú trofej v roku 1982, keď zvíťazili vo Francúzskom pohári, a Ligue 1 vyhrali prvýkrát v roku 1986. 90. roky 20. storočia boli jedným z najúspešnejších období v histórii PSG; získali druhý ligový titul, tri Francúzske poháre, dva Ligové poháre, dva Francúzske Suporpoháre, a najmä Pohár víťazov pohárov UEFA v roku 1996. Po neúspešnom období v 0. rokoch 21. storočia sa klub znovu vrátil na výslnie v roku 2011 so zvýšenou finančnou podporou; Získali sedem ligových titulov a osemnásť národných pohárov, čím dosiahli jedinečnú dominanciu v domácich súťažiach. V roku 2020 sa klub prvýkrát prebojoval do finále Ligy majstrov UEFA, kde prehral s Bayernom Mníchov 0:1. 
PSG je klub s najviac sezónami v rade v najvyššej divízii a jeden z dvoch francúzskych klubov, ktoré vyhrali hlavnú európsku trofej. Je tiež najpopulárnejším klubom vo Francúzsku a jedným z najviac podporovaných tímov na svete. Ich domáce dresy sú červené, modré a biele. Klubvý znak obsahuje Eiffelovu vežu a fleur de lys. PSG má dlho trvajúcu rivalitu s Olympique de Marseille. Vzájomný zápas týchto dvoch klubov sa nazýva Le Classique. 
Tamim bin Hamad Al Thani, vládca Kataru, vlastní PSG prostredníctvom štátnej majetkovej organizácie Qatar Sports Investments (QSI), ktorá klub zakúpila v roku 2011. To činí PSG najbohatším klubom vo Francúzsku a jedným z najbohatších celosvetovo. V roku 2020 malo PSG piaty najvyšší výnos vo futbalovom svete s ročným výnosom 636 miliónov €, podľa spoločnosti Deloitte a je jedenástym najcenejším futbalovým klubom v hodnote 1,092 miliardy dolárov podľa Forbes.


== História ==
Klub Paris Saint-Germain, ktorý vznikol po fúzii klubov Paris FC a Stade Saint-Germain vždy reprezentoval Paríž a blízky Saint-Germain-en-Laye. Nový tím rýchlo rástol, a to aj vďaka veľkému počtu fanúšikov a divákov, ktorí sa chodili pozerať na zápasy. Top-tier stav bol dosiahnutý v priebehu štyroch rokov a v roku 1970 "Les Rouge-et-Bleu" boli pripravení na historické desaťročie. PSG sa radovalo z víťazstiev vo Francúzskom pohári v rokoch 1982 a 1983, čo bolo pred tým, ako získalo ligovú korunu v roku 1986. Tieto zlomy otvorili klubu cestu do pohárovej Európy plnej stretnutí, najmä toho s klubom Juventus.

Rovnako dôležité ako tieto úspechy sú pre PSG aj 90.-te roky minulého storočia. Les Parisiens vstúpili do zlatej éry po tom, ako v máji 1991 prešli do vlastníctva televízneho giganta Canal+. Vďaka kapitálovému vybaveniu sa PSG upriamili znovu na vysoké méty. Medzi rokmi 1992 – 1998 sa klub dostal dvakrát do finále Pohára Víťazov Pohárov UEFA, z toho raz, v roku 1996, sa radoval z triumfu v tejto súťaži. V Lige Majstrov UEFA sa dostal raz do semifinále a dvakrát sa dostal do rovnakej fáze v Pohári Víťazov Pohárov UEFA. Vo Francúzsku boli výsledky rovnako uspokojujúce. PSG oslávilo ďalší ligový triumf, tri francúzske poháre, dva ligové poháre a dve Trophée des champions.   

Paris Saint-Germain sa odvtedy nepriblížil k podobným métam a začal upadať. Po prechode vlastníctva klubu z Canal+ na Colony Capital, Butler Capital Partners a Morgana Stanleyho, PSG naďalej strácalo na dynamike a skončilo na šestnástom mieste v lige, len tri body nad pásmom zostupu. Napriek tomu však získalo Ligový pohár a dostalo sa do finále Francúzskeho pohára, kde však nestačilo na Olympique Lyonnais. V sezóne 2008 – 2009 klub z hlavného mesta znovu získal kondíciu a väčšiu časť sezóny bojoval o titul. Skončil však na šiestom mieste mimo futbalovej Európy. Colony Capital, ktoré potom získali všetky akcie Morgana Stanleyho, sa stávajú 95% vlastníkom klubu. Historický moment nastal v sezóne 2009 – 2010, kedy oba tímy, mužský aj ženský, získali víťazstvo v niektorom z domácich pohárov. Muži získali Francúzsky pohár, zatiaľ čo ženy Coupe de France Féminine. Stalo sa tak prvýkrát v histórii francúzskeho futbalu. 
Obrat k lepšiemu znamenal prechod vlastníctva z Colony Capital a Butler Capital Partners na Qatar Investment Authority v roku 2011. QIA majú za cieľ vytvoriť z PSG ašpiranta na trofej v Lige Majstrov UEFA. V nasledujúcich mesiacoch Les Parisiens získali mnoho hráčov a skončili na druhom mieste v Ligue 1 s rekordným počtom bodov pre druhé miesto (79). Od odkúpenia podpísali PSG niekoľko hviezd ako Zlatan Ibrahimović, Thiago Silva, Edinson Cavani, Neymar a Kylian Mbappé. Dominovali francúzskemu futbalu a získali sedem z posledných ôsmich titulov Ligue 1. Klub sa stal pravidelným tímom vo vyraďovacích fázach Ligy majstrov UEFA, ale ešte nikdy ju však nevyhral. Od roku 2012 PSG dosiahlo v každej sezóne osemfinále a päťkrát postúpili do štvrťfinále. V roku 2020 sa klub prvýkrát prebojoval do finále Ligy majstrov UEFA, kde prehral s Bayernom Mníchov.


== Identita ==


=== Farby a maskot ===

Od svojho založenia reprezentoval Paris Saint-Germain mesto Paríž a blízke kráľovské mesto Saint-Germain-en-Laye. Výsledkom je, že farba klubu je červená, modrá a biela. Červená a modrá sú parížske farby, na príkaz revolučných postáv Lafayetteho a Jeana Sylvaina Baillyho a biela je symbolom francúzskej kráľovskej hodnosti a Saint-Germain-en-Laye. 
Na klubovom znaku predstavuje Eiffelova veža v červenom a modrom pozadí Paríž, zatiaľ čo biely kvet je náznakom erbu Saint-Germain-en-Laye. Fleur de lys je kráľovským symbolom a pripomína, že v meste sa narodil francúzsky kráľ Ľudovít XIV. Počas svojej histórie PSG zaznamenal niekoľko rôznych znakov, ale všetky majú tri historické farby klubu.
Podobne, najznámejšie dresy PSG boli prevažne červené, modré alebo biele, vrátane zvyšných dvoch farieb. Oficiálny maskot klubu, Rys Germain, má tiež športové farby PSG. Bol predstavený počas Tournoi de Paris 2010 v roku 2010 na pamiatku 40. výročia klubu a počas rozcvičky ho môžu vidieť deti v stánkoch Parc des Princes alebo v blízkosti ihriska s hráčmi.


=== Hymny a mottá ===
"Allez Paris-Saint-Germain!" bolp spočiatku skandovanie fanúšikov PSG počas zápasov. V roku 1977 sa stala oficiálnou hymnou klubu. Toho roku hymnu nahrali Les Parisiens z iniciatívy historického lídra PSG a hudobného producenta Charlesa Talara, ktorý ho produkoval a vydal pod svojou homonymnou nahrávacou spoločnosťou. V roku 2010 bola v rámci osláv 40. výročia klubu zaznamenaná nová verzia skladby „Go West“ od Village People. Text bol prepísaný návrhmi fanúšikov.
"Ô Ville Lumière" ("Oh Mesta Svetla"), podľa melódie "Flower of Scotland", je ďalšou skutočnou klubovou hymnou. PSG získala oficiálny štatút v roku 2015, keď klub oznámil, že bude sprevádzať vstup hráčov na ihrisko, čo je tradícia, ktorá sa začala v roku 1992 piesňou „Who Said I Would“ od Philla Collinsa. Skupiny fanúšikov z Boulogne a Auteuil majú tiež niekoľko rôznych spevov, najmä „Le Parc est à nous“ („Park je náš“), „Paris est magique!“ („Paríž je čarovný!“) a „Ici, c'est Paris!“ („Toto je Paríž!“). Obe tribúny si začali tieto chvály vymieňať počas zápasov PSG v 90. rokoch. "Paris est magique!" a „Ici, c'est Paris!“ sú tiež najznámejšími mottami alebo sloganmi klubu.


=== Ikonické dresy ===
Počas prvých troch sezón existencie bol ich domáci dres červený s modrými a bielymi detailami na rukávoch a na krku, čo spojovalo tri farby klubu: červená a modrá za Paríž a biela za Saint-Germain-en-Laye. V sezóne 2010/2011 nosil klub červené dresy v domácich zápasoch k oslavám 40. výročia klubu.
Spojenie medzi Parížom Saint-Germain a mestskými módnymi domami je dlhodobé. Francúzsky módny návrhár Daniel Hechter sa stal prezidentom PSG v roku 1973 a v tom istom roku navrhol tradičný domáci vzhľad klubu: modrý dres s červeným zvislým pruhom lemovaný dvoma tenšími bielymi pruhmi (modrá-biela-červená-biela-modrá). Prvýkrát sa nosili v sezóne 1973/1974, takzvaný „Hechterov dres“ zostal odvtedy klasickou domácou identitou PSG.
Tento slávny dres debutoval počas domáceho zápasu v Ligue 2 proti Red Star 10. novembra 1973. Bol to tiež prvý zápas PSG na Parc des Princes. PSG zvíťazilo 3: 1, keď Othniel Dossevi strelil prvý gól klubu na tomto štadióne i prvý s Hechterovým dresom. S týmito dresmi hrali aj v 90. rokoch 20. storočia a 0. rokoch 21. storočia hviezdy ako Raí, Ronaldinho a Pauleta.


== Súčasná zostava ==
Aktuálne k dátumu: 27. júl 2022


== Slávni hráči ==


== Iné projekty ==

 Commons ponúka multimediálne súbory na tému Paris Saint-Germain FC


== Externé odkazy ==
Oficiálna webstránka
PSG výsledky


== Zdroje ==
Tento článok je čiastočný alebo úplný preklad článku Paris Saint-Germain na anglickej Wikipédii (číslo revízie nebolo určené).