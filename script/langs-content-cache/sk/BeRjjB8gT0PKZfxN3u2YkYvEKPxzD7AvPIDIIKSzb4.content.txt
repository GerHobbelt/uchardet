revision: 7600217
title: Ringier Slovakia
url: https://sk.wikipedia.org/wiki/Ringier_Slovakia


---

Ringier Slovakia Media s.r.o. - je multimediálny dom, ktorý je jednotkou slovenského internetu. Drvivá väčšina jeho portfólia si dlhodobo udržuje pozíciu najnavštevovanejších slovenských internetových portálov, ktoré sú jednotkami vo svojich segmentoch. Do portfólia patrí spravodajsko – investigatívny portál Aktuality.sk, ženský magazín Diva.sk a športový portál Šport.sk. Súčasťou vydavateľstva sú aj ďalšie významné produkty ako Azet.sk, či komunitný portál Pokec. Prostredníctvom svojej dcérskej spoločnosti United Classifieds, ktorá združuje portály ako Autobazar.EU či Nehnuteľnosti.sk je tiež najväčším prevádzkovateľom online inzertných portálov na Slovensku.  Ringier Slovakia zamestnáva viac ako 250 ľudí. Je súčasťou švajčiarskej skupiny Ringier AG.
Do portfólia spoločnosti v minulosti patrili značky ako Nový Čas, jeho online verzia Čas.sk, Nový Čas pre ženy. V auguste 2018 boli viaceré tituly predané konkurencii a Ringier Axel Springer SK zostáva pôsobiť už len v digitálnom priestore. 


== Historické názvy ==
Ringier Slovakia Media s.r.o. od 4.2.2022
Ringier Axel Springer Media s.r.o. od: 01.07.2021 do: 03.02.2022
RINGIER SLOVAKIA a.s. platné do: 4. 11. 2010
Ringier Axel Springer Slovakia, a. s. je zrušená od 1. 7. 2018
Ringier Axel Springer SK


== Spojenie s Azet v 2016 ==
Po spojení so spoločnosťou Azet.sk, a. s., ktoré nastalo 1. júna 2016, sa Ringier Axel Springer Slovakia stal najväčším prevádzkovateľom internetového obsahu na Slovensku. Ringier Axel Springer Slovakia zamestnáva viac ako 800 ľudí v Bratislave, Žiline a Košiciach. Je súčasťou švajčiarsko-­nemeckej vydavateľskej skupiny Ringier Axel Springer Media AG, ktorá je vedúcou integrovanou multimediálnou korporáciou v strednej a východnej Európe.V novembri 2017 Milan Dubec potvrdil, že Ringier Axel Springer Slovakia, a. s. predáva denník Nový Čas aj týždenník Nový Čas Nedeľa, ako aj ich online rozšírenia spoločnosti FPD Media finančníka Antona Siekela, ktorý má svoje vydavateľstvo Publishing House. Milan Dubec uviedol: „Predávame náš denník a tlačené magazíny s cieľom ešte viac zvýrazniť profil nášho portfólia ako vedúceho digitálneho vydavateľstva na Slovensku." Po získaní domény a obchodnej značky Aktualne.sk od News and Media Holding a. s. bola táto zlúčená s portálom Aktuality.sk, ktorý je súčasťou online portfólia Ringieru a došlo k zväčšeniu redakčného tímu. Uskutočnenie akvizície sa očakávalo v polovici roka 2018.


== Rozdelenie a predaj časti portfólia FPD a NMH v roku 2018 ==
Slovenská pobočka nemecko-švajčiarskeho vydavateľstva sa v júli 2018 rozdelila na tri nástupnícke firmy:
Ringier Axel Springer SK
Nový Čas, FPD Media (Siekel)
Život Publishing. News and Media Holding (NMH)Ringier Axel Springer SK zostáva pôsobiť už len v digitálnom priestore. 
Firma Nový Čas patrí do skupiny FPD Media ovládanej podnikateľom Antonom Siekelom. Od 1. augusta 2018 je vydavateľom denníka Nový Čas a nedeľníka Nový Čas Nedeľa.
Časopisy a ich weby, ktoré predal Ringier Axel Springer a od 1. augusta 2018 už oficiálne patria pod vydavateľstvo News and Media Holding:

Život
Eva
Madam Eva
Nový Čas pre ženy
Nový Čas Krížovky
Život Krížovky
Nový Čas Bývanie
Geo
Auto Bild


== Referencie ==