revision: 7467708
title: "Hans Christian \xD8rsted"
url: https://sk.wikipedia.org/wiki/Hans_Christian_%C3%98rsted


---

Hans Christian Ørsted (* 14. august 1777, Rudkøbing, Dánsko – † 9. marec 1851, Kodaň) bol dánsky fyzik a chemik, ovplyvnený učením Immanuela Kanta. Čítať a písať ho naučil nemecký vyrobca parochní v mestečku kde žil, jeho otec naučil jeho brata spolu s ním základy chémie.
V roku 1820 objavil závislosť medzi elektrinou a magnetizmom pomocou jednoduchého pokusu. Dokázal, že vlákno, ktorým preteká elektrický prúd, dokáže vychýliť ručičku kompasu. Avšak Ørstedovi sa nikdy nepodarilo dostatočne uspokojujúco vysvetliť tento jav.
Ørsted nebol prvým, ktorý zistil, že elektrina a magnetizmus navzájom súvisia. 18 rokov pred ním túto závislosť pozoroval Gian Domenico Romagnosi. Romagnosiho objav bol publikovaný v roku 1802 v jedných talianskych novinách, ale bol prehliadnutý vedeckou obcou.
V roku 1825 Ørsted po prvýkrát vyrobil hliník.
Na počesť jeho výskumu v oblasti elektromagnetizmu je po ňom pomenovaná staršia jednotka magnetickej indukcie (Oersted).


== Iné projekty ==

 Commons ponúka multimediálne súbory na tému Hans Christian Ørsted