revision: 7391538
title: "S\u013DUK"
url: https://sk.wikipedia.org/wiki/S%C4%BDUK


---

Slovenský ľudový umelecký kolektív alebo SĽUK je profesionálne umelecké teleso na Slovensku.  
SĽUK bol zapojený do digitalizácie kultúrneho dedičstva Slovenska, vzniknutý digitálny obsah je sprístupnený na portáli Slovakiana.


== Charakteristika ==
SĽUK nadväzuje na ľudové tradície, umelecky ich spracováva, rozvíja do štylizovaného umeleckého prejavu, ktorý prezentuje prostredníctvom programových predstavení. Celá tvorba SĽUK-u predstavuje kolektívne umelecké výtvory, na ktorých participuje široký okruh spolupracovníkov – skladateľov, choreografov, výtvarníkov, odborných pracovníkov z oblasti folkloristiky, pedagógov a pod. Počas jednotlivých umeleckých období, ktorými SĽUK vo svojom vývoji prešiel, sa na umeleckom profilovaní a smerovaní zúčastňovali významné tvorivé osobnosti.
Zo skladateľov národní umelci Alexander Moyzes (tvorca prvého programu a prvej dramaturgickej línie umeleckej činnosti súboru), Eugen Suchoň, Ján Cikker, ďalej P. Tonkovič, Dezider Kardoš, Július Móži, J. Štelzer, zaslúžilí umelci Tibor Andrašovan, Bartolomej Urbanec a iní. Neskôr sa autorský okruh rozšíril o skladateľov, ktorí boli nositeľmi nových kompozičných pohľadov a prístupov k folklórnemu materiálu. Boli to napríklad zaslúžilý umelec Iľja Zeljenka, Tadeáš Salva, J. Malovec, Igor Bázlik, Hanuš Domanský, Svetozár Stračina a ďalší.
Z umeleckých pracovníkov – choreografov SĽUK-u to boli Š. Tóth, Martin Ťapák, zaslúžilý umelec Štefan Nosáľ. Úspechy telesa od začiatkov dodnes sú spojené predovšetkým s choreografickou a režijnou prácou Juraja Kubánku.
Dramaturgia sa pôvodne orientovala na mozaikové programy. V poslednom období na tzv. uzavretú programovú koncepciu. Programy dosiahli široký repertoárový rozsah čo do typov a interpretačného obsadenia. V súčasnosti má SĽUK v repertoári celosúborové, ako aj komorné programy monotematické i tanečne mozaikové aj samostatné programy speváckeho zboru.
SĽUK okrem bohatej domácej produkcie úspešne reprezentoval slovenské ľudové umenie takmer vo všetkých krajinách Ázie, Afriky, Ameriky. Jeho pracovným sídlom bol v minulosti neogotický kaštieľ v bratislavských Rusovciach.
Do SĽUK-u patria tri organizačné zložky:
Tanečný súbor
Spevácky zbor
Ľudová hudbaK SĽUK-u patrí aj reštaurácia a kaviareň, ktorá sídli na rovnakej adrese .


== Diskografia ==
diskografia nie je úplná

Slovenské ľudové - Ľudová hudba SĽUK - Supraphon 03134, EP
1973 Vo víre čardášov - Opus 91 140237, LP (1. strana, 2.strana - Ľudová hudba čs. rozhlasu v Bratislave)
1987 Spevy nášho ľudu - Opus, LP 
1997 Zlatá Muzika - Ľudová hudba SĽUK - , CD 
1998 Ozveny z hôr a dolín, CD
2002 Najkrajšie slovenské ľudové piesne, SĽUK 1. - Budú hrať, budú hrať - Forza Music, CD FZ-0027-2-331 EAN 8 588002 302022, CD  
2002 Najkrajšie slovenské ľudové piesne, SĽUK 2. - O dobrej nálade - Fľaštička, pohárik - Forza Music, CD FZ-0033-2-431 EAN 8 588002 302114, CD
2002 Najkrajšie slovenské vianočné piesne a koledy, SĽUK 3 - Šťastia, zdravia, dlhô žitia, vinšujeme vám - Forza Music, CD FZ-0034-2-431 EAN 8 588002 30212, CD
2003 Najkrajšie slovenské svadobné piesne, SĽUK 4. – Môj vienok zelený - Forza Music, CD FZ-0047-2-431 EAN 8 588002 302299 , CD
2003 Najkrajšie slovenské vianočné piesne a koledy - Dobrý pastier sa narodil - Forza Music, CD FZ-0053-2-431 EAN 8 588002 710070, CD
2004 Najkrajšie detské ľudové pesničky a riekanky, SĽUK 6. – Spievanky, spievanky - Forza Music, CD FZ-0064-2-431 EAN 8 588002 710421, CD
2004 Najkrajšie slovenské vianočné piesne a koledy - Poďme bratia do Betléma - Forza Music, CD FZ-0071-2-431 EAN 8 588002 710605, CD
2005 Najkrajšie slovenské ľudové ľúbostné piesne, SĽUK 8. - Láska, bože, láska - Forza Music, CD FZ-0082-2-431 EAN 8 588002 710841, CD
2006 Najkrajšie slovenské žartovno-posmešnícko-erotické piesne, SĽUK 9. - Pýtala sa Eva Adama - Forza Music, CD FZ-0099-2-431 EAN 8 588003 334183, CD
2006 Najkrajšie z najkrajších, SĽUK 10. - Forza Music, CD FZ-0109-431 EAN 8 588003 334312, 2CD
2006 Výber najkrajších vianočných piesní - Daj Boh šťastia tejto zemi - Forza Music, CD FZ-0110-2-431 EAN 8 588003 334329, CD
2007 Slovenská ľudová tanečná hudba, SĽUK 12 - Forza Music, CD FZ-0125-2-431 EAN 8 588003 334466, CD
2007 Najkrajšie slovenské vianočné piesne a koledy - O Ježišku roztomilý - Forza Music, CD FZ-0132-2-431 EAN 8 588003 334527, CD
2008 Nejkrásnější slovenské lidové - Warner Music  EAN 5051865077923, CD


== Literatúra ==
Vladomír Kyseľ, Heda Melicherová: SĽUK 1949 - 2008, FO ART, ISBN 80-88973-16-3,
Juraj Kubánka: Návraty do nenávratna, Perfekt, 2005, ISBN 80-8046-316-6, EAN: 9788080463168,


=== Kompilácie ===
1987 My (do tanca a na počúvanie) - Milan Lasica – Jaroslav Filip - Opus, LP - B6 - My 


== Referencie ==


== Externé odkazy ==
Oficiálna stránka - www.sluk.sk
Rozhovor - SĽUK a zviazanosť s regionálnou kultúrou
Slovakiana - domovská stránka