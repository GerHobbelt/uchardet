revision: 7297122
title: "Jaroslav Horv\xE1th"
url: https://sk.wikipedia.org/wiki/Jaroslav_Horv%C3%A1th


---

Jaroslav Horváth (* 16. apríl 1971, Košice) je jedným z najúspešnejších slovenských kulturistov. Je dvojnásobným IFBB Majstrom sveta a v roku 1999 sa stal Absolútnym majstrom sveta v kulturistike. Ako prvý bodybuilder z krajín Východnej Európy uspel na súťaži Olympia Weekend. V roku 2010 získal v kategórii do 202 lbs finálové 6. miesto, v roku 2011 finálové 4. miesto. Pozornosť pútal sympatickým vystupovaním, proporčnosťou a súmernosťou postavy, mal aj výbornú prezentáciu a pózing.
Predtým, ako začal s kulturistikou sa 10 rokov venoval zápaseniu, v juniorskej kategórii sa stal majstrom Česko-Slovenska.V roku 2008 a aj v roku 2009 komplikovali Jarovi Horváthovi prípravu na súťaže zranenia, a rok 2009 musel kvôli zraneniu ukončiť pred tým, ako začal so súťažnou prípravou.Jaroslav Horváth s obľubou štartoval na súťažiach v Austrálii a na Novom Zélande, kde boli podľa jeho vlastných slov rozhodcovia objektívnejší. Kariéru ukončil v roku 2011.Dosiahnuté vzdelanie: Pedagogická fakulta v Prešove, Univerzita Pavla Jozefa Šafárika v Košiciach.


== Profesionálne úspechy ==
2011 Olympia 202 Showdown (Umiestnenie: 4)
2010 Olympia 202 Showdown (Umiestnenie: 6)
2005 Grand Prix Australia (Umiestnenie: 4)
2005 San Francisco Pro (Umiestnenie: 8)
2004 Toronto Pro (Umiestnenie: 3)
2004 Grand Prix Hungary (Umiestnenie: 3)
2004 Grand Prix Australia (Umiestnenie: 4)
2004 San Francisco Pro (Umiestnenie: 6)
2002 Grand Prix Holland (Umiestnenie: 6)
2002 British Grand Prix (Umiestnenie: 8)
2002 Olympia Weekend (Umiestnenie: 23)
2002 Grand Prix Australia (Umiestnenie: 3)
2002 Austrian Pro (Umiestnenie: 4)
2001 Grand Prix Australia (Umiestnenie: 5)
2001 European Pro (Umiestnenie: 2)


== Amatérske úspechy ==
1999 – 1. miesto z IFBB Majstrovstiev sveta v Bratislave (po diskvalifikácii víťaza následne aj absolútny víťaz)
1997 – 1. miesto z IFBB Majstrovstiev sveta v Prahe
1996 – 2. miesto z IFBB Majstrovstiev sveta v Jordánsku
1996 – 3. miesto z IFBB Majstrovstiev sveta v Guame
1995 – 2. miesto z IFBB Majstrovstiev Európy v Istanbule
1995 – SAKST Majster Slovenska
1994 – SAKST Majster Slovenska


== Referencie ==


== Externé odkazy ==
Články o Jaroslavovi Horváthovi