revision: 7491584
title: "Ru\u0161tina"
url: https://sk.wikipedia.org/wiki/Ru%C5%A1tina


---

V minulosti (zhruba do polovice 20. stor.) pojem ruština (ruský jazyk) často zahŕňal okrem toho, čo sa dnes označuje ako ruština (=veľkoruština) aj to, čo sa dnes označuje ako ukrajinčina, rusínčina a bieloruština. Pozri ukrajinčina, rusínčina, bieloruština.Ruština (staršie: veľkoruština; po rusky: русский язык,  russkij jazyk)
je východoslovanský jazyk a zároveň najpoužívanejší slovanský jazyk. Je úradným jazykom v Rusku, Bielorusku, Kazachstane a Kirgizsku. Je jedným zo šiestich úradných jazykov OSN, jedným z dvoch úradných jazykov Medzinárodnej vesmírnej stanice. Po angličtine je druhým najpoužívanejším jazykom na internete. Je hlavným úradným jazykom SNŠ. 
Výrazné stopy zanechal v ruskom jazyku cirkevnoslovanský jazyk, ktorý bol v Rusku pôvodným spisovným jazykom, a ktorého funkcie postupne preberala vznikajúca spisovná ruština.
Novodobý spisovný ruský jazyk sa utváral od 18. storočia.


== Výslovnosť ==
Má tzv. plnohlasie (волос volos – „vlas“), č, ž za tj, dj (свеча sveča – „svieca“), ’a, u za staré nosovky (пять pjať, рука ruka – „päť“, „ruka“), o, e za jery v silných pozíciách (день deň, сон son – „deň“, „sen“), má rozvinutú párovú mäkkosť spoluhlások a redukciu neprízvučných samohlások.
Prízvuk je voľný a pohyblivý.
V minulom čase nepoužíva pomocné sloveso (я брал ja bral), v prítomnom čase nepoužíva sponu (брат дома brat doma).


== Abeceda ==
Ruština sa zapisuje pomocou cyriliky. Súčasná ruská abeceda obsahuje 33 znakov. V tabuľke sú uvedené veľké písmená a ich výslovnosť v medzinárodnej fonetickej abecede (IPA):


== Najdôležitejšie frázy ==
(prízvuk je tu vyznačený dĺžňom)

Добрый день (Dóbryj ďeň) - Dobrý deň
Добрый вечер (Dóbryj véčer) - Dobrý večer
Здравствуй(те) (Zdrástvuj(ťe)) - Dobrý deň/večer/ráno, Vitaj(te)
Пока (Paká) - Dovi, Maj sa, Ahoj
Извини(те) (Іzviňí(ťe)). - Prepáč(te)
Как вас зовут (Kak vas zavút)? - Ako sa voláte?
Меня зовут (...) (Мiňá zаvút (...)) - Volám sa (...).
Пожалуйста (Pažálsta) - Prosím.
Скажите пожалуйста, где туалет? (Skažíťe pažálsta, gďe tuaľét?) - (Povedzte) prosím Vás, kde je (tu) záchod?
Мост (Most) - Most
Гора (Gará) - Hora


== Referencie ==


== Iné projekty ==

 Commons ponúka multimediálne súbory na tému Ruština
 Wikislovník ponúka heslo  Ruština


== Externé odkazy ==
Rusko-slovenský/Slovensko-ruský slovník
Stručný prehľad ruskej gramatiky z Rusko-slov. a slovensko-rus. slovníka pre školy od SPN
Slovensko-ruské fórum
Rusko-slovenský paralelný korpus
Free language learning FREE PDF Bulgarian Russian English Language {Ivaylo IVAYLOV}
Mnohojazyčná stránka na výučbu ruštiny