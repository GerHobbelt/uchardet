revision: 5791150
title: "Mygd\xF3n (Fr\xFDgia)"
url: https://sk.wikipedia.org/wiki/Mygd%C3%B3n_(Fr%C3%BDgia)


---

Mygdón (starogr. Μύγδων – Mygdón) je v gréckej mytológii syn a následník frýgijského kráľa Akmóna.Kráľ Mygdón spolu s frýgijským vodcom Otreom a trójskym kráľom Priamom viedli jednu generáciu pred trójskou vojnou vojenskú výpravu proti Amazonkám. Jeho syn Koroibos sa neskôr zamiloval do Priamovej dcéry Kassandry a prišiel do Tróje po vypuknutí trójskej vojny, aby sa s ňou oženil. V Tróji sa však namiesto sobáša dočkal smrti, krátko potom, ako sa zapojil do bojov.O frýgijskom kráľovi Mygdónovi sa zmienil aj rímsky básnik Horatius, ktorý vo svojom diele Ódy vyzdvihol bohatstvo jeho úrodnej krajiny.


== Referencie ==