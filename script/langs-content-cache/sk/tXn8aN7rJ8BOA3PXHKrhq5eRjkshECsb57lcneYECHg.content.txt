revision: 6867839
title: Tatra revue
url: https://sk.wikipedia.org/wiki/Tatra_revue


---

Tatra revue (pôvodne Tatra Kabaret) bol legendárny kabaret, ktorý vznikol v roku 1930 v bratislavskom hoteli Tatra. 
Bolo to vyhľadávané miesto s francúzskou reštauráciou a kaviarňou s hudobnou produkciou. Tú zabezpečoval Orchester Tatra revue, najprv ako Combo Tatra revue – domovská kapela kabaretu. Hudobné teleso založil v roku 1958 Juraj Berczeller, neskôr bol premenovaný na Orchester Juraja Berczellera. Po Berczellerovej emigrácii do Austrálie v roku 1968 sa opäť premenovalo na "Orchester Tatra revue". Po ňom ho viedol až do zákazu Oldo Zeman. Ako sóloví speváci sa tu postupne vystriedali Zuzka Lonská, Eva Kostolányiová, Zdeněk Kratochvíl, Hana Hegerová, Marcela Laiferová, Tatjana Hubinská, Jozef Krištof, Zdeněk Sychra, Jana Beláková, Eva Sepešiová a mnohí iní. 
Legendárnym konferencierom, spevákom, zabávačom, ale tiež spoluzakladateľom kabaretu a priamym účastníkom jeho najväčšej slávy bol Michal Belák, otec známej súrodeneckej dvojice.
V budove hotela Tatra v súčasnosti sídli domovská scéna známej satirickej dvojice Milan Lasica a Július Satinský, Štúdio L+S.


== Literatúra ==
Kalina, J. L.: Svet kabaretu, Bratislava 1966
Szabó, Ivan: Smiech a slzy Tatra revue, Albert Marenčin Vydavateľstvo PT, 2009, ISBN 978-80-8114-002-0 .


== Referencie ==


== Externé odkazy ==
Orchester Tatra revue