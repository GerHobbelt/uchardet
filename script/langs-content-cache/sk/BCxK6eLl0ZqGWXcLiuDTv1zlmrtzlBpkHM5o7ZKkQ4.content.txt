revision: 7591177
title: "Eur\xF3pska konferen\u010Dn\xE1 liga UEFA"
url: https://sk.wikipedia.org/wiki/Eur%C3%B3pska_konferen%C4%8Dn%C3%A1_liga_UEFA


---

Európska konferenčná liga UEFA je klubovou futbalovou súťažou medzi európskymi tímami. Usporadúva ju organizácia UEFA. Jej založenie bolo oficiálne oznámené v roku 2018 a jej prvý ročník sa odohral v sezóne 2021/2022. V poradí európskych klubových súťaží je tretia, za Ligou majstrov a Európskou ligou. Prvým víťazom súťaže sa stal AS Rím.


== História ==
UEFA hovorila o možnosti ďalšej súťaže od roku 2015, aby rozšírila možnosti ďalších medzinárodných zápasov tým klubom, ktoré sú obvykle vyradené v predkolách LM a EL. 2. decembra 2018 UEFA oficiálne oznámila, že sa súťaž rozbehne na prvý trojročný cyklus v rokoch 2021–2024. Pracovný názov bol Európska liga 2. Oficiálny názov bol zverejnený 24. septembra 2019 po zasadnutí UEFA v Ľubľane.


== Formát ==


=== Predkolá ===
Podobne ako v Lige majstrov sa kvalifikácia delí na dve časti – majstrovskú a ligovú (nemajstrovskú). Na rozdiel od LM sa v majstrovskej časti objavia len tímy, ktoré boli vyradené v predkolách LM a potom boli presunuté do predkôl Európskej konferenčnej ligy.
Nasadenie tímov bude záležať na koeficiente krajiny a poradí v rebríčku UEFA:
Krajiny na 1. – 5. mieste rebríčku UEFA budú mať v súťaži jeden klub;
Krajiny na 6. – 15. mieste rebríčku UEFA budú mať v súťaži dva kluby;
Krajiny na 16. – 50. mieste rebríčku UEFA budú mať v súťaži tri kluby;
Krajiny na 51. – 55. mieste rebríčku UEFA budú mať v súťaži dva kluby;
Lichtenštajnsko nemá vlastnú ligu, do Európskej konferenčnej ligy vstupuje víťaz domáceho pohára nezávisle na poradí krajiny v rebríčku UEFAŽiadna z krajín nebude mať viac miest v európskych pohároch oproti stavu do roku 2021, ale Európska konferenčná liga bude zameraná skôr pre kluby z krajín, ktoré sú v rebríčku UEFA na nižších miestach.


=== Skupinová fáza a vyraďovacia fáza ===
Základných skupín je 8, v každej z nich sú 4 tímy. Vyraďovacia fáza sa skladá z osemfinále, štvrťfinále, semifinále a finále. Do osemfinále postupujú víťazi skupín; tímy na druhých miestach budú hrať jedno "kvalifikačné kolo" proti tímom na tretích miestach v základných skupinách Európskej ligy.
Víťaz súťaže bude mať zaistený postup a právo štartu v nasledujúcom ročníku skupinovej fázy Európskej ligy.


== Sezóny ==


== Referencie ==


== Pozri aj ==
Liga majstrov UEFA
Európska liga UEFA


== Externé odkazy ==
Oficiálna stránka UEFA


== Zdroj ==
Tento článok je čiastočný alebo úplný preklad článku UEFA Europa Conference League na anglickej Wikipédii.