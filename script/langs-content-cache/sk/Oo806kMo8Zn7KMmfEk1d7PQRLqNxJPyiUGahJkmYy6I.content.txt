revision: 7602613
title: "TV Mark\xEDza"
url: https://sk.wikipedia.org/wiki/TV_Mark%C3%ADza


---

Televízia Markíza je súkromná komerčná televízia, ktorá na Slovensku vysiela od 31. augusta 1996. Okrem vysielania samotnej Markízy prevádzkuje aj televízne stanice Doma (od roku 2009), Dajto (od roku 2012), Markíza International (od roku 2016), Markíza KRIMI (od roku 2022) a Markíza Klasik (od roku 2023). Televízia sídli v Záhorskej Bystrici. V zmysle zákona o vysielaní a retransmisii je vysielateľ Markíza - Slovakia poskytovateľom televíznej programovej služby TV Markíza a ďalších, ktoré samy seba nazývajú skupina Markíza.


== História, šírenie a sledovanosť ==


=== História ===
„Markíza je dieťaťom HZDS" , tvrdila Emília Boldišová, ktorá bola v roku 1994 šéfkou tzv. licenčnej rady, ktorá Pavlovi Ruskovi odmietla dať vysielaciu licenciu, pretože zatajil spolumajiteľku zo zahraničia Sylviu Volzovú. Radu v decembri 1994 parlament odvolal a od novo vymenovanej rady Ruskova Markíza - Slovakia,Blatné, spol. s r.o.  licenciu získala 7. augusta 1995. Podľa Boldišovej vďaka za tento zvrat patrí vtedajšiemu predsedovi Národnej rady SR Ivanovi Gašparovičovi, jeho asistentovi Ľubošovi Juríkovi a Oľge Keltošovej. Rusko dodnes odmieta, že by Markíza dostala licenciu vďaka HZDS, hoci Vladimír Mečiar bol v roku 1991 na jeho svadbe.


=== Majitelia ===
Rusko v roku 2018 tvrdil, že už od roku 1995 existovala zmluva, na základe ktorej tzv. malá Markíza (Markíza-Slovakia, Blatné), ktorá držala vysielaciu licenciu, zverila vysielanie tzv. veľkej Markíze (Slovenskej televíznej spoločnosti - STS). Odmenou pre majiteľov malej Markízy malo byť 10% zo zisku - teda 5% pre Ruska a 5% pre Volzovú. Podľa neho „Volzová nikdy majetkový podiel v TV Markíza nemala“. Ruskovým podporovateľom pre získanie licencie bol bývalý riaditeľ divadla Korzo '90 Ľubo Gregor. Podľa Gregora Rusko jemu a Zite Furkovej sľúbil v Markíze získať 15 až 20-percentný podiel. Furková na to mala aj zmluvu podpísanú Ruskom.Už rok po získaní licencie v auguste 1996 bol na valnom zhromaždení Rusko  odvolaný z funkcie konateľa spoločnosti Markíza-Slovakia. Rusko bol neskôr  obvinený z prípravy vraždy Volzovej, ktorú  podľa obžaloby mal objednať u M. Černáka na jeseň 1997. Pri svojej obhajobe v roku 2023 Rusko povedal, že o valnom zhromaždení 1996 nebol informovaný a jeho odvolanie nebolo platné a že by vraždy nedosiahol žiadny majetkový prospech.
V roku 1998 spoločnosť Gamatex získala pohľadávku Siloša Pohanku voči Pavlovi Ruskovi. Marián Kočner (Gamatex) uplatnením tejto pohľadávky právne získal rozhodujúci vplyv v Slovenskej televíznej spoločnosti (STS), ktorá spolu s americkou spoločnosťou CME (Central European Media Enterprises) prevádzkovala televíziu. Pôvodne CME Media Enterprises B.V., patrilo 49 % a 51% patrilo spoločnosti Markíza Slovakia. 18. augusta 1998 do areálu televízie v Záhorskej Bystrici prišiel Kočner s ochrankou obsadiť Markízu, čo bol viditeľný začiatok kauzy Gamatex. Spor o vlastníctvo obchodných podielov pokračoval až do začiatku roku 2000 dokedy si Rusko udržal funkciu generálneho riaditeľa.  
V lete 2000 spor Markízy s Gamatexom (Kočnerom) sa urovnal dvoma zmluvami. Prvú uzavreli na prevod s firmou A.D.A.M. (matka Gamatexu), M. Kočner dostal 40 miliónov korún, a Š. Ágh 40 miliónov korún. Druhou zmluvou prevzala Kováčikova Forza dlh Gamatexu 1 milión eur. Čím sa spor, podľa Kováčika uzavrel a o zmenkách na 500 miliónov korún nevedel. Ruskovi vtedy pomohli podnikatelia Ján Kováčik a Milan Fiľo, ktorým Rusko odpredal väčšinu svojho 50-percentného podielu v televízii (Od Ruska kúpila podiel spoločnosť A.R.J v septembri 2000). J. Kováčik (firma Media Invest) následne, v novembri 2001, odkúpil aj podiel S. Volzovej a stal sa väčšinovým vlastníkom a konateľom televízie. Spolu s Ruskom mal vyše 40-percentný podiel, vyše 25 percent patrilo Fiľovi a zvyšok (menej ako 35%) CME.  
Definitívne vplyv v Markíze Rusko stratil v roku 2005, keď svoj zostávajúci podiel predal CME. Američania odvtedy ovládali v Markíza - Slovakia 80 percent.  
Markíza - Slovakia bola do 26. októbra 2006 51-percentným vlastníkom STS a po tomto dátume sa stala jej 100 % vlastníkom. Po získaní 100 % podielu Markízou - Slovakia v STS sa obe spoločnosti od januára 2007 zlúčili. Dovtedy boli vlastníkmi STS Markíza - Slovakia, spoločnosti A.R.J, a.s. so 46 %, Media Invest, spol. s r.o. s 20 % a CME Media Enterprises B.V. s 34 % podielom.

Zvyšných 20% v Markíze získali Američania v júli 2007, keď Kováčikovi a Fiľovi vyplatili spolu 1,9 miliardy korún (približne 60 miliónov €). Spoločnosť už vtedy bola vlastníkom licencie na televízne vysielanie platnej až do septembra 2019. Väčšinovým akcionárom CME bola firma WarnerMedia. CME pôsobilo vo viacerých krajinách a okrem iných vlastní aj českú TV Nova, ktorú ovládla prostredníctvom Vladimíra Železného v roku 1996. Podľa výpovede Radky Doehring v Kauze zmenky TV Markíza Rusko dostal za svoj podiel od CME 575 miliónov korún (približne 19 miliónov €). 
Čínska energetická a investičná skupina CEFC a slovensko-česká finančná skupina Penta Investments v decembri 2017 predložili ponuku vo výške 1,7 miliardy € na kúpu podielu v spoločnosti CME. Už v marci 2018 CEFC oznámila nezáujem o zvyšovanie svojho podielu a v apríli 2018 po problémoch CEFC s financovaním a vyšetrovaním jej šéfa v Číne sa vstup Penty do CME neuskutočnil.28. októbra 2019 sa skupina PPF Petra Kellnera a CME dohodli na prevzatí. Informovali o tom zverejnili obe zúčastnené strany. Podľa CME PPF zaplatí za prevzatie CME okolo 2,1 miliardy amerických dolárov. CME okrem Markízy a jej kanálov prevádzkuje televízne stanice aj v ďalších piatich krajinách, napríklad do jej portfólia patrí aj česká Nova. Dohodu najprv odsúhlasilo valné zhromaždenie CME a skoro po roku (6. septembra 2020) aj Európska komisia (transakcia bola Komisii oznámená 1. septembra 2020).


=== Vedenie, sledovanosť, program a príjmy ===
25. septembra 2013 bol za nového generálneho riaditeľa televízie vymenovaný Matthias Settele. Jeho predchodcovia sú vymenovaní v časti generálni riaditelia. Naposledy 15. februára 2015 zmenila Markíza celú staničnú grafiku. Predtým takéto zmeny robila častejšie.


==== Sledovanosť ====
Krátko po svojom nástupe na slovenský mediálny trh sa TV Markíza stala najsledovanejšou televíziou a túto pozíciu trhového lídra si udržala aj v roku 2017  až do roku 2022. Už rok po svojom vzniku, teda v roku 1997, mala Markíza podľa výsledkov spoločnosti Visio 47 % podiel na trhu, STV vtedy spadla zo 40-percentného podielu na 20,5%. Najvyššiu sledovanosť prežívala Markíza v roku 1998 (v rovnakom roku sa odohrala kauza „Zachráňte Markízu“), keď na trhu dosiahla 80-percentný podiel z príjmov z predaja reklamy (79,3 % z 2,5 mld. Sk.) a 60-percentnú sledovanosť.Skupina Markíza dosiahla v roku 2021 priemerný trhový podiel 22,5 % (sledovanosť za celý deň), ktorá je pod priemerom sledovanosti v Rumunsku, Bulharsku a Slovinsku, kde CME tiež podniká. Najúspešnejšou televíznou skupinou na slovenskom trhu ostala Markíza aj v prvom polroku 2022 (počas januára až júna 2022). Sledovanosť stanice Markíza bola 16%, JOJ 13% Jednotka RTVS 6,5%. Spolu slovenské televízie sledovalo 54 percent populácie, české 9%, maďarské 4% a ostatné 32%. Sledovanosť v máji 2023 v porovnaní s májom 2022 vzrástla skupine JOJ o 5,9 percentu­álneho bodu a skupine Markíze ešte viac, keď po započítaní trojdňovej oneskorenej sledovanosti dosiahla priemerný celodenný trhový podiel 27,5 %.


==== Program ====
Základom programovej skladby sú cyklické relácie (seriály). Do vzniku konkurenčnej komerčnej televízie JOJ (2002) sa Markíze darilo monopolizovať svoje postavenie v uvádzaní úspešných zahraničných (aj seriálových) titulov pozri nižšie napr. akvizície, telenovely. Pristupovala aj na podmienky barterového obchodu, keď platila namiesto peňazí svojim reklamným vysielacím časom (v rokoch 1996, 1997, 1998 boli filmy od spoločnosti 20-th Century Fox sponzorované Coca-Colou).


==== Príjmy ====
Okrem úspešného predaja reklamného času (s tzv. garantovanou sledovanosťou) sa Markíze darilo robiť aj bartrové obchody, ktoré zvyšovali jej popularitu (program bol podriadený načasovaniu reklamných kampaní).Najvyšší zisk do roku 2019, podľa bývalej finančnej riaditeľky Radky Doehring mala mať Markíza v roku 2006, a to 550 miliónov korún (18,256 milióna eur). Vysoké výnosy dosahovala Markíza aj po vstupe TV JOJ na trh v roku 2002 a to až do roku 2008.


==== Podiel na reklamnom trhu ====
Napriek konkurenčnému boju s televíziou JOJ v období 2012 - 2014 zostávala televízna reklama najväčším podielom vo výdajoch na propagáciu a s ňou aj príjmy TV Markíza. V uvedenej správe boli príjmy z reklamy na internete v roku 2012 už 65,8 mil. Eur (zdroj IAB Slovakia), čo predstavovalo 22% z celkových výdajov na reklamu. V roku 2017 aj vplyvom výmeny vedenia a spoplatnenia bola Markíza lídrom na reklamnom trhu avšak odstup ostatných (aj internetových) konkurentov je minimálny. V roku 2019 mala Markíza v rôznych sektoroch a časoch trhový podiel 21% až 29%, čo predstavovalo náskok 4 až 7% pred konkurenčnou JOJ. Výsledky sú veľmi podobné ako v roku 2018, oproti ktorému si Markíza polepšila o menej ako 1%. Najsledovanejšími programami v roku 2019 sa stali film Psia duša, reality šou Utajený šéf a seriál Oteckovia.Cena za televíznu reklamu na Markíze sa v roku 2020 zvýšila oproti roku 2019 priemerne o 14,8%. Cena za oslovenie 1 % divákov v nákupnej cieľovej skupine 12 až 54 rokov narástla z 1 350 na 1 550 eur.V roku 2020 a najviac divákov dokázali osloviť najmä tri veľké skupiny staníc: Markíza, JOJ a RTVS, ktoré dosiahli spolu 58 percentný trhový podiel v kategórii starších ako 12 rokov. Najviac - 38% sledovalo Ostatné TV, Markíza dosiahla 19,8%, TV JOJ 13,7%, Jednotka 8,0%


=== Hlavná spravodajská relácia ===
Televízne noviny (TV Markíza) sa vysielajú každý deň so začiatkom o 19:00. Pri príležitosti 25 rokov od začiatku vysielania Markízy, v auguste 2021, Henrich Krejča povedal: „Naše Televízne noviny zasiahli najmenej jednu generáciu, a myslím si, neskromne povedané, že aj naše správy sú súčasťou ich života.“  Do konca roka 2009 bolo hlavné večerné spravodajstvo vysielalané v dvoch dvadsaťminútových reláciách – Televízne noviny a Dnes, medzi ktorými bola reklama. Od januára 2010 boli Televízne noviny 40-minútové a to bez reklamného brejku. Prerušiť spravodajstvo reklamným brejkom umožnila nová legislatívna úprava, ktorá zapracovala odporúčania EÚ a tak 1.2.2010 Markíza ako prvá na Slovensku prvýkrát prerušila hlavné správy reklamou. Generácia poslucháčov Makízy (Generácia M) si na to musela zvyknúť, pretože aj konkurenčná televízia JOJ zaviedla prerušovanie správ reklamou a to až natoľko, že v roku 2013 boli obidve za tento priestupok pokutované. Táto najdrahšia reklama v primetime bola obmedzená do roku 2018 pravidlom, že dovolených je najviac 12 minút reklamy za jednu hodinu (toto obmedzenie neplatí na vysielanie sponzorských odkazov). Od roku 2018 však vďaka zmene európskej legislatívy bolo toto pravidlo zrušené a novým limitom je maximálne 20 % pre reklamné vysielanie medzi 6. a 18. hodinou a rovnako 20 % v čase od 18. hodiny do polnoci. Podľa diskusií poslucháčov je úspechom Markízy, že do primetime spravodajskej relácie sa podarilo vtisnúť dva (prvý má 10 minút) reklamné bloky a ďalšie upútavky a tak Televízne noviny (do Počasia) v roku 2023 trvajú do 20:05, teda viac ako hodinu. Od septembra 2023 sa rozhodla TV Markíza zrušiť moderátorske dvojice a zároveň ich skrátiť z 1 hodiny na 20 minút. 


=== Šírenie ===
V DVB-T vysielaní bola Markíza do 31. decembra 2016 súčasťou 2. (komerčného) multiplexu s pokrytím pre 86 % obyvateľov. Od 19. júna 2017 už ako súčasť spoplatnenej Towercom Plustelky v 4. multiplexe. Sledovať Markízu teda môžu už len platiaci diváci. Podľa informácií z prostredia Asociácie prevádzkovateľov káblových telekomunikácií si Markíza od nich pýta mesačne približne jedno euro. Túto cenu (jedno euro mesačne za zákazníka) potvrdil aj riaditeľ Settele pri vyjednávaní o zvyšovaní cien s UPC. Zmluva Markízy s „UPC sa skončí 30. júna 2023 a ak nedôjde k opätovnému vyjednaniu dohody, 134-tisíc zákazníkov UPC stratí prístup k staniciam Markízy". 


=== Web ===
Okrem domovskej stránky televízie (markiza.sk) v roku 2013 vytvorili portál TVnoviny.sk, ktorý zjednotil predchádzajúce webové projekty ako boli Ekonato.sk, MyŽeny.sk a Športovénoviny.sk ako sekcie v rámci TVnoviny.sk. „Cieľom bolo skonsolidovať celý traffic pod jeden portál a posilniť postavenie našej vlajkovej lode – dôveryhodného spravodajského webu." To sa Markíze podarilo a aj vďaka množstvu zamestnancov online a televíznych redakcií, TVnoviny predbehli v počte reálnych používateľov samotnú Markízu.sk a spolu s ňou sa tak stali v roku 2021 siedmim najsilnejším prevádzkovateľom a aj v roku 2022 si udržal odstup pred ďalšou televíziou Joj. Obidve televízie však zaostávajú za najnavštevovanejšími slovenskými portálmi Aktuality.sk, Zoznam.sk a ďalšími. 


== Programová skladba ==


=== Spravodajstvo ===


=== Publicistika, ostatné ===


=== Cyklické relácie ===


=== Šou ===


=== Pôvodné seriály ===


== Minulosť ==


=== Spravodajstvo ===
Rýchle televízne noviny
Dopravný servis
Muchoviny
Nočné televízne noviny
Počasie s Jurajom Mokrým
Slovensko dnes
Správy
Športvíkend
Televízne Noviny dnes
Televízne Noviny Headlines
Top šport


=== Publicistika ===
Lampáreň
Paľba
Sito
Teleráno Víkend
Šoubiz noviny


=== Relácie ===
112
Agent 002
Aj múdry schybí
Bez servítky
Deka hity
Domov na kľúč
Dr. EL
Hitbox
Hodina pravdy
Hviezda
Je to možné?
Knockout
Level majstrov
London Calling
Maxihra
Markizáčik
Milionár
Mokrý vidí všetko
Motorama
Music One
Najväčšie tragédie Slovenska
Na streche
Sedem s.r.o.
Skrytá kamera
Ste chytrejší ako piatak?
Zo zákulisia Markízy
O 3 štart
Opposite sex
Partička
Pokušenie
Telecvoking
Vo štvorici po Slovensku
Vox papuli
VILOmeniny
Vitajte
Vitajte Doma
Malá hra o Niké
West Extra dávka
WWW
Zlaté vajce
Zlatá baňa
Zlatý úľ
Zlatý dážď
Eurománia
Pevnosť Boyard
Koleso šťastia
Dereš
O 10 rokov mladší
Klamal by som ti
Kredenc


=== Šou ===
4 svadby
Bailando
Big Brother: Súboj
Coca-Cola Popstar
Hurikán
Let's Dance
MasterChef
Hlas Česko Slovenska
Modré z neba
Mojsejovci
Nákupná horúčka
Nevesta pre milionára
Slovensko hľadá Superstar
Slovensko má talent
Srdcové záležitosti
Talentmánia
Ostrov
Rozvedení so záväzkami
Stena (zrušené pred uvedením)
Hypnoshow
Svokra
Pláž 33
Uragán
Braňo a Nora
Bez servítky


=== Seriály ===


==== Pôvodné ====
Atletiko Cvernofka (vysielané: 5. september 2016 - 24. november 2016)
Autoškola (vysielané: 7. január 2019 - 25. február 2019)
Áno, miláčik! (vysielané: 16. apríl 2008 – 25. jún 2008)
Búrlivé víno (vysielané: 1. január 2013 – 31. august 2017, repríza na DOMA)
Chlapi neplačú (vysielané: 26. august 2013 - 11. jún 2015, repríza na DOMA)
Divoký Zapadákov
Doktori (vysielané: 17. október 2014 - 19. december 2014)
Druhý dych
Horná Dolná (vysielané: 6. január 2015 - 27. jún 2022)
Horúca krv (vysielané: 21. august 2012 – 18. jún 2013)
Mama na prenájom (vysielané: 9. január 2023 – 9. jún 2023)
Medzi nami
Mesto tieňov (vysielané: 11. apríl 2008 - 23. február 2012, repríza na Markíza KRIMI)
Milenky (vysielané: 2. marec 2018 - 25. máj 2018)
Ordinácia v ružovej záhrade (vysielané: 10. apríl 2007 – 19. jún 2012)
Oteckovia (vysielané: 1. január 2018 - 31. august 2022)
Priateľky (vysielané: 13. marec 2008 – 23. december 2008)
Rex (vysielané: 7. september 2017 – 7 december 2017)
Sekerovci (vysielané: 8. január 2013 – 12. február 2013)
Silvánovci
Veľké srdce
V mene zákona (repríza na Markíza KRIMI)
Zita na krku (vysielané: 5. september 2011 – 12. december 2011)
Zlaté manželky (vysielané: 3. február 2014 – 24. február 2014)
Detektív Dušo (vysielané 11. január 2018 - 19 augusta 2019)


==== Akvizície ====
 2 baby na mizine (2 Broke Girls)
8 jednoduchých pravidiel (už sa nevysiela)
 Akty X (The X-Files)
 Mladý Sheldon (Young Sheldon)
  Avignonské proroctvo (La Prophétie d'Avignon, vysielané: 9. máj 2008)
 Bez stopy (už sa nevysiela)
 Beverly Hills 90210
Bláznivý Jimov život (už sa nevysiela)
 Bostonské vraždy (Rizzoli & Isles)
 Čarodejnice (Charmed, vysielané: 2005 - 2009)
 Dáma v závoji (La dama velata, vysielané: 2. jún 2015 - 25. jún 2015)
 Don Matteo (vysielané: 2003)
 Dr. House (House, M.D.)
 Dva a pol chlapa (Two and a Half Men, reprízy na DAJTO)
E - Ring: Pentagón - krídlo E (už sa nevysiela)
Elisa z Rivombrózy (už sa nevysiela)
 Hrdinovia (Heroes, vysielané: 30. jún 2008)
 Hrozba z temnoty (Supernatural, už sa nevysiela)
 Invázia (Invasion, vysielané: 3. júl 2008)
 JAG (už sa nevysiela)
 Joan z Arkádie (Joan of Arcadia, vysielané: 2. júl 2007)
Kliatba dolmenu (už sa nevysiela)
Kliatby z temnôt (už sa nevysiela)
 Kobra 11 (Alarm für Cobra 11 - Die Autobahnpolizei, reprízy na Markíza KRIMI / Markíza)
 Komisár Rex (vysielané: 1996 - 2011, reprízy na DAJTO)
 Komisár Rex: Opäť v akcií
 Krok za krokom (Step by Step)
LAPD: Oddelenie vrážd
 Lovec zločincov (Person of Interest, vysielané: 8. január 2013 – 12. jún 2013 (1. séria))
 M*A*S*H
Médium (už sa nevysiela)
 Mentalista (The Mentalist, momentálne sa nevysiela, reprízy v noci na TV Markíza)
 Monk
 Mr. Bean
 Myšlienky vraha (Criminal Minds)
 Nemocnica Chicago Hope (Chicago Hope)
 NCIS: Los Angeles (vysielané: 23. jún 2011) (reprízy na DAJTO)
 NCIS: Námorný vyšetrovací úrad (Navy NCIS (1. séria), NCIS (ostatné), vysielané: 2004, reprízy na TV Markíza)
 O.C. California (The O.C., už sa nevysiela)
 Odložený prípad (Cold case, vysielané: 13. január 2005)
 Pán a pani Smithovci (Undercovers)
 Perfektní príbuzní (Perfect Strangers)
 Pobrežná hliadka (Baywatch)
 Polícia Modrava (Policie Modrava)
 Povedz, kto ťa zabil (Pushing Daisies, vysielané: 26. júl 2010 – 24. august 2010)
 Priatelia (Friends, reprízy na DAJTO)
 Smallville (už sa nevysiela)
 SpongeBob v šortkách (SpongeBob SquarePants)
 Stefanie (Für alle Fälle Stefanie)
 Stúpenci (The Following)
 S.W.A.T. (momentálne sa nevysiela, vysielané na DAJTO: 22. august 2020 – súčasnosť)
 Škaredá Betty (už sa nevysiela)
 Teória veľkého tresku (The Big Bang Theory, vysielané: 17. august 2011 – 22. december 2011, reprízy na DAJTO)
 Tučniaky z Madagaskaru (The Penguins of Madagascar)
 V siedmom nebi (7th Heaven, už sa nevysiela)
 Upírske denníky (The Vampire Diaries)
 Veronika Marsová (Veronica Mars, vysielané: 6. október 2006 – 26. august 2009)
V tieni zločinu (už sa nevysiela)
 Walker, texaský ranger (už sa nevysiela)
Zverokruh (už sa nevysiela)
 Žalobca a obhajca (The Whole Truth)
 Ženatý so záväzkami (Married... with Children, vysielané: 2007)
 Ženy z rodu Gilmorovcov (Gilmore Girls)


==== Telenovely ====
 Cesty lásky (Las vías del amor, vysielané: 21. máj 2003 – 21. október 2003, 11. november 2005 – 14. jún 2006)
 Cigánky (Gitanas, vysielané: 19. september 2005 – 12. január 2006, 9. marec 2009 – 7. júl 2009)
 Cigánske srdce (Inimă de țigan, vysielané: 26. september 2008 – 12. marec 2009)
 Čierna perla (Perla negra, už sa nevysiela)
 Čistá láska (Destilando amor, vysielané: 16. marec 2009 – 16. júl 2009)
 Daniela (Daniela, vysielané: 28. január 2004 – 21. apríl 2004, 15. jún 2006 – 11. september 2006)
 Esmeralda (Esmeralda, vysielané: 20. apríl 1999 – 2. november 1999, 12. máj 2003 – 24. november 2003)
 Keď budeš moja (Cuando seas mía, vysielané: 27. február 2002 – 14. august 2002, 1. júl 2004 – 22. jún 2005, 3. september 2007 – 29. február 2008)
 La Tormenta: Pokušenie lásky (La Tormenta, vysielané: 18. september 2006 – 19. február 2007, 18. september 2008 – 5. marec 2009)
 Labyrinty vášne (Laberintos de pasión, vysielané: 14. august 2000 – 1. december 2000, 7. jún 2001 – 28. september 2001)
 Macocha (La madrastra, vysielané: 12. január 2006 – 6. apríl 2006, 3. marec 2008 – 30. máj 2008)
 Mária (Maria de nadie, vysielané: 2. september 1996 – 22. september 1997, 10. marec 1998 – 9. február 1999)
 Mariana, dcéra noci (Mariana de la noche, vysielané: 29. jún 2004 – 30. september 2004)
 Medzi láskou a nenávisťou (Entre el amor y el odio, vysielané: 20. február 2003 – 20. máj 2003, 23. jún 2005 – 19. september 2005)
 Milady (Milady, la historia continúa, vysielané: 3. november 1999 – 20. apríl 2000, 7. január 2002 – 1. júl 2002)
 Naučím ťa milovať (Te voy a enseñar a querer, vysielané: 1. jún 2007 – 28. september 2007)
  Odplata (La venganza, vysielané: 22. október 2003 – 27. január 2004, 12. september 2006 – 15. december 2006)
 Osudové stretnutie (Alborada, už sa nevysiela)
 Prameň lásky (El manantial, vysielané: 15. august 2002 – 21. október 2002, 3. január 2005 – 23. máj 2005)
 Pravá láska (Amor real, už sa nevysiela)
 Právo na lásku (El privilegio de amar, vysielané: 31. máj 2001 – 9. november 2001, 16. október 2002 – 8. júl 2003)
 Rany z lásky (Sos mi vida, vysielané: 1. október 2007 – 28. marec 2008)
  Rebeca (Rebeca, vysielané: 14. február 2005 – 30. máj 2005, 2. jún 2008 – 17. september 2008)
 Rosalinda (Rosalinda, vysielané: 24. apríl 2000 – 11. august 2000, 2. júl 2002 – 23. október 2002)
  Skrytá vášeň (Pasión de gavilanes, vysielané: 30. september 2004 – 11. február 2005, 16. apríl 2007 – 31. august 2007)
 Sladká Lucia (Cabecita, vysielané: 12. november 2001 – 26. február 2002, 25. november 2003 – 30. jún 2004)
 Súboj vášní (Duelo de pasiones, už sa nevysiela)
 Tisíc a jedna noc (Binbir gece, vysielané: 3. január 2011 – 29. november 2011)
 Túžba tela (El cuerpo del deseo, vysielané: 6. apríl 2006 – 14. júl 2006, 16. jún 2008 – 26. september 2008)
 Yago (Yago, pasión morena, vysielané: 22. október 2002 – 19. február 2003, 24. máj 2005 – 6. marec 2006)
 Záhadná žena (Mujer secreta, vysielané: 4. december 2000 – 30. máj 2001, 24. október 2002 – 7. máj 2003)


=== Animované seriály ===
 Lazy Town
 Gumkáči (Adventures of the Gummi Bears)
 Miazgovci (Mézga család)
 Miazgovci na cestách (Vakáción a Mézga család)
 My Little Pony: Priateľstvo je mágia (My Little Pony: Friendship is Magic)
   No počkaj! (Ну, погоди!)
 Noddy
 Pound Puppies
 Tom a Jerry (Tom and Jerry, reprízy na TV Markíza)
 Transformers: Rescue Bots
 Staviteľ Bob (Bob the Builder)
 Šmolkovia (Les Schtroumpfs)
 Včielka Maja (みつばちマーヤの冒険)


== Generálni riaditelia ==
1996 – 2000: Pavol Rusko – jeden zo zakladateľov a súčasne prvý generálny riaditeľ televízie Markíza
2000 – 2006: Vladimír Repčík
2006 – 2010: Václav Mika
2010 – 2013: Zuzana Ťapáková
2013 – súčasnosť: Matthias Settele


== Dopravné spojenie ==
Bratislavská (TV Markíza)
  (stav k 13. februáru 2023)


== Pozri aj ==
Markíza Doma
Markíza Dajto
Markíza KRIMI


== Referencie ==


== Iné projekty ==

 Commons ponúka multimediálne súbory na tému TV Markíza


== Externé odkazy ==
Domovská stránka TV Markíza
TVnoviny.sk (spravodajstvo)