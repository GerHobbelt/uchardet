revision: 7047989
title: "S\xEDdlisko II (Pre\u0161ov)"
url: https://sk.wikipedia.org/wiki/S%C3%ADdlisko_II_(Pre%C5%A1ov)


---

Sídlisko II je sídlisko v slovenskom meste Prešov, spadajúce pod územný obvod č. 2. Bolo budované v období rokov 1962 až 1967. Pozostáva najmä z bytových domov, postavených z betónových a panelových prefabrikátov.V súčasnosti však na sídlisku badať aj modernú výstavbu v rámci nových bytových komplexov na Nábrežnej ulici.


== Ulice a námestia ==
Na sídlisku sa nachádzajú tieto ulice: 
19. januára,  Átriová, Čerešňová, Československej armády, Engelsova, Fraňa Kráľa, Fučíkova, Gorkého, Jabloňová, časť ulice Levočská, Marka Čulena, Matúša Trenčianskeho, Mojmírova, Nábrežná, Obrancov mieru, Odborárska, Októbrová, Rombauerova, Staré záhrady (premenovaná časť ulice Marka Čulena). 
Okrem týchto ulíc k sídlisku patrí aj Námestie mládeže, na ktorom sa nachádza jeden zo študentských domovov Prešovskej univerzity a Štátna vedecká knižnica.


== Občianska vybavenosť ==
Najznámejšie je nákupné stredisko Centrál, supermarket Lidl a súkromná nemocnica Oáza. Okrem toho sú tam základné školy a ďalšia potrebná občianska vybavenosť naokolo sídliska. Na Nábrežnej ulici sú k dispozícii tenisové kurty. Okrajom sídliska okolo rieky Torysa prechádza aj časť medzinárodnej cyklotrasy EuroVelo 11.


== Doprava a infraštruktúra ==
Hlavným dopravným ťahom, ktorý prechádza cez sídlisko, je štvorprúdová komunikácia Obrancov mieru, tvoriaca hlavný ťah na Košice. Okrajom sídliska vedie aj časť Levočskej ulice v smere Poprad - Vranov nad Topľou. Neďaleko sídliska sa nachádza železničná zastávka Prešov - mesto. Čo sa týka mestskej hromadnej dopravy, Sídlisko II je obsluhované trolejbusovými linkami 2, 5, 5D a 38. Doplnkovú dopravu k trolejbusom tvoria autobusové linky 11, 12, 15, 17, 18, 21, 24, 29, 34, 43 a nočná linka N1.


== Referencie ==


== Galéria ==

		
		
		


== Iné projekty ==

 Commons ponúka multimediálne súbory na tému Sídlisko II (Prešov)