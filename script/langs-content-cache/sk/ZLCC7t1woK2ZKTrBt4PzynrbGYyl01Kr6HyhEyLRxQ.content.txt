revision: 7425103
title: "O obr\xE1ten\xED Bavorov a Korut\xE1ncov"
url: https://sk.wikipedia.org/wiki/O_obr%C3%A1ten%C3%AD_Bavorov_a_Korut%C3%A1ncov


---

O obrátení Bavorov a Korutáncov (iné názvy: O obrátení Bavorov a Korutáncov na vieru, Spis o obrátení Bavorov a Korutáncov, Obrátenie Bavorov a Korutáncov; po latinsky Conversio Bagoariorum et Carantanorum, Libellus de conversione Bagoariorum et Carantanorum, De conversione Bagoariorum et Carantanorum libellus; skrátene Konverzia, Conversio) je franská kronika z 9. storočia v ktorej bližšie neznámy soľnohradský kňaz opisuje misionárske aktivity Soľnohradského arcibiskupstva v Karantánii, Panónii a Nitriansku od obdobia biskupa Ruperta na začiatku 8. storočia (t. j. okolo roku 700) po rok 870.


== Rok vzniku ==
Napísaná bola v roku 871, alebo niekedy v rokoch 871 – 872 (podľa Kroniky Slovenska na začiatku 80. rokov 9. storočia).
Ako argument pre rok 871 sa o. i. uvádza, že autor Conversio napísal podľa datovania v závere svojho diela 75 rokov po pridelení panónskeho územia k Salzburskej diecéze: 796 + 75 = 871.


== Účel ==
Vznikla asi v Salzburgu ako obranný spis, ktorý mal dokázať nárok salzburgského arcibiskupa Adalwina na prinavrátenie územia Panónie do jeho jurisdikcie, potom ako bola Panónia okolo roku 870 pridelená Metodovi. Zároveň je myslená ako útok proti celej byzantskej misijnej činnosti a proti slovanskej liturgii.


== Časti ==
Má tieto časti:

1. výklad o pokrstení Bavorov na pozadí životopisu sv. Ruperta (kapitoly 1 – 3)
2. dejiny Slovanov v Karantánii od 7. storočia až po obdobie života autora Conversia, pričom gros výkladu tvorí obdobie kniežaťa Pribinu, Koceľa a Metoda (kapitoly 3 – 13)


== Význam pre historiografiu ==
Je významným zdrojom na dejiny celého východoalpského priestoru.
Zo slovenských dejín je významným zdrojom informácií o Pribinovi a Koceľovi. Predstavuje jediný súdobý doklad o postavení kostola v Nitre. Informuje aj o vzniku Veľkej Moravy spojením Moravského a Nitrianskeho kniežatstva vyhnaním Pribinu Mojmírom z Nitry.


== Text online ==
latinský originál celého textu
slovenské preklady:
starší preklad (časť)
novší preklad


== Referencie ==


== Zdroje ==
Repertorium "Geschichtsquellen des deutschen Mittelalters" (so zoznamom ďalších akademických zdrojov)
Conversio Bagoariorum et Carantanorum. In: NOVOTNÝ, Bohuslav, et al. Encyklopédia archeológie.  1. vyd.  Bratislava : Obzor, 1986. 1032 s.         S. 160.  


== Ďalšia literatúra ==
50. OBRÁTENIE BAVOROV A KORUTÁNCOV. In: KUZMÍK, Jozef. Slovník starovekých a stredovekých autorov, prameňov a knižných skriptorov so slovenskými vzťahmi.  Vyd. 1.  Martin : Matica slovenská, 1983. 608 s. (Dokumentácia.)        S. 92 – 98.