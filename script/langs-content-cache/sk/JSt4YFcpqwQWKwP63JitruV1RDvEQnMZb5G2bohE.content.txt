revision: 7466677
title: "Shay Mitchellov\xE1"
url: https://sk.wikipedia.org/wiki/Shay_Mitchellov%C3%A1


---

Shannon Ashley Garcia Mitchellová (angl. Shannon Ashley Garcia Mitchell; * 10. apríl 1987, Mississauga, Ontario, Kanada, USA) je filipínsko-kanadská herečka a modelka. Preslávila ju rola Emily Fieldsovej v seriáli stanice ABC Family – Roztomilé mrchy (Pretty Little Liars).


== Detstvo ==
Shay sa narodila v Mississauga v Kanade. Jej matka Precious Garcia je Filipínčanka a jej otec Mark Mitchell je Ír/Škót. On má tiež španielske korene. Jej matka je z Pampanga, opustila Filipíny, keď mala 19 rokov. Shay má mladšieho brata Seana a je sesternica Lei Salonga, speváčky a držiteľky Tony Award. Shay už ako malé dieťa mala záujem o muzické umenie a hovorila rodičom, že by sa chcela venovať takejto kariére. Začala chodiť na hodiny tanca už v piatich rokoch a chodila na súťaže. Keď mala 10 rokov, spolu s rodinou sa presťahovala do West Vancouver. V prvom roku od jej príchodu, medzinárodná modelingová agentúra uskutočnila otvorený kasting pre dospievajúce dievčatá. Shay bola jedna z dievčat, ktorú vybrali. Choidla do Rockridge Secondary School a potom, čo sa presťahovala, chodila do West Vancouver Secondary School, kde aj zmaturovala.


== Kariéra ==
Počas dospievania sa úspešne venovala modelingu pre rad firiem v mestách ako Bangkok, Hong Kong a Barcelona, ale neskôr sa vrátila do Toronta študovať herectvo. Po podpísaní zmluvy s jej prvou divadelnou agentúrou sa objavila v kanadskom seriáli Degrassi: The Next Generation a zaistila si niekoľko reklám, vrátane Pantene. Shay si zahrala hosťujúcu úlohu v celosvetovom seriáli Rookie Blue a objavila sa v hudobnom videu "Hold My Hand" od jamajského rappera, Seana Paula. Shay tiež pracovala pre American Eagle Outfitters. V roku 2010 sa objavila v štyroch epizódach seriálu Disney XD, Aaron Stone, kde stvárnila rolu roztlieskavačky, Iriny Webber.
V decembri 2009 bola obsadená do seriálu Roztomilé mrchy. Spočiatku sa však uchádzala o rolu Spencer Hastingsovej. Seriál sa sústreďuje na život štyroch kamarátok, ktorých ohrozuje jeden anonym, zatiaľ čo sa snažia rozlúštiť záhadu ich zavraždenej kamarátky. Shay stvárňuje rolu Emily Fieldsovej. Premiéru seriálu sledovalo viac ako 2.47 miliónov divákov.
V januári 2011 podpísala zmluvu s Procter & Gamble a stala sa tak hovorkyňou pre šampóny Pantene Nature Fusion.
Shay je spoluautorkou románu Bliss s Michaelou Blaney (2015).


== Osobný život ==
Shay podporuje neziskovú organizáciu Somaly Mam Foundation, ktorá bojuje proti sexuálnemu obchodovaniu s ľuďmi. Tiež pracuje na The Trevor Project po boku obsadenia zo seriálu Roztomilé mrchy a na kampani NOH8. V rámci prípravy na budúce roly sa Shay učí španielsky.


== Filmografia ==


== Iné projekty ==

 Commons ponúka multimediálne súbory na tému Shay Mitchellová


== Zdroj ==
Tento článok je čiastočný alebo úplný preklad článku Shay Mitchell na anglickej Wikipédii.