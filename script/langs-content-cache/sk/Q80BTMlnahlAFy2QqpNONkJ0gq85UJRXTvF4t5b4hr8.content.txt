revision: 7414508
title: "Rodn\xFD dom J\xE1na Holl\xE9ho"
url: https://sk.wikipedia.org/wiki/Rodn%C3%BD_dom_J%C3%A1na_Holl%C3%A9ho


---

Rodný dom Jána Hollého sa nachádza v strede obce Borský Mikuláš, ktorá je na západe Slovenska. Tento jednoduchý dom vznikol v druhej polovici 18. storočia. Je historickou pamiatkou. Má iba dve miestnosti: tmavú kuchyňu a jednu izbu, ktorá slúžila aj ako jedáleň, spálňa aj ako obývačka. V kuchyni sa nachádza ohnisko s otvoreným komínom (strecha bola slamená a dym stúpal na povalu) a v izbe je postel, stôl, pec a niekoľko málo kusov nábytku. Okná neboli zasklené, zatvoriť ich je možné len vďaka okeniciam.
Na dome je pamätná tabuľa a v záhrade sa nachádza socha sediaceho Jána Hollého od Jána Koniarka.


== Referencie ==


== Externé odkazy ==
Rodný dom Jána Hollého v Borskom Mikuláši