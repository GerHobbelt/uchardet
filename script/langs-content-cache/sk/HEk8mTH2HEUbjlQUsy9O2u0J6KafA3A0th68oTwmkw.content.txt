revision: 7477273
title: Sedlo pod Hrbom
url: https://sk.wikipedia.org/wiki/Sedlo_pod_Hrbom


---

Sedlo pod Hrbom (1 068 m n. m.) je sedlo na rozhraní Poľany a Veporských vrchov. Leží nad obcou Ľubietová, približne 15 km juhozápadne od Brezna a stojí v ňom Chata pod Hrbom. Je významnou križovatkou turistických trás a cyklotrás, keďže sedlom prechádza Rudná magistrála.


== Poloha ==
Nachádza sa na severnom okraji Poľany, kde sa stretáva geomorfologický podcelok Vysoká Poľana a Čierťaž, patriaci do Veporských vrchov. Sedlo leží v Banskobystrickom kraji, v okrese Banská Bystrica a v katastrálnom území obce Ľubietová. Sedlo vytvára z juhu masív vrchu Hrb (1 255 m n. m.), zo severu vrch Žliabky (1 128 m n. m.). Západné úpätie sedla odvodňuje potok Peklo do Brusnianky, z východnej časti hrebeňa odvodňuje Jeleňovský potok do Osrblianky. Najbližšími sídlami sú západne situované Strelníky a Ľubietová a severovýchodne ležiace Osrblie.


== Prístup ==
po  značke (Rudná magistrála):
z juhu od Poľany po hrebeni cez Hájny grúň a Vepor
z východu z rázc. Tri vody nad Osrblím
po  značke:
z Ľubietovej cez Starý Majer
z Predajnej cez Žliabky
po  značenej trase:
z Valaskej cez Žliabky
z obce Brusno cez Starý Majer


== Referencie ==


== Pozri aj ==
Chata pod Hrbom
Hrb (vrch)


== Externé odkazy ==
Poloha na turistickej mape