revision: 6265648
title: Music from The Body
url: https://sk.wikipedia.org/wiki/Music_from_The_Body


---

Music from The Body je soundtrack (filmová hudba) k 110 minútovému dokumentárnemu filmu The Body s lekárskou tématikou režiséra Roya Battersbyho z roku 1970, ktorý Roger Waters produkoval v spolupráci s Ronom Geesinom. 
Ide o prvý sólový projekt Rogera Watersa.
Pri nahrávaní záverečnej skladby albumu spolupracovali aj ostatní členovia skupiny Pink Floyd: David Gilmour, Nick Mason a Richard Wright.


== O filme ==
Film je kombináciou dokumentárneho a umeleckého filmu. Hudobný podklad pridáva filmu ďalší zmysel, podtrháva jeho akčnú stránku.


== O skladbách albumu ==
Štýlom hudby je album porovnateľný so štúdiovou časťou albumu Ummagumma od skupiny Pink Floyd. Z väčšej časti ide o kompozície akustických nástrojov, klasických symfonicky ladených partov vrátane sláčikových sekcií, elektrických hudobných nástrojov v kombinácii s mixážou zvukových efektov. Zvukové efekty majú úzku spojitosť s „telesnými prejavmi“.

„Our Song“ silne pripomína skladbu „Several Spieces...“ z albumu Ummagumma. Namiesto zvukov podobných zvukom pralesa je použitý mix „telesných prejavov“ v závere podfarbeným hrou na klavír.
Skladba „Sea Shell And Stone“ je podobná skladbe „Grantchester Meadows“ tentoraz so sprievodom violončela a akustickej gitary.
„Red Stuff“ a „Bridge Passage For Three Plastic Teeth“ sú inštrumentálne skladby hrané na husliach a violončele.
„Lick Your Partners“ je jemne komická, zároveň temná zvuková koláž.
„Womb Bit“ je zmesou zvuku klavíra a znepokujúcich zvukových efektov.
„More Than Seven Dwarfs In Penis Land“ je jednou z najneobvyklejších skladieb tohto albumu. Táto skladba je naspievaná bez hudobných nástrojov.
„Dance Of The Red Corpuscles“ zvokovo pripomína ruské (írske?) balalajkové kompozície.
Skladba „Body Transport“ je zmesou zvuku dýchania a šepotu.
„Hand Dance“ znie ako hudba tanečných sál v podaní violončela a huslí.
„Breathe“ je typická gitarová, akustická skladba Rogera Watersa z konca šesťdesiatych rokov. Nemá nič spoločné so skladbami z albumu Dark Side of the Moon skupiny Pink Floyd.
„Embryonic Womb-Walk“ je atmosférou a dynamikou silne symfonicky ladená kompozícia.
„Mrs. Throat Goes Walking“ je jemne humorne ladené dielko, kde je využitý efekt kombinácie hry na basovú gitaru s Watersovým skatovým spevom.
„Give Birth To A Smile“ je vlastne kompletná skladba v podaní vtedajšej zostavy skupiny Pink Floyd.


== Zoznam skladieb ==


== Referencie ==
Tento článok je čiastočný alebo úplný preklad článku Music from The Body na anglickej Wikipédii (číslo revízie nebolo určené).