revision: 7521515
title: "Obses\xEDvno-kompulz\xEDvna porucha"
url: https://sk.wikipedia.org/wiki/Obses%C3%ADvno-kompulz%C3%ADvna_porucha


---

Obsesívno-kompulzívna porucha (iné názvy: obsedantno-kompulzívna porucha, obsedantno-nutkavá porucha ; staršie: obsesívno [alebo obsedantno]-kompulzívna neuróza, nutkavá neuróza, obsedantná neuróza, obsesívna neuróza, anankastická neuróza; v súčasnej angličtine: obsessive-compulsive disorder – skratka OCD) je neuróza, pri ktorej sa chorému proti vôli vtierajú do mysle rôzne obsahy, pociťuje nutkanie na rôzne úkony a konanie, ktoré sám považuje za nezmyselné alebo nesprávne (rátať dlaždice na ulici, opakovane sa vracať a kontrolovať zavretie okien, vody, zamknutie dverí, sebe alebo niekomu blízkemu škodiť na zdraví atď.). Vnútorný boj proti realizácii týchto vtieravých myšlienok vyvoláva napätie a úzkosť. Chorý sa podvoľuje nanajvýš nutkaniu na činy, ktoré považuje skôr za pozitívne (napr. prepiata pedantnosť) alebo neškodné (nutkavé pohyby ramenom, prstami ap.), nie asociálne.
Niečo iné je anankastická osobnosť (iné názvy: anankastická porucha osobnosti, obsedantno-kompulzívna porucha osobnosti, anankatiscká psychopatia).


== Zdroje ==

FILIT – zdroj, z ktorého pôvodne čerpal tento článok.