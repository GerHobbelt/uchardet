revision: 7462191
title: James D. Tabor
url: https://sk.wikipedia.org/wiki/James_D._Tabor


---

James D. Tabor je profesor a vedúcim katedry náboženských štúdií na univerzite Severnej Karolíny v meste Charlotte, kde vyučuje od roku 1989. študoval najstaršie pozostalé dokumenty kresťanstva viac ako tridsať rokov a zapojil sa do významných archeologických vykopávok v Izraeli. Jeho Ph.D. titul mu bol udelený na univerzite Chicago v roku 1981 za Nový zákon a ranokresťanskú literatúru. Taborov výskum sa zameriava na život Ježiša Krista, kresťanské pôvody a staroveký judaizmus. V súčasnosti je autorom štyroch kníh a mnohých vedeckých článkov.


== Vydané knihy ==
Things UnutterableTaborova prvá kniha z roku 1986, založená na jeho dizertačnej práci z Chicagskej univerzity. Venuje sa mysticizmu apoštola Pavla. Prestížny americký Journal of Religion označil túto knihu ako najlepší odborný text osemdesiatych rokov o apoštolovi Pavlovi.

A Noble DeathTabor sa následne sústredil na analýzy postojov voči náboženským samovraždám v staroveku a náboženskému mučeníctvu, čoho výsledkom bolo vydanie knihy A Noble Death vydavateľstvom HarperCollins v roku 1992. Magazín Christian Centur uverejnil v jednom zo svojich vydaní rozsiahlu písomnú recenziu tejto knihy, ktorá okamžite rozprúdila do súčasnosti trvajúce diskusie o etike dobrovoľnej smrti a eutanázie.

Why Waco? and the Battle for Religious Freedom in AmericaPočas krízy sekty Davidiánov v 1993 v meste Waco, Texas, využil Tabor svoju odbornú znalosť v interpretovaní biblicky orientovaných apokalyptických svetových názorov, aby dospel k lepšiemu porozumeniu tejto problematiky. Výsledkom bolo vydanie jeho ďalšej knihy Why Waco? and the Battle for Religious Freedom in America, na ktorej spolupracoval s Eugenom Gallagherom. Časopis Harper's uverejnil obšírny výťah tejto knihy v roku 1995. V tom istom roku Tabor vypovedal pred kongresom v prípade Waco ako odborný svedok.

Ježišova dynastiaTaborova najnovšia kniha Ježišova dynastia (kniha) sa zaoberá osobou Ježiša Krista ako historickej postavy. Toto dielo bolo preložené do 25 jazykov a v súčasnosti sa zaraďuje medzi medzinárodné bestsellery. Momentálne dokončuje pokračovanie, ktoré sa bude venovať štúdií apoštola Pavla.


== Odkazy ==
James D. Tabor - Jesus Dynasty