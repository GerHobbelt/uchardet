revision: 7118338
title: "Such\xE1 priehyba"
url: https://sk.wikipedia.org/wiki/Such%C3%A1_priehyba


---

Suchá priehyba (iné názvy: Sedlo pod Homôľkou, Sedlo pod Suchým vrchom; poľ. Sucha Przehyba Sielnicka) je sedlo v Západných Tatrách na Slovensku s nadmorskou výškou  1 451 m n. m..


== Polohopis ==
Nachádza sa v západnej rázsoche Ostrej medzi samotnou Ostrou (1 703 m) na východe a Suchým vrchom (1 477 m) na západe. Severné svahy spadajú zo sedla do Suchej doliny, južné do doliny Pod Homôľkou (bočná vetva Huňovej doliny). Rôzne varianty slovenského názvu sú zapríčinené tým, že Suchý vrch sa občas nazýva Homôľka. V minulosti spájala Suchú priehybu a sedlo Predúvratie neznačená turistická cesta. V súčasnosti nie je oblasť turisticky prístupná, pretože leží na území národnej prírodnej rezervácie Suchá dolina.


== Externé odkazy ==
Poloha na turistickej mape


== Zdroj ==
Tento článok je čiastočný alebo úplný preklad článku Suchá priehyba na českej Wikipédii.