revision: 6790932
title: "Severn (pr\xEDtok Bristolsk\xE9ho z\xE1livu)"
url: https://sk.wikipedia.org/wiki/Severn_(pr%C3%ADtok_Bristolsk%C3%A9ho_z%C3%A1livu)


---

Severn (anglicky River Severn, walesky Afon Hafren) je rieka v Anglicku a vo Walese (Spojené kráľovstvo). Je 310 km dlhá (s estuármi až 390 km), a je tak najdlhšou riekou v krajine. Povodie má rozlohu 21 000 km².


== Priebeh toku ==
Pramení na východných svahoch Kambrijských hôr. Tečie prevažne po rovine. Ústi do Bristolského zálivu v Keltskom mori (Atlantický oceán).


== Vodný režim ==
Zdrojom vody sú prevažne zrážky. Najvyšší prietok dosahuje na jeseň a v zime, zatiaľ čo v lete sa stáva plytkou. Priemerný ročný prietok vody je približne 250 m³/s.


== Využívanie ==
Vodná doprava je možná od Stourportu, pričom na dolnom toku je dostupná pre námorné lode. Je spojená kanálmi s riekami Temža, Trent, Mersey. Cez estuár bol v roku 1966 postavený vysoký most Severn Bridge a neďaleko mesta Bristol bol vybudovaný tunel. Na rieke ležia mestá Shrewsbury, Worcester, Gloucester a na brehoch estuária Newport a Cardiff. Voda slúži aj na chladenie jadrových elektrární Oldbury a Berkeley.


== Iné projekty ==

 Commons ponúka multimediálne súbory na tému Severn (prítok Bristolského zálivu)


== Zdroj ==
Tento článok je čiastočný alebo úplný preklad článku Severn (přítok Bristolského zálivu) na českej Wikipédii.