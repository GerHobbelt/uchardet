revision: 5699506
title: "Regi\xF3n Brusel-hlavn\xE9 mesto"
url: https://sk.wikipedia.org/wiki/Regi%C3%B3n_Brusel-hlavn%C3%A9_mesto


---

Región Brusel-hlavné mesto (fr. Région de Bruxelles-Capitale; hol. Brussels Hoofdstedelijk Gewest) alebo Bruselský región (fr. Région bruxelloise; hol. Brussels Gewest), skrátene Brusel, je jeden z troch regiónov, ktoré tvoria Belgické kráľovstvo. Jeho rozloha je 161 km² a počet obyvateľov sa pohybuje okolo 1 milióna.
Úradné jazyky sú francúzština a holandčina, obyvateľstvo je prevažne frankofónne (90%). Bruselský región spadá tak do francúzskeho, ako aj do flámskeho spoločenstva. Vzhľadom na prítomnosť početných medzinárodných inštitúcií žije v Bruselskom regióne mnoho cudzincov, hlavne z krajín EÚ. Mnoho obyvateľov pochádza z krajín, ktoré boli kedysi belgickými kolóniami, napr. Konžská demokratická republika, Rwanda a Burundi, ale aj z krajín Maghribu (hlavne z Maroka), z Turecka, z Ameriky a z Ázie (Irán, Pakistan).


== Referencie a poznámky ==


== Iné projekty ==

 Commons ponúka multimediálne súbory na tému Región Brusel-hlavné mesto