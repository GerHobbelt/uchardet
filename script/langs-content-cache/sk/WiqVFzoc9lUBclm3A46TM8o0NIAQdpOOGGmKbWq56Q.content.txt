revision: 5490609
title: '"Heroes" (album)'
url: https://sk.wikipedia.org/wiki/%22Heroes%22_(album)


---

„Heroes“ (úvodzovky sú súčasťou názvu) je album Davida Bowieho, vydaný v roku 1977. Album je druhým dielom „berlínskej trilógie“ (ostatné dva diely sú Low a Lodger) a v mnohom je podobný svojmu predchodcovi. I keď zvuk „Heroes“ je robustnejší a drsnejší.
Prívlastok „berlínský“ je práve pre tento album najpríznačnejší, keďže bol celý nahratý aj zmixovaný v Berlíne v štúdiách Hansa By The Wall. Nálada albumu zachytáva ducha doby Studenej vojny predstavovanej rozdeleným mestom. 
Titulná skladba je považovaná za jednu z Bowieho najlepších a najznámejších skladieb vôbec. Ide o klasický príbeh dvoch milencov, ktorí sa stretávajú večer čo večer pri Berlínskom múre. Po rokoch Bowie priznal, že milenci, ktorí videl sa stretávať boli Tony Visconti a Antonia Maass. Samotný album je tiež na vrchole Bowieho diskogragie a kritici oceňujú najmä prácu gitaristu Roberta Frippa, ktorý všetky svoje party nahral za jeden deň. 
Bowie si opäť uctil svoju hlavnú inšpiráciu tohto obdobia, a to nemeckú skupinu Kraftwerk. Inštrumentálnu skladbu „V-2 Schneider“ nazval podľa zakladajúceho člena skupiny Floriana Schneidera. 
Bowie po vydaní albumu Low neurobil takmer nič pre jeho propagáciu, u "Heroes" bola situácia úplne opačná. Bowie opäť poskytoval rozhovory, prezentoval skladby z albumu v televízii a nakoniec sa v roku 1978 vydal na svetové turné, z ktorého vzišiel živý album Stage. Album zaznamenal komerčný úspech, dosiahol tretie miesto v britskom albumovom rebríčku. 


== Zoznam skladieb ==
Autorom skladieb je David Bowie, s výnimkou označených skladieb. 

„Beauty and the Beast“ – 3:32
„Joe the Lion“ – 3:05
„"Heroes"“ (Bowie, Eno) – 6:07
„Sons of the Silent Age“ – 3:15
„Blackout“ – 3:50
„V-2 Schneider“ – 3:10
„Sense of Doubt“ – 3:57
„Moss Garden“ (Bowie, Eno) – 5:03
„Neuköln“ (Bowie, Eno) – 4:34
„The Secret Life of Arabia“ (Bowie, Eno, Carlos Alomar) – 3:46


== Reedície ==
Album bol vydaný v dvoch reedíciách na CD, prvýkrát v roku 1991 americkým vydavateľstvom Rykodisc a obsahol dve ďalšie bonusové skladby. Druhýkrát vydala album spoločnosť EMI v roku 1999. Táto edícia bola digitálne remastrovaná a neobsahovala žiadne bonusové skladby. 


=== Reedícia Rykodisc (1991) ===
„Abdulmajid“ (predtým nevydaná nahrávka) – 3:40
„Joe the Lion“ (1991 remix) – 5:18


== Hudobný personál ==
Producenti:
David Bowie
Tony ViscontiHudobníci:
David Bowie: vokály, gitara, klávesové nástroje, saxofón, koto a sprievodné vokály
Carlos Alomar: gitara
Dennis Davis: bicie a perkusie
George Murray: basová gitara
Brian Eno: syntetizátory, klávesové nástroje a spracovanie gitár
Robert Fripp: gitara
Tony Visconti, Antonia Maass: sprievodné vokály