revision: 6764229
title: "Verejn\xE1 spr\xE1va (odvetvie)"
url: https://sk.wikipedia.org/wiki/Verejn%C3%A1_spr%C3%A1va_(odvetvie)


---

Verejná správa je odvetvie národného hospodárstva, v systéme národných účtov Slovenskej republiky (podľa Klasifikácie inštitucionálnych sektorov a subsektorov) jedno z piatich základných odvetví národného hospodárstva (položka S.13), popri nefinančných korporáciách (S.11), finančných korporáciách (S.12), domácnostiach (S.14) a neziskových inštitúciách slúžiacich domácnostiam (S.15).Na základe uvedenej klasifikácie sa verejná správa člení na:
ústrednú štátnu správu (S.1311) – ministerstvá a ďalšie ústredné orgány štátnej správy (Úrad vlády Slovenskej republiky, Národný bezpečnostný úrad atď.), orgány štátnej správy s pôsobnosťou pre celé územie Slovenska (napr. Slovenský metrologický ústav, Rada pre vysielanie a retransmisiu) a s lokálnou pôsobnosťou (tzn. miestna štátna správa) a rozpočtové a príspevkové organizácie zriadené vyššie uvedenými subjektmi,
regionálnu štátnu správa (S.1312),
miestnu samosprávu (S.1313) – obce a samosprávne kraje,
fondy sociálneho zabezpečenia (S.1314) – Sociálna poisťovňa a zdravotné poisťovne.


== Referencie ==