revision: 7498968
title: "Ve\u013Ek\xE1 \u010Calomija"
url: https://sk.wikipedia.org/wiki/Ve%C4%BEk%C3%A1_%C4%8Calomija


---

Veľká Čalomija je obec na Slovensku v okrese Veľký Krtíš.


== Pamiatky ==


=== Pustý kostol ===
Z románsko-gotického kostola Všetkých svätých sú dnes zrúcaniny, ktoré sa nachádzajú v lesíku nad obcou. Na základe archeologických nálezov, ktoré prebehli v rokoch 2007 – 2008 sa podarilo určiť vznik tohto kostola do prvej polovice 13. storočia. Išlo o románsku jednoloďovú stavbu s východne orientovanou apsidou. Pôvodné, listinne doložené patrocínium bolo sv. Jána. Na mieste kostola sa pôvodne nachádzalo predkresťanské slovanském pohrebisko. V období od konca 14. storočia do polovice 15. storočia prešiel kostol prestavbou pri ktorej rozšírili loď západným smerom a pristavali štvorcovú sakristiu, už v gotickom slohu. Stavba spustla v období tureckých vojen, bola obnovená až v roku 1730. Ešte v duhej polovici 18. storočia došlo k úprave vstupu a stavbe novej predsiene. V 19. storočí kostol znova spustol, v roku 1868 je zaznamenaná havária strechy. Chátranie kosola pokračovalo najmä potom čo bol poškodený počas druhej svetovej vojny. V rokoch 2012 – 2014 bol kostol konzervovaný a časť obvodových múrov bola rekonštruovaná.

		
		
		
		
Rímskokatolícky kostol Panny Márie, secesná jednoloďová stavba s polygonálnym ukončením presbytéria z roku 1911. Sokeľ kostola je vyburovaný z nahrubo opracovaných kamenných blokov. Veža kostola má ihlancovú helmicu. V interiéri sa nachádza výmaľba od rožňavského maliara Gyulu Ádáma z roku 1937.
Evanjelický kostol, moderná jednoloďová stavba s vežou tvoriacou súčasť hmoty kostola z roku 1934.
		
		


== Referencie ==


== Externé odkazy ==
Oficiálna stránka obce
Najkrajší kraj- turistické atrakcie v obci
Okres VK- história a pozoruhodnosti obce


== Iné projekty ==

 Commons ponúka multimediálne súbory na tému Veľká Čalomija