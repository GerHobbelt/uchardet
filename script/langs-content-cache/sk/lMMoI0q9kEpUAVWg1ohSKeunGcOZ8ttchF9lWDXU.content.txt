revision: 7454064
title: Friedrich Christian Accum
url: https://sk.wikipedia.org/wiki/Friedrich_Christian_Accum


---

Friedrich Christian Accum (* 29. marec 1769, Bückeburg – † 28. jún 1838, Berlín) bol nemecký chemik.


== Život ==
Accum bol synom Christiana Accuma (pôvodným menom Hertz Markus) a Suzanne Berthe La Motteovej. V roku 1793 emigroval do Londýna, kde sa stal okolo roku 1802 profesorom chémie a mineralógie na Surrey inštitúte a pracoval ako knihovník v Kráľovskej inštitúcii.
V roku 1822 sa vrátil do Berlína, po tom čo ho obvinili zo sprenevery. Toto obvinenie sa nikdy nepotvrdilo. V Berlíne prijal ponuku učiteľa na živnostenskom inštitúte a stavebnej akadémii.


== Práca ==
Použitie svietiplynu na osvetľovanie vynašiel William Murdoch v roku 1792. Neskôr princíp jeho použitia študoval Samuel Clegg. V roku 1803 sa Clegg a obchodník s umením Rudolph Ackermann spojili v projekte inštalácie verejného plynového osvetlenia v Londýne s použitím svietiplynu. V roku 1810 vznikla firma London & Westminster Gas Light & Coke, kde sa Clegg a Accum sa stali hlavnými inžiniermi.


== Publikácie ==
Accum napísal množstvo kníh vrátane:

A Practical Treatise on Gas Light, 1815
Culinary Chemistry, 1821
On the Adulteration of Food, 1822
Essay of Chemical Reactants, 1816
Chemische und physikalische Beobachtungen der Baumaterialien, 2 zv., Berlín, 1826