revision: 7568766
title: Malacky
url: https://sk.wikipedia.org/wiki/Malacky


---

Malacky (maď. Malacka, nem. Malatzka, Kirchlee, Kyrchle) sú okresné mesto na Slovensku, ktoré leží v centre južnej časti Záhorskej nížiny.


== Polohopis ==
Nachádza sa v strednej Európe. Západne od mesta tečie rieka Morava, východne sa tiahne pohorie Malé Karpaty.


=== Časti obce ===
Mestečko, Riadok, Na Aleji, Dolný Koniec, Domky, Padzelek, Juh, Naftárska štvrť, Mravenisko, Vinohrádok, Táborisko. Riadok sa delí ešte na Písniky, Džbankáreň, Rakáreň.
Pod Mestečkom sa rozumie celé centrum od veľkej križovatky až po dolný kostol a od ulice 1. Mája až po Hviezdoslavovu.


=== Ulice ===
Agátová, Alojza Veselého, arm. gen. L. Svobodu, Bernolákova, Boreckého, Boženy Nemcovej, Brezová, Brnianska, Břeclavská, Budovateľská, Cesta mládeže, D. Skuteckého, Dielenská, Družstevná, Dubovského, Duklianskych hrdinov, Džbankáreň, F. Malovaného, Ferdiša Kostku, Gaštanová, gen. M. R. Štefánika, Hlboká, Hodžova, Hurbanova, Hviezdoslavova, Ivana Dérera, Jána Hollého, Jána Kalinčiaka, Jána Kollára, Janka Kráľa, Jánošíkova, Javorová, Jelšová, Jesenského, Jozefa Gabčíka, Jozefa Kubinu, Jozefa Murgaša, Kalista Orgoňa, Kláštorné námestie, Kozia, Krátka ulica, kpt. Miloša Uhra, Kukučínova, L. Novomeského, Legionárska, Lesná, Lipová, Ľ. Kukorelliho, Ľuda Zúbka, Ľudovíta Fullu, Malé námestie, Mansueta Olšovského, Martina Benku, Martina Rázusa , Mierové námestie, Michala Tillnera, Mirka Nešpora, Mlynská, Mojmírova, Na brehu, Na majeri, Nad výhonom, Nádražná, Námestie SNP, Nová, Oslobodenia, Ota Kožucha, Partizánska, Pavla Blahu, Pavla Hallona, Petra Jilemnického, Petra Straku, Pezinská, Písniky, Poľná, Pribinova, Priemyselná, Príjazdná, Pri Maline, Radlinského, Rakárenská, Rastislavova, Robotnícka, Rudolfa Dilonga, Sadová, Sama Chalupku, Sasinkova, Sládkovičova, Slovenská, Stromová, Stupavská, Svätoplukova, Štefana Čulena, Štúrova, Táborisko, Tichá, Továrenská, Ulica Ernsta Wiesnera, Ulica Karola Virsíka, Ulica Ludwiga Angerera, Vajanského, V. Clementisa, Veľkomoravská, Vendelína J. Kučeru, Vinohrádok, Vlastenecká, Vševlada Gajdoša, Vysoká, Záhorácka, Záhradná, Zámocká, 1. mája


=== Vodné toky ===
Najvýznamnejším tokom mesta je rieka Malina, ktorá sa vlieva do rieky Morava Ostatné toky sú: Balážov potok, potok Ježovka, Mlynský náhon (rameno Maliny) a Výhonský kanál.


== Obyvateľstvo ==


=== Etnické zloženie obyvateľstva ===
Slováci – 96,65 % Česi – 1,58 % Maďari – 0,41 % Rómovia – 1,01 % Nemci – 0,04 %


=== Náboženské zloženie obyvateľstva ===
rímski katolíci – 71,46 % bez vyznania – 21,15 % evanjelici a. v. – 1,40 % grécki katolíci – 0,19 % pravoslávni – 0,14 % a iní


== Politika ==


=== Primátori ===
do 5. 2. 1990 – RSDr. Jozef Kozel
15. 2. 1990 – 15. 1. 1999 – Ing. Vladimír Moravčík, CSc.
15. 1. 1999 – 15. 12. 2014 – RNDr. Jozef Ondrejka
od 15. 12. 2014 – JUDr. Ing. Juraj Říha, PhD.


== Partnerské obce ==
Mesto Malacky udržuje partnerské vzťahy s viacerými mestami v zahraničí. Doterajšie výmenné návštevy či spoločné športové a kultúrne podujatia sa dosiaľ sústreďovali na neďalekých susedov – Česko, Maďarsko, Rakúsko a Poľsko, no v ostatnom čase aj v Taliansku.
  Veselí nad Moravou. V Českom Veselí nad Moravou bola zmluva o vzájomnej partnerskej spolupráci s mestom Malacky uzatvorená na jeseň v roku 1998.
Okrem pravidelných výmenných športových stretnutí futbalistov (žiakov a seniorov), basketbalových a volejbalových zápasov dorasteniek, mesto organizuje aj atraktívnu plavbu po Baťovom kanáli. V roku 2002 sa Veselí nad Moravou stalo dejiskom stretnutia žiakov základných umeleckých škôl v rámci projektu podporovaného fondom Phare s názvom Kultúra bez tlmočníka. Čoraz častejšie sú aj koncerty vynikajúcich hudobníkov z Veselí nad Moravou v Malackách.
  Maďarskými partnermi Malaciek sú Irša a Sarvaš. Partnerské zmluvy medzi nimi a naším mestom boli potvrdené zmluvami v roku 2000.
V Irši sa tradične koná festival dychových hudieb, na ktorom sa dvakrát zúčastnila aj dychová hudba z Malaciek. Na škodu nám všetkým však v súčasnosti dychový orchester Malackám chýba, takže otázka budúcej reprezentácie nášho mesta na tomto podujatí zostáva otvorená. Okrem kultúrnych podujatí významné sú najmä vzájomné kontakty hádzanárov.
  Sarvaš – V Sarvaši dodnes žije dosť veľká slovenská komunita, potomkovia zakladateľov, či skôr oživovateľov mesta Sarvaš pred 282 rokmi. Mesto Malacky prispelo na pamätník, postavený na počesť príchodu prvých Slovákov na Dolnú zem. Delegácia z Malaciek sa 23. 7. 2002 zúčastnila na slávnostiach, usporiadaných pri tejto príležitosti. Samosprávy oboch partnerských miest navzájom udržiavajú čulé kontakty a mesto Malacky darovalo aj knihy do knižnice Slovenskej školy v Sarvaši. Na pôde maďarského mesta, v ktorom sa Slovák cíti ako doma, sa pravidelne konajú Kultúrne dni Slovákov Békéščabskej župy a Dni slivák.
  Żnin – S poľským Żninom sa Malacky kontaktujú od mája 2001, keď bola podpísaná zmluva o spolupráci.
Mesto Żnin má takmer 15 000 obyvateľov a v jeho okolí sa nachádza množstvo jazier. Prvá písomná zmienka o ňom pochádza z roku 1136, počas križiackych výprav v roku 1331 však bolo celkom vypálené. Od 15. storočia je známe produkciou piva, je významným turistickým centrom a pýši sa množstvom historických objektov a pamätihodností.
Vzájomné partnerské vzťahy Żninu a Malaciek sa orientujú najmä na kontakty športovcov. V meste sa konajú futbalové zápasy mladších a starších žiakov, ale aj seniorov, basketbalové a volejbalové turnaje dorasteniek, no najmä Majstrovstvá sveta vo vodnom motorizme.
  Rakúsky Gänserndorf udržiava priateľské výmenné kontakty a dobré partnerské vzťahy bez opory v zmluve.
K formálnemu podpisu dohody medzi Malackami a Gänserndorfom nikdy nedošlo. Primátor rakúskeho mesta Johann Karl v začiatkoch spolupráce potvrdil ochotu udržiavať kontakty, no svoj názor na "papierové dohody" vyjadril ich slovami: "Nepíšme papiere, robme!".
V Gänserndorfe sa konajú medzinárodné futbalové stretnutia mladších a starších žiakov. V rámci kultúrnych vzťahov sa Malačania zúčastňujú na adventných koncertoch v tomto rakúskom meste.
  Talianske mestečko Gaggiano leží neďaleko Milána a je počtom obyvateľov menšie ako Malacky.
S nami udržiava zatiaľ neformálne priateľské kontakty od roku 2004, keď sa jeho predstavitelia zúčastnili na medzinárodnom detskom kultúrnom festivale Kultúra bez tlmočníka 2005 v našom meste. Gaggiano je známe tým, že sa tam pestuje ryža a nachádzajú sa v ňom pravdepodobne najsevernejšie položené ryžoviská na svete. Cez mesto vedie kanál, ktorý projektoval ešte Leonardo da Vinci.


== Kultúra a zaujímavosti ==


=== Mestské centrum kultúry ===
Hlavnou činnosťou je organizovanie kultúrno-spoločenských aktivít prostredníctvom umeleckých a kultúrno-výchovných podujatí, expozícií, klubovej a záujmovo-umeleckej činnosti. V sídle MCK sa nachádza knižnica, múzeum, galéria, učebne, tanečná miestnosť a kancelárie.


=== Divadlo ===
Mesto má svoje ochotnícke divadlo, Divadlo na hambálku. Sídli v MCK. Založil ho jej režisér Vlado Zetek v roku 2002. Nacvičené predstavenia: Ženský zákon, Sen noci Svätojánskej, S tvojou dcérou nikdy!, Všetko o ženách, Vietor v korunách sasafrasu, Rajda Majda, Krvavá svadba, Len nijakú paniku!, Osem žien, Muž mojej ženy, Stálo ti to zlato za to?.


=== Kino ===
Kino Záhoran slúži na premietanie filmov, ale aj ako divadelná scéna Divadla na hambálku, koncertná a konferenčná miestnosť. Od 12. 1. 2012 je Kino Záhoran 3D digitálne kino.


=== Múzeá ===

Múzeum Michala Tillnera, kde sa nachádzajú historické a etnografické zbierky.
Znovu sprístupnené verejnosti.


=== Pamiatky ===


==== Kostoly ====

V meste je rímskokatolícky kostol Najsvätejšej Trojice zo 17. storočia a kostol Nepoškvrneného počatia Panny Márie z roku 1653. Kaplnka sv. Anny je z roku 1880. V kostole Nepoškvrneného počatia Panny Márie sa nachádzajú krypty, ktoré boli sprístupnené nedávno. V kryptách sú pochovaní niektorí Pálfiovci a františkáni. O rekonštrukciu sa začali zaujímať až v roku 2002. V roku 1992 kostol vyhorel po tom, ako ho miestni satanisti omylom zapálili. V tomto kostole sa nachádzajú sväté schody, ktoré sú na celom svete len troje.


==== Kaštieľ ====

Pálfiovský kaštieľ  sa nachádza v zámockom parku. Do roku 2003 bol súčasťou nemocnice. V roku 2007 kaštieľ odkúpilo mesto Malacky od vlastníka – Rádu menších bratov františkánov.


==== Ostatné pamiatky ====

Synagóga v Malackách bola postavená v roku 1886 až 1887 . Synagógu dala postaviť rodina Spitzerovcov, ktorá darovala pozemok miestnej židovskej obci . Stavbu navrhol architekt Wilhelm Stiassne . K hlavným znakom synagógy patria mojžišské tabule (dosky) zákona s hebrejským textom (desatoro božích prikázaní). Nachádzajú sa nad vchodom do synagógy, nad hornou rímsou predného priečelia.
Budova bývalého okresného súdu. Vedľa synagógy stál dom v ktorom sídlil kedysi okresný súd. Dom bol postavený v roku 1869 . Dom bol zbúraný v roku 2005 keď na jeho mieste postavili predajňu Lidl.
Malý kaštieľ bola historická stavba ktorá sa nachádzala na pozemku na ktorom neskôr postavili predajňu Billa.


=== Pomníky ===
Je tu pomník spisovateľa Ľuda Zúbka na starom cintoríne dá sa tu nájsť aj pomník Michala Tillnera ktorý je tiež na starom cintoríne. V centre mesta nájdete zrekonštruovanú sochu M. R. Štefánika ktorá bola po 2 sv. vojne strhnutá a zakopaná. Pôvodne sa našla socha bez hlavy a hlava je k soche prirobená z bledšieho materiálu aby bol vidieť rozdiel. Socha sa nachádza pred podnikateľským inkubátorom.


=== Parky ===

Zámocký park s Pálfiovským kaštieľom

Zámocký park prešiel dvoma fázami rekonštrukcie. Prvá bola ukončená v roku 2001 a dotkla sa časti medzi vstupnou bránou a kaštieľom, vrátane areálu futbalového ihriska a hádzanárskeho ihriska. Druhá fáza začala v roku 2006 a má za cieľ obnoviť oblasť lúky vedľa kaštieľa a širšej časti lesoparku.Kláštorné námestie

Park sa nachádza v centre mesta pred vstupom do areálu rímskokatolíckého kostola. Poskytuje odpočinok pod starými stromami katalpa.


=== Pravidelné podujatia ===
Prvomájové Malacky sa ako najmasovejšie podujatie v meste konajú každoročne od roku 2001, kedy boli usporiadané v priestore novo zrekonštruovaného zámockého parku v okolí kaštieľa rodu Pálffyovcov. Do programu podujatia patria koncerty ľudovej hudby, pódium modernej hudby, divadelné predstavenia, tvorivé dielne a hry pre deti a tiež športové podujatia (stretnutia „starých pánov“ etc). Na organizácii Prvomájových Malaciek sa okrem mesta Malacky zúčastňujú aj miestne občianske združenia a spolky. Podujatie je navštevované nielen obyvateľmi mesta, ale celého regiónu Záhoria.
Malacká šošovica  je celodenným podujatím. Srdcom sú trhy na Kláštornom námestí, ktoré majú podporiť  najmä miestnych producentov a predstaviť šikovných ľudí z  Malaciek a okolia. Organizátori: "Chceme oživiť mestský verejný priestor, otvoriť námestie a priľahlé ulice pre ľudí a vytvoriť tak miesto pre stretnutia a zážitky."
Medzi ďalšie pravidelné podujatia patria Adventné Malacky, Malacká hudobná jar, Veľká noc v kaštieli, Kultúrne leto, Výstavy v kaštieli, Zejdeme sa na hambálku, Jablkové hodovanie.


== Hospodárstvo a infraštruktúra ==


=== Dopravná infraštruktúra ===


==== Cestná doprava ====
Malacky sú napojené na cestnú sieť cestami I. až III. triedy prechádzajúcimi jej územím. Prieťahom mesta v smere sever – juh prechádza cesta I/2, ktorá je súbežná s diaľnicou D2. 

Vzdialenosť Malaciek od veľkých miest a medzinárodných letísk:Bratislava – 25 km, Letisko Bratislava – 44 km, Viedeň (cez Záhorskú Ves a Angern) – 60 km, Letisko Viedeň (cez Bratislavu) – 88 km, Győr – 100 km, Brno – 100 km.


==== Železničná doprava ====
Cez mesto prechádza dvojkoľajná elektrifikovaná železničná trať 110 Bratislava – Kúty – Břeclav, ktorá je zaradená do V. transeurópskeho dopravného koridoru. V Břeclavi na ňu nadväzujú trate do Prahy, Ostravy a Viedne.


==== Prímestská doprava ====
Mesto Malacky je charakterizované ako prestupný bod cestnej prímestskej dopravy na železničnú dopravu najmä u sídiel, ktoré nemajú železničnú dopravu.
Mestská doprava
Počnúc 18. septembrom 2017 sa do Malaciek vracia plnohodnotný systém mestskej hromadnej dopravy pozostávajúci zo štyroch liniek (A, B, C, D), ktoré sú zároveň súčasťou IDS BK (Integrovaný dopravný systém v Bratislavskom kraji) a ich prevádzku zabezpečuje regionálny dopravca Slovak Lines po dohode s Mestom Malacky. Autobusy sú nízkopodlažné, vybavené wifi pripojením a klimatizáciou. Keďže Malacky plnia úlohu prestupného uzla ako okresné mesto pre široké okolie, ktoré nie je pokryté železničnou dopravou, východiskovým bodom je terminál integrovanej dopravy, Železničná stanica Malacky s autobusovou stanicou. V ich blízkosti, konkrétne v lokalite Píla, hneď za železničným priecestím je od roku 2019 postavené záchytné parkovisko. Od roku 2023 je MHD prevádzkovaná spoločnosťou Arriva.
Viac informácií o MHD Malacky (cestovné poriadky, mapa liniek) môžete nájsť na stránke mesta: www.malacky.sk


==== Letecká doprava ====
V okrese Malacky sa nachádza Letisko Kuchyňa, ktoré sa však pre civilné účely v súčasnosti nevyužíva. Letecká doprava je viazaná na medzinárodné letisko generála M. R. Štefánika v Bratislave, ktoré je od Malaciek vzdialené 44 km. Zaujímavá je tiež vzdialenosť Malaciek od letiska Viedeň v Rakúsku.


=== Zdravotníctvo ===


==== Zdravotnícke zariadenia ====
Nemocnica s poliklinikou, Duklianskych hrdinov 34
Zdravotné stredisko, Legionárska 5265
Zdravotné stredisko, Ľudovíta Fullu 5274
Zdravotné stredisko, Na brehu 3


=== Školstvo ===


==== Materské školy ====
Materská škola, Štúrova 139, Malacky s právnou subjektivitou, ktorej súčasťou sú alokované triedy – Hviezdoslavova 1, Bernolákova 18, Jána Kollára 896, Rakárenská 50, Záhorácka 95


==== Základné školy ====
ZŠ Dr. J. Dérera, Ul. gen. M. R. Štefánika 7
ZŠ Štúrova, Ul. Štúrova 142/A
ZŠ Mansveta Olšovského (organizačná zložka Spojenej školy sv. Františka Assiského) – cirkevná ZŠ, Kláštorné námestie 1
ZŠ Záhorácka Záhorácka 95


==== Stredné školy ====
Gymnáziá:

Gymnázium Malacky, Ul. 1. mája 8
Gymnázium sv. Františka Assiského (organizačná zložka Spojenej školy sv. Františka Assiského), Kláštorné námestie 1


==== Vysoké školy ====
Univerzita Sv. Cyrila a Metoda v Trnave – Fakulta sociálnych vied – Sociálne služby a poradenstvo – detašované pracovisko Malacky


==== Základná umelecká škola ====
Základná umelecká škola v Malackách, Záhorácka 1918


==== Spojená škola ====
Spojená škola, Pribinova 16/1


=== Priemysel ===
Priemyselné parky:

Eurovalley
Malacky – východ


=== Podnikateľský inkubátor ===
Poslaním inštitúcie je podpora zakladania inovatívnych firiem prostredníctvom ponuky kvalitných priestorov a špecializovaných poradenských služieb zameraných na začínajúce firmy. Slúži najmä začínajúcim podnikateľom v priaznivejších podmienkach začať vlastné podnikanie.


== Cena obce ==
Cena mesta Malacky
Cena primátora – Pálfiho srdce, ocenenie udeľované osobnostiam mesta.
Čestné občianstvo mesta Malacky


== Osobnosti ==


=== Významné osobnosti ===
Štefan Lux – slovenský novinár, spisovateľ a bojovník proti antisemitizmu
Michaela Badinková – slovenská herečka.
JUDr. Ivan Dérer – slovenský advokát, politik a novinár, jeden zo signatárov Martinskej deklarácie.
Zuzana Norisová – slovenská herečka.
Soňa Norisová – slovenská herečka.
Karol Machata – slovenský herec.
Ing. Ladislav Pittner CSc. – slovenský politik.
Mgr. art. Ľubomír Roman – slovenský herec a politik.
Ernst Wiesner – slovenský architekt, patrí k najvýznamnejším brnenským architektom
Michal Tillner – slovenský historik
Ľudo Zúbek – slovenský spisovateľ
Martin Benka – významný slovenský maliar, zomrel v Malackách
Stano Král – slovenský herec
Vladimír Kožuch – slovenský futbalový reprezentant
Ján Balaďa – reportér a protifašistický bojovník
Miroslava Partlová – slovenská herečka a speváčka
Alfréd Swan – slovenský herec
Peter Haľko – slovenský futsalista
Peter David – tréner hádzanárskeho reprezentačného tímu SR
István Friedrich  – maďarský politik, v roku 1919 bol premiérom Maďarskej republiky


== Referencie ==


== Pozri aj ==
Zoznam kultúrnych pamiatok v Malackách
Pálffyovský kaštieľ v Malackách


== Iné projekty ==

 Commons ponúka multimediálne súbory na tému Malacky


== Externé odkazy ==
Oficiálna stránka mesta
Detailná mapa mesta Malacky