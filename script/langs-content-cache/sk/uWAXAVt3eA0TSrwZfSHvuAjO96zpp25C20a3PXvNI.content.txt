revision: 7451769
title: Sremska Mitrovica
url: https://sk.wikipedia.org/wiki/Sremska_Mitrovica


---

Sremska Mitrovica (historický slovenský názov Sriemska Mitrovica, srb. Сремска Митровица, chorv. Srijemska Mitrovica, maď. Szávaszentdemeter, v staroveku sa jeho časť volala Sirmium (po slovensky aj Sriem, Srem, Srjem), je mesto na severozápade Srbska. Leží v regióne Sriem v autonómnej provincii Vojvodina. V roku 2002 v ňom žilo 39 041 obyvateľov.


== Dejiny ==


=== Starovek a stredovek ===
Mesto existuje už od čias Rímskej ríše, kedy bolo ako Sirmium hlavným mestom prefektúry Ilýria. Bolo dôležitou križovatkou a z tohto obdobia sa zachovalo mnoho pamiatok. Po páde ríše sa stalo centrom kresťanstva a konalo sa tu niekoľko cirkevných koncilov. V 6. storočí mesto obsadili Avari, o niekoľko storočí neskôr Bulhari. Od roku 1521 patrilo Osmanskej ríši a kresťanských Srbov začali vytláčať moslimovia.


=== Rímski cisári ===
V meste a jeho okolí sa narodilo desať cisárov:

Traianus Decius (200 – 251)
Decius mladší (227 – 251)
Hostilianus (230?–251)
Claudius II. (213 – 270)
Quintillus (220 – 270)
Aurelianus (214 – 275)
Probus (232 – 282)
Maximianus Herculius (250 – 310)
Constantius II. (317 – 361)
Gratianus (359 – 383)Posledný cisár zjednotenej ríše Theodosius I. (378 – 395) bol v meste korunovaný.


=== Novovek ===
Od roku 1718 sa Sremska Mitrovica stala súčasťou habsburského Rakúska, ktoré ju spočiatku začlenilo do Slavónskej vojenskej hranice (nazývanej aj Slavónska krajina), pohraničného nárazového územia s Osmanskou ríšou. V roku 1881 sa stalo centrom Sriemskej župy a v 20 storočí sa stalo súčasťou Kráľovstva SHS a neskôr Juhoslávie.
Na začiatku 40. rokov sa stala súčasťou fašistického Chorvátska a okupovali ju nemecké vojská. Dochádzalo k násilným represiám proti srbskému obyvateľstvu, ktoré ukončila až oslobodzujúca Červená armáda 1. novembra 1944. Sremska Mitrovica sa následne stala súčasťou autonómnej republiky Vojvodina a nastal jej rozvoj. Od občianskej vojny v Juhoslávii má mesto takmer výhradne srbské obyvateľstvo.


== Osobnosti mesta ==
Branislav Ivanović (* 1984), futbalista


== Iné projekty ==

 Commons ponúka multimediálne súbory na tému Sremska Mitrovica


== Externé odkazy ==
Oficiálne stránky mesta


== Zdroj ==
Tento článok je čiastočný alebo úplný preklad článku Sremska Mitrovica na českej Wikipédii.