revision: 7578561
title: Botai
url: https://sk.wikipedia.org/wiki/K%C3%B4%C5%88_(podrod)


---

Kôň (lat. Equus) je podrod rovnomenného rodu kôň (Equus) a slovenské rodové meno druhov tohto podrodu. 
V niektorých starších systémoch má tento podrod postavenie samostatného rodu (rod kôň – Equus v užšom zmysle). V niektorých (skôr novších) systémoch tento podrod pozostáva z jediného druhu (alebo alternatívne: je nahradený jediným druhom) kôň divý (iné názvy: tarpan, kôn tarpan, kôň obyčajný) v najširšom zmysle (lat. Equus ferus či Equus caballus v najširšom zmysle); tieto názvy sa však používajú aj v rôznych užších významoch - pozri nižšie. Neformálne sa tento podrod označuje ako caballoidné kone alebo cabalinné kone (toto označenie je odvodené od názvu Equus caballus).


== Evolúcia ==
Podrod Equus vznikol v Severnej Amerike a následne sa cez Áziu rozšíril až do Európy a severnej Afriky. Domestikovaná podoba tohto podrodu (t.j. kôň domáci) sa následne rozšírila z Európy do celého sveta. 
V Amerike všetci príslušníci rodu Equus (t.j. nielen podrodu Equus) vyhynuli okolo roku 10 000 pred Kr. a Amerika teda bola tisícročia úplne bez koní. Všetky dnešné americké kone sú potomkami koní, ktoré boli dovezené do Ameriky Európanmi od začiatku 16. storočia. Aj americké kone v bežnom povedomí označované ako divé, t. j. najmä tzv. mustangy, sú len zdivené kone domáce pôvodne pochádzajúce od týchto prvých Európanov (najmä Španielov) v Amerike. 


== Systematika ==
podrod kôň (Equus) = kôň divý A / (kôň) tarpan A/ kôň obyčajný A (Equus ferus A, synonymum: Equus caballus A):

taxóny zo Severnej Ameriky:
†Equus scotti (synonymá: Equus ferus [alebo caballus] scotti)  - POZNÁMKA: Zahŕňa aj Equus bautistensis.
†Equus giganteus (synonymá: Equus ferus [alebo caballus] giganteus) - POZNÁMKA: Niekedy považovaný za poddruh druhu Equus scotti.
†Equus complicatus (synonymá: Equus ferus [alebo caballus] complicatus)
†Equus hatcheri (synonymá: Equus ferus [alebo caballus] hatcheri)
†Equus leidyi (synonymá: Equus ferus [alebo caballus] leidyi)
†Equus niobrarensis (synonymá: Equus ferus [alebo caballus] niobrarensis)
†Equus pacificus (synonymá: Equus ferus [alebo caballus] pacificus) - POZNÁMKA: Možno je súčasťou druhu Equus giganteus
†Equus alaskae (synonymá: Equus ferus [alebo caballus] alaskae) - POZNÁMKA: Niekedy býva stotožňovaný s druhom Equus lambei, staršie bol považovaný za poddruh druhu Equus niobrarensis.
†Equus lambei (synonymá: Equus ferus [alebo caballus] lambei)
pozri aj americké druhy incertae sedis uvedené v článku kôň (rod)
? †Equus simionescui (synonymá: Equus ferus [alebo caballus] simionescui) - POZNÁMKA: Toto je problematický nález. Niektorí autori ho zaradili ako súčasť druhu Equus stenonis a niektorí do rodu Hypsohipparion (ako druh Hypsohipparion simionescui).
†Equus mosbachensis (synonymá: Equus ferus [alebo caballus] mosbachensis) - POZNÁMKY: 1. Zahŕňa aj Equus palustris a pravdepodobne aj Equus chosaricus. 2. Niekedy zaraďovaný (na rozdiel od napr. Equus steinheimensis) do Equus ferus B.
?†Equus abeli (synonymá: Equus ferus [alebo caballus] abeli) - POZNÁMKA: 1. Podľa niektorých názorov ide o chybne vytvorený taxón, ktorý je v skutočnosti zmesou rôznych iných (aj domácich) koní. 2. Často uvádzaný spolu s Equus mosbachensis (a prípadne niektorými ďalšími tu uvedenými druhmi) pod názvom Equus mosbachensis-abeli.
†Equus insulidens (synonymá: Equus ferus [alebo caballus] insulidens)
†Equus podolicus (synonymá: Equus ferus [alebo caballus] podolicus)
†Equus steinheimensis (synonymá: Equus ferus [alebo caballus] steinheimensis)
†Equus torralbae (synonymá: Equus ferus [alebo caballus] torralbae)
†Equus achenheimensis (synonymá: Equus ferus [alebo caballus] achenheimensis)
†Equus algericus  (synonymá: Equus ferus [alebo caballus] algericus) - POZNÁMKA: Staršie bol občas považovaný za súčasť druhu Equus pumpelli (pozri nižšie). 
kôň divý B/ (kôň) tarpan B/ kôň obyčajný B/ kôň Przewalského A/ kôň Prževaľského A (Equus ferus B, synonymá: Equus caballus B, [staršie:] Equus przewalskii A)
(bez mena) - POZNÁMKA: Tento taxón podľa novších zistení vývojovo patrí v systéme dovnútra taxónu Equus ferus C (čiže Equus ferus B splýva s Equus ferus C), a to konkrétne zhruba niekde vedľa Equus gallicus (keďže sa od ostatných taxónov oddelil počas MIS 3, čo je zhruba obdobie výskytu Equus gallicus). Tradične sa však zaraďuje takto oddelene, najmä preto, lebo tradične sa predpokladalo, že kôň Przewalského je sesterská skupina taxónu Equus ferus C či D. 
†nepomenovaný taxón (pravdepodobne domácich) koní z náleziska Borly (6. tisícročie pred Kr.)
†nepomenovaný taxón (pravdepodobne domácich) koní botajskej kultúry (Botai) (6. tisícročie pred Kr.)
kôň Przewalského B/ kôň Prževaľského B / kôň obyčajný Przewalského/ divý kôň Przewalského/ kôň Przewalského - kertak/ kertak/ kertag/ kôň divý mongolský/ mongolský divý kôň (Equus przewalskii, synonymá: Equus ferus [alebo caballus alebo przewalskii] przewalskii, Equus equiferus A, Equus ferus F) - POZNÁMKY: 1. Zahŕňa aj taxóny Equus caballus gutsenensis a Equus hagenbecki. 2. Kôň Przewalského podľa niektorých novších názorov nie je divý kôň, ale len zdivený domáci kôň botajskej kultúry. 3.  Podľa niektorých starších názorov z tohto taxónu vznikli stepné kone (iný názov: mongolské kone) kôňa domáceho.
kôň divý C/ (kôň) tarpan C (Equus ferus C, synonymum: Equus caballus C)
kôň divý D/ (kôň) tarpan D (Equus ferus D, synonymá: Equus caballus D, staršie: Equus fossilis, staršie: Equus caballus fossilis, Equus caballus ferus) - POZNÁMKA: 1. Toto je z dnešného pohľadu parafyletický taxón, keďže nezahŕňa koňa domáceho, ktorý však doň z vývojového hľadiska patrí. 2. Equus fossilis môže alternatívne znamenať synonymum druhu Equus stenonis.
†Equus lenensis (synonymá: Equus ferus [alebo caballus alebo przewalskii] lenensis)  - POZNÁMKA: Zahŕňa aj Equus tscherskii a asi aj Equus orientalis A (Pozor na zámenu: Ako Equus orientalis sa niekedy označuje orientálny kôň ako podskupina koňa domáceho alebo tarpan stepný).
†Equus uralensis (synonymá: Equus ferus [alebo caballus alebo przewalskii] uralensis)
†nepomenovaný taxón pôvodných (divých a domácich) pyrenejských koní - POZNÁMKY: 1. Tento taxón je doložený iba z 3. a 2. tisícročia pred Kr., ale vznikol možno už pred 300-400 tisíc rokmi. 2. Nie všetky vyhynuté pyrenejské kone patria do tohto taxónu.
...(ďalšie nepomenované nálezy)
†Equus taubachensis (synonymá: Equus ferus [alebo caballus alebo przewalskii] taubachensis)
†Equus piveteaui (synonymá: Equus ferus [alebo caballus alebo przewalskii] piveteaui)
†Equus eaensis (synonymá: Equus ferus [alebo caballus alebo przewalskii] eaensis)
†Equus missi (synonymá: Equus ferus [alebo caballus alebo przewalskii] missi)
†Equus antoniusi (synonymá: Equus ferus [alebo caballus alebo przewalskii] antoniusi)
†Equus germanicus (synonymá: Equus remagen(en)sis, Equus ferus [alebo caballus alebo przewalskii] germanicus [alebo remagen(en)sis]) - POZNÁMKY: 1. Zahŕňa aj Equus transilvanicus . 2. Ojedinele sa považuje za súčasť taxónu Equus mosbachensis alebo taxónu Equus przewalskii. 3. Druh Equus remagensis (správnejšie: Equus remagenensis) bol pôvodne opísaný tak, že zahŕňal aj taxóny Equus piveteaui a Equus latipes.
?†Equus woldrichi (synonymá: Equus ferus [alebo caballus alebo przewalskii] woldrichi) - POZNÁMKA: Toto je z dnešného pohľadu pochybný taxón.
†Equus cracoviensis (synonymá: Equus ferus [alebo caballus alebo przewalskii] cracoviensis)
†Equus antunesi (synonymá: Equus ferus [alebo caballus alebo przewalskii] antunesi)
†Equus casarensis (synonymá: Equus ferus [alebo caballus alebo przewalskii] casarensis)
†Equus vyniavensis (synonymá: Equus ferus [alebo caballus alebo przewalskii] vyniavensis)
†Equus gallicus (synonymá: Equus ferus [alebo caballus alebo przewalskii] gallicus) - POZNÁMKA: Zahŕňa aj Equus spelaeus a Equus cazaroi.
†Equus latipes (synonymá: Equus ferus [alebo caballus alebo przewalskii] latipes) - POZNÁMKY: 1. Zahŕňa aj niekedy oddelene uvádzaný taxón Equus equus (do ktorého patria niektoré nálezy z Ukrajiny). 2. Podľa niektorých starších názorov (porov. ) Equus latipes zahŕňa aj Equus taubachensis, Equus piveteaui, Equus germanicus, Equus chosaricus a Equus orientalis.
†Equus tyvericus  (synonymá: Equus ferus [alebo caballus alebo przewalskii] tyvericus)
†Equus arcelini (synonymá: Equus ferus [alebo caballus alebo przewalskii] arcelini) - POZNÁMKA: Pravdepodobne zahŕňa aj Equus solutreensis (synonymum: Equus ferus solutreensis), ktorý býva (čiastočne či úplne) stotožňovaný aj s druhom Equus gallicus.
†(kôň) tarpan E/ kôň obyčajný tarpan/ kôň divý európsky/ kôň Gmeliniho/ (divý) kôň východný/ (divý) kôň orientálny (Equus ferus E, synonymá: Equus ferus [alebo caballus alebo przewalskii] ferus [alebo gmelini] A, Equus gmelini A) - POZNÁMKY: 1. Existencia tohto taxónu je (a už v minulosti bola) sporná, lebo je veľmi slabo doložený nálezmi a možno v skutočnosti nešlo o divé kone, ale len o zdivené kone domáce a/alebo o nejaké hybridy medzi koňmi domácimi a nejakými divými koňmi. 2. Podľa niektorých starších názorov z tohto taxónu vznikli východné kone (iný názov: orientálne kone) koňa domáceho resp. teplokrvné kone koňa domáceho. Tieto však podľa iných starších názorov vznikli z taxónu Equus pumpelli. 3. U niektorých autorov sa tarpan delí na:
†kôň tarpan stepný/tarpan stepný/stepný tarpan (Equus ferus [alebo caballus alebo przewalskii alebo gmelini] ferus [alebo gmelini] B, synonymá: Equus ferus scythicus, Equus gmelini B, Equus orientalis B, Equus tarpan,Equus caballus Equiferus [Pallas 1831 (1811); uvádzané aj v podobe Equus equiferus B alebo jednoducho Equiferus])
†kôň tarpan lesný/tarpan lesný/lesný tarpan (Equus ferus [alebo caballus alebo przewalskii alebo gmelini] sylvestris [alebo silvaticus alebo silvatica], Equus sylvestris, Equus silvaticus A) - POZNÁMKA: 1. Zahŕňa aj, resp. synonymá sú: Equus ferus lusitanicus, Equus caballus nehringi a Equus juvillacus. 2. V Mammal Species of the World 2005 sa tarpan lesný uvádza mimo tarpana E, čiže tarpan E je zredukovaný na tarpana stepného.
kôň domáci/kôň v najužšom zmysle (Equus caballus E, synonymá:  Equus ferus [alebo caballus alebo przewalskii] caballus, Equus ferus [alebo caballus alebo przewalskii] f. caballus; zastarané názvy: Equus domesticus, Equus caballus domesticus) – POZNÁMKY: 1. Toto je taxón dnešných domácich koní; preto "dnešných", lebo ako vidno vyššie, v dávnej minulosti existovali aj od tohto taxónu nezávislé domáce kone, pravdepodobne napr. v botajskej kultúre a na Pyrenejskom polostrove. 2. Tak ako pri väčšine domácich zvierat, je aj pri koňovi domácom sporné, ako ho presne zaradiť do systému (t.j. či ide o samostatný druh, poddruh nejakého divého druhu, formu nejakého divého druhu a podobne). 3. Ak sa slovenský názov kôň domáci chápe ako univerzálny ekvivalent latinského názvu Equus caballus, potom by bolo možné analogicky k vyššie uvedenému rozlišovaniu Equus caballus A, B, C, D, E rozlišovať aj koňa domáceho A, B, C, D, E, ale v slovenských textoch (a tak aj vo vyššie uvedenom systéme) zvykne byť názov kôň domáci obmedzený čisto na taxón Equus caballus E. 4. Kôň domáci zahŕňa aj dnes už neuznávaný taxón †(divý) kôň severský/ (divý) severský kôň/ kôň obyčajný severský/ (divý) kôň severský/ severský horský kôň/ (divý) kôň nordický/ Ewartov kôň (Equus gracilis, synonymá: Equus przewalskii [alebo caballus alebo ferus] gracilis, Equus europaeus, Asinus fossilis), ktorý sa staršie uvádzal separátne od koňa domáceho a považoval sa za divý taxón, z ktorého vznikli severské kone (iné názvy: nordické kone, pony) koňa domáceho. 5. Kôň domáci zrejme zahŕňa aj dnes už neuznávaný taxón "horský pony" (Equus muninensis, synonymum: Equus caballus muninensis, nesprávne: ...muniensis), ktorý sa staršie uvádzal separátne od koňa domáceho a považoval sa za divý taxón, z ktorého podľa niektorých názorov vznikla časť severských koní. 6. Dnes sú vyvrátené staršie názory, podľa ktorých je kôň domáci výsledkom viacerých od seba nezávislých domestikácií, napríklad, že vznikol domestikáciami druhov kôň západný (Equus robustus), kôň severský (Equus gracilis), kôň tarpan (Equus ferus E) a kôň Przewalského (Equus Przewalskii B). V skutočnosti kôň domáci vznikol jednorazovou domestikáciou niekde pri Čiernom mori, ale konkrétny východiskový taxón zatiaľ nie je známy. 7. Pozri aj Poznámky nižšie.Poznámky:

- Písmená A, B, C atď. tu pomocne označujú rôzne významy toho istého názvu.
- Systém je v detailoch do značnej miery sporný.
- Ako vidno, pre najznámejšie taxóny existujú zjednodušene povedané tri postupy pomenúvania: Buď sa považujú za poddruhy široko chápaného druhu Equus ferus (čo je inak pôvodne názov tarpana) alebo za poddruhy široko chápaného druhu Equus caballus (čo je inak pôvodne názov koňa domáceho resp. podrodu Equus) alebo staršie za poddruhy široko chápaného druhu Equus Przewalskii (čo je inak pôvodne názov koňa Przewalského z Mongolska). Pokiaľ ide o široko poňaté názvy Equus ferus a Equus caballus: Podľa pravidla priority má síce prednosť názov Equus caballus, lebo je starší. Ale podľa výnimky Medzinárodnej komisie pre zoologickú nomenklatúru z roku 2003 sa meno divej formy (teda Equus ferus) nestáva neplatným, ak by dôvodom neplatnosti mala byť len skutočnosť, že meno domácej formy (teda Equus caballus) je staršie; t.j. v takýchto prípadoch možno používať buď meno divej formy alebo meno domácej formy. Najneskôr od roku 2003 preto veľa autorov pracuje so široko poňatým názvom Equus ferus namiesto rovnako prípustnej možnosti použiť široko poňatý názov Equus caballus. Treba ale poznamenať, že (a) názov Equus caballus je Linnaeusov termín a z Linnaeusovho textu nie je isté, či ním myslel len domáce kone, (b) typové nálezy druhu Equus ferus, teda klasického tarpana, v skutočnosti možno čiastočne alebo vôbec nie sú divé (divosť je ale predpokladom výnimky z roku 2003). Ak sa akceptuje uvedený argument (a) a/alebo (b), potom treba používať široko poňatý názov Equus caballus namiesto široko poňatého názvu Equus ferus.
-Názov Equus caballus doslova znamená "Equus koňový" (Slová equus aj caballus síce obe po latinsky znamenajú kôň, čiže Equus caballus úplne doslova znamená "kôň koňový", ale Linnaeus názov Equus použil ako označenie rodu zahŕňajúceho nielen kone, ale aj somáre a zebry). Z pôvodného opisu taxónu Equus caballus, ktorého autorom je Linnaeus 1758, nie je jasné, či podľa Linneausa taxón zahŕňa len domáce kone alebo aj divé kone. Linnaeus 1758 na jednej strane neuvádza iný taxón, do ktorého by divé kone mohli patriť (takže možno mal na mysli kone domáce aj divé), na druhej strane použil ako typový exemplár fjordského pony, čo je plemeno koňa domáceho (takže skôr opísal len koňa domáceho). Pokiaľ ide o územie, Linnaeus uvádza výskyt taxónu takto: "v Európe". Z tohto nejasného textu a z iných dôvodov vyplývajú rôzne prístupy neskorších autorov k názvu Equus caballus:
(1) Niektorí (najmä novší) autori obmedzujú názov Equus caballus na kone domáce (t.j. Equus caballus E).
(2) Niektorí autori používajú názov Equus caballus ako synonymum toho, čo dnes označujeme ako podrod Equus alebo nejaká väčšia podskupina tohto podrodu, t.j. používajú ho vo významoch Equus caballus A až D. Robia tak jedni autori preto, lebo takto chápu Linneaov text, a naopak iní autori preto, že kôň divý ako taxón zahŕňa aj koňa domáceho a názov Equus caballus ako (podľa nich pôvodne) názov koňa domáceho je starší a má teda prioritu pred akýmkoľvek latinským názvom koňa divého. Po slovensky (a v doslovnom preklade po česky, nemecky a pod.) sa takýto Equus caballus tradične označuje ako kôň obyčajný.
(3) Ojedinele sa ako Equus caballus označovala časť podrodu Equus iná než sa spomína v predchádzajúcom bode 2. Príklady: Fitzinger 1858 do Equus caballus zahŕňa tarpana a len časť koní domácich. Bennett 1999 uvádza taxón Equus caballus caballus, ktorým označuje ťažné kone západnej a severnej Európy (autor tento názov taxónu odvádza od Linnaeusovho textu z roku 1761, v ktorom je vraj Equus caballus obmedzený na časti južného Švédska, čo však nie je pravda). Tieto významy nie sú vo vyššie uvedenom systéme označené.
-Názov Equus ferus doslova znamená "Equus divý" a dnes sa používa vo význame Equus ferus Boddaert 1785, t.j. vo vyššie uvedenom význame Equus ferus E či vo vyššie uvedených odvodených významoch Equus ferus A, B, C a D. V niektorých starších textoch mal však tento názov tieto (úplne alebo čiastočne) iné významy:
(1) Equus ferus (alebo Equus caballus ferus) bolo označenie akýkoľvek divých príslušníkov toho, čo dnes označujeme ako podrod Equus, čiže označenie dnešného podrodu Equus okrem koňa domáceho. Vo vyššie uvedenom systéme tomu zodpovedá Equus ferus A či B okrem koňa domáceho alebo Equus ferus D.
(2) Názov Equus ferus sa používal vo význame Equus ferus Antonius 1912 (spravidla nesprávne uvádzanom ako Equus ferus Pallas, 1811 [publikované až v roku 1831]), čo je len iné označenie koňa Przewalského (Equus Przewalskii) B. Vyššie je tento význam označený ako Equus ferus F 
(3) Názov Equus ferus sa používal vo význame Equus asinus ferus Erxleben 1777, čo je len iné označenie somára ázijského (Equus hemionus).
-V starších systémoch sa vyskytoval aj taxón †(divý) kôň západný/ (divý) západný kôň/ kôň obyčajný západný/ (divý) kôň okcidentálny/ kôň lesný/ západný lesný kôň/ západný diluviálny kôň (Equus robustus  Pomel 1853 [resp. Fitzinger 1858, Stegman 1924, Hooijer, 1947], synonymá: Equus przewalskii [alebo caballus alebo ferus] robustus, Equus occidentalis [pozor na zámenu s rovnomenným americkým druhom Equus occidentalis - porov. kôň (rod)], Equus silvaticus B, Equus adamicus). Z tohto taxónu podľa starších názorov vznikli západné kone (iný názov: okcidentálne kone) koňa domáceho resp. chladnokrvné kone koňa domáceho. Definícia taxónu Equus robustus bola v detailoch pomerne hmlistá. Dnes tento taxón zodpovedá druhu †Equus major (resp. †Equus bressanus), ktorý nepatrí do podrodu Equus, a z ktorého podľa dnešných vedomostí nevznikli žiadne kone domáce. Pri niektorých vymedzeniach Equus robustus navyše zodpovedá aj časti vyhynutých taxónov z Equus ferus B (konkrétne minimálne †Equus gallicus a †Equus germanicus) a možno aj časti koňa domáceho (Equus caballus E).
-V starších systémoch sa vyskytoval aj taxón Equus pumpelli (synonymá: Equus ferus [alebo caballus] pumpelli, Equus fossilis persicus, Equus agilis). Tento sa staršie uvádzal ako (skôr hypotetický) divý taxón, z ktorého vznikli východné (=orientálne) kone koňa domáceho (ktoré ale podľa iných starších názorov vznikli z tarpana stepného). Porovnaj aj vyššie komentár k Equus algericus. V súčasnosti nie je jasné, kam tento taxón patrí, dá sa považovať za neexistujúci taxón (čiže omyl) alebo za súčasť koňa domáceho.Zdroje kapitoly systematika (ak vyššie nie je uvedené inak): a) cudzojazyčné zdroje: ; b) slovenské a české zdroje: 


== Iné projekty ==

 Wikicitáty ponúkajú citáty   od alebo o Kôň
 Commons ponúka multimediálne súbory na tému Kôň
 Wikidruhy ponúkajú informácie na tému Equus caballus


== Zdroje ==