revision: 7468382
title: Ambro Pietor
url: https://sk.wikipedia.org/wiki/Ambro_Pietor


---

Ambro Pietor (* 15. október 1843, Bobrovec - † 3. december 1906, Martin) bol  novinár, redaktor, národnokultúrny pracovník. Pseudonym: Bobrovecký; A. Petrov.


== Rodina ==
otec Ondrej Pietor
matka Zuzana rod. Repová
syn Miloš Pietor, Vladimír Pietor, Igor Pietor
manželka Zuzana rod. Kašovičová


== Životopis ==
Gymnaziálne štúdiá absolvoval v Levoči, odkiaľ ho pre nár. presvedčenie vylúčili, a v Banskej Bystrici pod vedením riaditeľa M. Čulena, 1866 maturoval. Právo študoval v Pešti, vo Viedni a v Prahe. Od roku 1870 redaktor Národných novín v Martine, 1874 – 1898 ich zodpovedný redaktor, 1881 – 1906 zodpovedný redaktor a vydavateľ časopisu Národný hlásnik. Aktívny obranca slovenských národných práv. Pre údajné poburovanie bol s ďalšími národovcami prenasledovaný a väznený v Banskej Bystrici (1868). Organizátor a funkcionár kultúrnych a hospodárskych spolkov. Člen výboru Matice Slovenskej, iniciátor založenia spolku Živena a jej tajomník, spoluzakladateľ gymnázia v Kláštore pod Znievom, od 1882 čestný člen spolku Tatran vo Viedni.


== Pamiatky ==
rukopisná pozostalosť v Literárnom archíve Matice slovenskej
pomník na Národnom cintoríne a názov ulíc v Martine a Žiline


== Dielo ==
Na ochranu slovenského ľudu, Martin roku 1899
Nápor-odpor, Martin roku 1905
Z môjho väzenia, Národnie noviny 30. 17. júna 1899, s. 3-5;


== Literatúra ==
Slovenský biografický slovník


== Externé odkazy ==
Záznam o narodení a krste v matrike pokrstený ako Ambrosius Pjeter
Regionálne osobnosti VKMK – zdroj, z ktorého pôvodne čerpal tento článok.