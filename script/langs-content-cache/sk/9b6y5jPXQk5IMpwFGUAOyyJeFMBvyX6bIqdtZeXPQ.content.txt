revision: 7480633
title: Pendolino
url: https://sk.wikipedia.org/wiki/Pendolino


---

Pendolino (v preklade kyvadielko) je obchodné označenie elektrických (a malého množstva dieselových) jednotiek s aktívnym naklápaním vozňovej skrine. Vďaka tomuto naklápaniu môžu prechádzať oblúky s ohľadom na celkový stav trate až o 30 percent vyššou rýchlosťou ako obyčajné vlaky. Maximálna rýchlosť týchto vlakov býva nižšia, než u vysokorýchlostných jednotiek, okolo 250 km/h. Je to dané predovšetkým ich účelom, zvýšenie cestovnej rýchlosti na existujúcich tratiach.


== Vznik a vývoj koncepcie Pendolino ==
V 70. rokoch vyvinuli v spoločnosti Fiat Ferroviaria v Savigliane (Taliansko) koncepciu vlaku, ktorý sa naklápa v oblúkoch, čo umožňuje ich prejazd vysokými rýchlosťami. Projekt sa rozšíril aj do ďalších krajín Európy a po niekoľkých úpravách pre severské prostredie s nízkymi teplotami aj do Fínska.
Prevádzka v Savigliane bola v r. 2000 odkúpená spoločnosťou Alstom, čím došlo k zmene názvu na Alstom Ferroviaria.
Naklápacie podvozky zo Savigliana boli použité i v nemeckých vlakových súpravách ICT (ICE-T) a ICT-D (ICE-TD).


== Výskyt ==
Pendolino jazdí v týchto krajinách:

Perspektívne sa uvažuje o rozšírení do Poľska a ďalších krajín východnej Európy.
Technológia bola použitá i v súpravách vyrábaných mimo Talianska:


== Technické parametre ==
Počet vozňov: 3–9
Maximálna rýchlosť: do 250 km/h
Výkon motorov: 500 kW
Počet trakčných motorov: 4–12 asynchrónnychZákladnú zostavu tvoria tri vozne, z toho dva hnacie. Troj vozňové Pendolína prevádzkujú Slovinske železnice (Slovinsko). Talianske dráhy (Trenitalia) používajú deväť vozňové jednotky. Pokiaľ počet vozňov v jednotke nezodpovedá násobku troch, ide o vložené vozne bez pohonu a agregátov potrebných na funkciu celej jednotky.


== Pozri aj ==
Elektrická jednotka 680
InterCityExpress
Šinkansen
TGV
Talgo


== Externé odkazy ==
ETR 600/610 (po anglicky)
Alstom Transport - stránka výrobcu radu vlakov Pendolino a TGV (po anglicky)