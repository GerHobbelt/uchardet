revision: 7460373
title: Gregor XV.
url: https://sk.wikipedia.org/wiki/Gregor_XV.


---

Gregor XV., vlastným menom Alessandro Ludovisi, (* 9. január 1554, Bologna – † 8. júl 1623, Rím), bol 234. pápež.Pápežský úrad zastával od 9. februára 1621 do svojej smrti.


== Životopis ==
Alessandro Ludovisi sa narodil v šľachtickej rodine v Bologni. Vyštudoval práva, prijal duchovné svätenie a vstúpil do pápežských služieb rímskej kúrie. V roku 1612 sa stal arcibiskupom v Bologni a v roku 1614 obdržal kardinálsky klobúk.Bol aktívnym propagátorom protireformácie. Zároveň sa veľmi angažoval v misijnej činnosti, z jeho iniciatívy vznikla v roku 1622 kongregácia Propagandy viery, ktorej podliehali všetky katolícke misie. 
Gregor XV. kanonizoval Ignáca z Loyoly, Františka Xaverského, Filipa Neriho a Teréziu z Ávily, ktorých blahorečil jeho predchodca Pavol V.
Za svoj pomerne krátky pontifikát menoval i niekoľko kardinálov, z ktorých najznámejší bol iste kardinál Richelieu.


== Literatúra ==
Jan Wierusz Kowalski: Encyklopedie papežtví, Praha 1994


== Iné projekty ==

 Commons ponúka multimediálne súbory na tému Gregor XV.


== Referencie ==


== Externé odkazy ==
Cardinali nominati da Gregor XV.
Dizionario biografico Treccani
Catholic Encyclopedia: "Pope Gregory XV"
Cardinals of the Holy Roman Church: Alessandro Ludovisi
Genealogy of the Ludovisi: Alessandro Ludovisi, no. F3


== Zdroj ==
Tento článok je čiastočný alebo úplný preklad článku Řehoř XV. na českej Wikipédii.