revision: 5705181
title: Childrenit
url: https://sk.wikipedia.org/wiki/Childrenit


---

Childrenit je minerál kryštalizujúci v rombickej sústave, chemicky zásaditý fosforečnan hliníka a železa s prímesami mangánu, ak prevažuje železo minerál sa nazýva childrenit, ak mangán, tak eosforit. Tvorí pyramidálne, krátkoprizmatické, alebo platničkovité kryštály. Niekedy sa nachádza v podobe lúčovitých, hroznovitých más, kôr s vláknitou textúrou alebo celistvých agregátov. Prizmatické plochy bývajú ryhované.
Ako samostatný minerálny druh bol prvýkrát opísaný v roku 1823 a pomenovanie dostal podľa anglického mineralóga, chemika a zoológa Johna Georga Childrena, správcu zbierok v British Museum of Natural History.
Nachádza sa v USA, Anglicku, Nemecku (Sasko) a v Brazílii.


== Externé odkazy ==
www.mindat.org - stránka o childrenite v mineralogickej databáze