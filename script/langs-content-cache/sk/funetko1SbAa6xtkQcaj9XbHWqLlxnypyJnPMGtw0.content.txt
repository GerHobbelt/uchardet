revision: 7074659
title: "Ve\u013Ek\xE1 Vidlov\xE1 ve\u017Ea"
url: https://sk.wikipedia.org/wiki/Ve%C4%BEk%C3%A1_Vidlov%C3%A1_ve%C5%BEa


---

Veľká Vidlová veža, dávnejší autori uvádzajú Veža nad Cmiterom, (poľ. Wielki Szczyt Wideł, nem. Große Gabelspitze, maď. Nagy Villacsúcs) je najvyššia a najmarkantnejšia Vidlová veža, jeden z najstrmších tatranských štítov, medzi Vidlovým sedlom (Západnou Vidlovou vežou) a Lievikovou štrbinou (Východnou Vidlovou vežou).


== Popis ==
Vrchol  Veľkej Vidlovej veže je najvyššie položeným objektom na Vidlovom hrebeni. Steny veže sa týčia nad Veľkou Zmrzlou dolinou a Cmiterom v Skalnatej doline. Severozápadná stena nad Medenou kotlinou je vysoká asi 500 m. Južná stena je vysoká asi 240 m. Týči sa nad Cmiterom.
Štít je veľmi dobre vidieť zo Skalnatej doliny i z visutej lanovky na Lomnický štít. Na Veľkú Východnú vežu je možné vystúpiť len s horským vodcom. Horolezecké cesty z obidvoch strán sú klasifikované ako (III–V UIAA).


== Názov ==
Veža dostala meno ako najvyššia spomedzi troch Vidlových veží.


== Prvovýstupy ==
Mikuláš Sontág a Ján Hunsdorfer, koniec augusta 1903.
Ernst Dubke, Ján Breuer a  Ján Franz, 17. februára 1906 v zime.


== Film ==
Veľká Vidlová veža „účinkovala“ vo filme režiséra Martina Holého Medená veža.


== Referencie ==


== Externé odkazy ==
Horolezecké cesty