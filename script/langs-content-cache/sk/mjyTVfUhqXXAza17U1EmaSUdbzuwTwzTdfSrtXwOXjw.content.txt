revision: 7414695
title: Grammar
url: https://sk.wikipedia.org/wiki/Grammy_Award


---

Grammy Award (pôvodne nazývaná ako Gramophone Award; slovensky: Cena Grammy) je ocenenie udeľované organizáciou The Recording Academy v USA, ktorým sa oceňujú významné hudobné počiny v hudobnom priemysle. Každoročný uvádzací ceremoniál obsahuje výkony prominentných hudobných interpretov a niekoľko zaujímavejších cien je prezentovaných v televízii. Cena Grammy je hudobným ekvivalentom televíznej ceny Emmy Award, divadelnej ceny Tony Award a filmovej ceny Academy Award.
Prvé udeľovanie cien Grammy sa konalo dňa 4. mája 1959 a bolo zorganizované na počesť úspechov hudobných umelcov za rok 1958. 60. ročník udeľovania cien Grammy sa konal 28. januára 2018 v Madison Square Garden v New Yorku.


== Kategórie ==
Medzi hlavné kategórie patria tieto štyri, ktoré nie sú vyhradené žánrom.

Album roka (Album of the Year) – touto cenou sú oceňovaní interpreti a produkčný tím celého hudobného albumu.
Nahrávka roka (Record of the Year) – touto cenou sú oceňovaní interpreti a produkčný tím samotnej skladby.
Pieseň roka (Song of the Year) – touto cenou sú oceňovaní textári/skladatelia samotnej skladby.
Najlepší nováčik (Best New Artist) – touto cenou sú oceňovaní nádejní prelomoví interpreti.


== Vedúci víťazi ==
S 31 cenami Grammy na konte, je Sir Georg Solti interpretom s najväčším počtom cien Grammy. Medzi ženskými víťazkami je s 27 cenami Grammy na čele Alison Krauss. Írska skupina U2 je s 22 cenami Grammy držiteľom rekordu v počte cien Grammy medzi hudobnými skupinami.


== Pozri aj ==
Brit Awards, britský ekvivalent
Juno Award, kanadský ekvivalent
Latin Grammy


== Referencie ==


== Iné projekty ==

 Commons ponúka multimediálne súbory na tému Grammy Award


== Externé odkazy ==
Oficiálna webstránka
Držitelia Grammy Awards na Grammy.com


== Zdroj ==
Tento článok je čiastočný alebo úplný preklad článku Grammy Award na anglickej Wikipédii.