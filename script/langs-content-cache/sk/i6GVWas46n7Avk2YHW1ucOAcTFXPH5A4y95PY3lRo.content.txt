revision: 7246379
title: "Projektovanie pomocou po\u010D\xEDta\u010Da"
url: https://sk.wikipedia.org/wiki/Projektovanie_pomocou_po%C4%8D%C3%ADta%C4%8Da


---

Projektovanie pomocou počítača  alebo CAD (iné názvy pozri nižšie; angl. computer-aided design alebo computer-assisted design, skr. CAD) sú programové systémy a počítače používané na projektovanie objektov, najmä pre strojárstvo, architektúru, stavebníctvo, elektroniku, dopravu alebo pre špeciálne vedecké aplikácie.


== Názvy ==
Slovenské názvy môžu byť:

názvy typu "...pomocou počítača": projektovanie pomocou počítača, navrhovanie pomocou počítača, návrh pomocou počítača, konštruovanie pomocou počítača, konštrukcia pomocou počítača, kreslenie pomocou počítača, dizajn pomocou počítača (Poznámka: Niekedy sú namiesto slov pomocou počítača slová za pomoci počítača)
názvy typu "...podporované počítačom": projektovanie podporované počítačom, navrhovanie podporované počítačom,  návrh podporovaný počítačom, konštruovanie podporované počítačom, konštrukcia podporovaná počítačom, dizajn podporovaný počítačom,
názvy typu "počítačom podporované...": počítačom podporované projektovanie, počítačom podporované navrhovanie, počítačom podporovaný návrh, počítačom podporované konštruovanie, počítačom podporovaná konštrukcia , počítačom podporovaný dizajn,
názvy typu "počítačové...": počítačové projektovanie, počítačový návrh, počítačové navrhovanie , počítačový dizajn,
názvy typu "automatizované...": automatizované projektovanie, automatizované konštruovanie,
ostatné: strojový návrh, CAD, CAD systém, systém CAD.


== Charakteristika ==
Ide o programové vybavenie pre geometrické a matematické modelovanie súčiastok a ich vlastností. Okrem grafických činností CAD systémy umožňujú realizovať aj rôzne inžinierske výpočty a analýzy.
CAD systémy vykonávajú náročné úkony, preto potrebujú výkonnú výpočtovú techniku a výkonné grafické prostriedky na dvoj- alebo trojrozmerné zobrazovanie projektovaných objektov. Podporujú aj spoluprácu s databázami, ktoré vytvárajú kompletnú technickú a i. dokumentáciu. Spôsob práce operátora s CAD systémom je interaktívny. Rozšírením CAD systémov sú CAD/CAM systémy; v nich sa dáta o projektovanom výrobku prenášajú priamo do výrobného systému počítačovou sieťou.


== Zdroje ==