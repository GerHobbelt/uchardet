revision: 6812483
title: Boulangerit
url: https://sk.wikipedia.org/wiki/Boulangerit


---

Boulangerit je minerál kryštalizujúci v monoklinickej sústave, chemicky komplexný sulfid olova – Pb5Sb4S11.


== Charakteristika ==
Boulangerit vytvára dlhé prizmatické, niekedy ihlicovité kryštály. Najčastejší je celistvý, vláknitý alebo má plstnatý habitus. Je olovenosivý až modrastosivý a má hnedastý vryp. Je to nepriehľadný minerál s kovovým leskom.


== Vznik ==
Vzniká na hydrotermálnych žilách spolu s antimonitom, kremeňom, galenitom a inými minerálmi.


== Poznávanie ==
Pri zohrievaní sa ľahko taví, Nereaguje so zriedenými teplými ani studenými kyselinami, rozpúšťa sa v horúcich koncentrovaných kyselinách.


== Výskyty na Slovensku ==
Brezno, Hnúšťa-Likier, Klenovec, Nižná Slaná, Rovné, Smolník, Malé Železné, Nižná Boca, Jasenie-Soviansko, Magurka, Dúbrava, Ratkovská Zdychava.


== Pozri aj ==
Zoznam minerálov


== Iné projekty ==

 Commons ponúka multimediálne súbory na tému Boulangerit


== Externé odkazy ==
Mineraly.sk – zdroj, z ktorého (pôvodne) čerpal tento článok.
Boulangerit na www.mindat.org