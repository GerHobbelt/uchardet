revision: 7492955
title: "P\xE9ter Hun\u010D\xEDk"
url: https://sk.wikipedia.org/wiki/Cena_J%C3%A1na_Lango%C5%A1a


---

Cena Jána Langoša je slovenské ocenenie, udeľované každoročne od roku 2007, pomenované po slovenskom disidentovi, politikovi a zakladateľovi Ústavu pamäti národa Jánovi Langošovi.
Vyhlasovateľom a hlavným organizátorom udelenia ceny je Nadácia Jána Langoša. Hlavným partnerom pre Medzinárodnú cenu Jána Langoša je Nadácia Pontis, ktorá zároveň menuje jedného člena Výboru Medzinárodnej ceny.


== Poslanie a ciele ==
Poslanie a ciele ceny sú podľa vyhlasovateľa nasledovné:
„Podporovať demokratické hodnoty a ich rozvoj.“
„Posilňovať občianské iniciatívy vyjadrujúce postoje občianskej odvahy.“
„Podporovať systematický historický a vedecký výskum obdobia neslobody, ktorý povedie k odhaľovaniu historickej pravdy o totalitných režimoch.“
„Podporovať novinárov a mediálne aktivity, ktoré budú prispievať k propagácii myšlienky slobody a obrany demokracie pred totalitnými režimami, zverejňovať pravdu o neodhalenej časti slovenskej histórie alebo informovať o skutkoch občianskej odvahy.“
„Podporovať kresťanské hodnoty v spoločnosti.“


== Kategórie ==
Cena je udeľovaná v dvoch kategóriách:
Národná cena Jána Langoša je udeľovaná na podporu a ocenenie ľudí, ktorí preukázali občianskú odvahu pri obhajobe ľudských práv, práv menšín alebo pri obhajobe demokratických hodnôt v spoločnosti; ľudí, ktorí svojou činnosťou odhalili podstatnú historickú skutočnosť alebo poukázali na zahalené miesto v novodobej histórii a prispeli tak k propagácii myšlienky slobody a obrany demokracie pred totalitnými režimami.
Medzinárodná cena Jána Langoša je udeľovaná kľúčovým osobnostiam európskej občianskej spoločnosti a zahraničnej politiky alebo výraznej osobnosti miestneho vzdoru proti utláčateľským režimom a ich bezpečnostným zložkám, ktoré sa pričinili o podporu zápasu za ľudskú dôstojnosť a slobodu.Kandidátom na udelenie národnej aj medzinárodnej ceny je tiež osoba, ktorá vytvorila dielo vyznamnej kresťanskej alebo filozofickej hodnoty.


== Výbor ==
Výbor ceny v súčasnosti (2018) tvoria nasledovné osoby: Gabriela Langošová, Karel Schwarzenberg, Michael Žantovský, Fedor Gál, Miroslav Lehký, Martin Bútora, Milan Šimečka, Filip Vagač, Péter Hunčík, Milan Nič, Bipula Langošová, Nina Kurz.


== Držitelia ceny ==
2007: knieža Karel Schwarzenberg
2008: Árpád Göncz2008: biskup Pavol Gojdič in memoriam
2009: Jeho Svätosť XIV. Dalajláma Tenzin Gyatso2009: Fedor Gál
2010: hnutie Dámy v bielom (Damas de Blanco)2010: Silvester Krčméry a Vladimír Jukl
2011: Václav Havel2011: Ivan Kadlečík
2013: Sandra Kalniete2013: Anton Srholec
2016: Jan Sokol2016: Rudolf Vrba a Alfréd Israel Wetzler
2017: Joachim Gauck2017: Ján Benčík2017: Denník N (mimoriadne ocenenie za nezávislosť) 
2019: Mons. Václav Malý2019: Koordinačný výbor slovenských vysokých škôl z roku 1989


== Referencie ==


== Externé odkazy ==
Cena Jána Langoša na webe Nadácie Jána Langoša