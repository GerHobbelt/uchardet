revision: 7599368
title: "FK \u017Deleziarne Podbrezov\xE1"
url: https://sk.wikipedia.org/wiki/FK_%C5%BDeleziarne_Podbrezov%C3%A1


---

FO ŽP Šport Podbrezová, celým názvom Futbalový oddiel Železiarní Podbrezová Šport Podbrezová, akciová spoločnosť je slovenský futbalový klub so sídlom v Podbrezovej. Akciová spoločnosť je z 99,80% vlastnená Železiarňami Podbrezová. Od sezóny 2022/2023 pôsobí vo Fortuna lige.


== Jednotlivé sezóny klubu ==


=== 2013/2014 ===
V sezóne 2013/2014 si tím vybojoval historický postup do prvej slovenskej ligy. Tím vedený trénerom Jaroslavom Kentošom to dokázal aj napriek nie veľmi dobrému úvodu sezóny. Potom však už bez výraznejšej straty nechali za sebou všetky tímy v druhej lige. Zásluhu na úspechu majú všetci. Oporami tímu boli celú sezónu Vratislav Greško, Blažej Vaščák, Ivan Minčič, Ľuboš Kupčík či kapitán Jozef Hanák.


=== 2014/2015 ===
Podbrezová sa predstavila vo Fortuna lige, teda najvyššej slovenskej lige po prvýkrát v histórii. Jasným cieľom, ktorý sa následne aj podarilo splniť bola záchrana. Klub skončil so ziskom 29 bodov na 11. mieste tabuľky, horšie na tom bola len FK Dukla Banská Bystrica (22 bodov). Najlepším strelcom tímu bol so 7 gólmi Blažej Vaščák.


=== 2015/2016 ===
Po záchrane v minulej sezóne mali "železiari" pred sebou ďalší rok medzi slovenskou futbalovou elitou. Sezónu ukončili na 8. mieste so ziskom 37 bodov. Najviac gólov za tím dali hneď 3 hráči. Pablo Podio, Andrej Rendla a Patrik Vajda (všetci traja dali 5 gólov).


=== 2016/2017 ===
Sezóna 2016/2017 bola pre Podbrezovú historicky najúspešnejšia. Klub zažil famózny úvod sezóny, a po menej stabilných výkonoch v jarnej časti mu účasť v predkolách Európskej ligy UEFA ušla len o 2 body. "Železiari" ukončili sezónu na 5. mieste so 45 bodmi. Najlepším strelcom tímu bol so 7 gólmi Holanďan Endy Bernadina.


=== 2017/2018 ===
V danej sezóne sa Podbrezovčanom priveľmi nedarilo, zachrániť sa ale dokázali. Po základnej časti mali na konte 20 bodov, po tej nadstavbovej 38. Sezónu ukončili na 9. mieste tabuľky. Endy Bernadina sa opäť stal najlepším strelcom tímu, tentokrát strelil 5 gólov.


=== 2018/2019 ===
Podbrezovčania vstupovali do tejto sezóny ako takzvaný "čierny kôň" súťaže. Po základnej časti ale veľká zmena oproti minulému roku neprišla, podarilo sa získať len o bod viac. V skupine o udržanie to mala byť pohodová jazda a udržanie sa v najvyššej súťaži. Opak bol však pravdou. Podbrezová získala v nadstavbe len 8 bodov. Vyhrala len zápas, ktorý jej už nič neriešil a v zvyšných 9 zápasoch 5-krát remizovala a 4-krát prehrala. So ziskom 29 bodov sa umiestnila na poslednom 12. mieste a zostúpila do druhej najvyššej slovenskej ligy.


== Aktuálna súpiska ==
Aktuálne k dátumu: 26. október 2019


== Referencie ==


== Externé odkazy ==
Oficiálna stránka klubu
Facebook klubu