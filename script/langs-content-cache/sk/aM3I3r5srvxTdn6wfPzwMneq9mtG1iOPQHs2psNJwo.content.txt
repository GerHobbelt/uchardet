revision: 7441252
title: "Beta-skladan\xFD list"
url: https://sk.wikipedia.org/wiki/Beta-skladan%C3%BD_list


---

Beta-skladaný list (niekedy len skladaný list, angl. beta sheet) je typ priestorového usporiadania bielkovín. Spolu s alfa-helixom predstavuje asi najznámejšie pravidelné usporiadanie v tzv. sekundárnej štruktúre bielkovín.


== Štruktúra ==
Beta-skladaný list je tzv. plne extendovaný typ štruktúry, to znamená, že na rozdiel od napr. alfa-helixu nie je príliš kompaktný, ale do všetkých strán pretiahnutý. Skladá sa z niekoľkých aminokyselinových reťazcov (peptidov), ktoré sú usporiadané vzájomne rovnobežne a dochádza medzi nimi k vzniku vodíkových väzieb (konkrétne medzi vodíkom amidovej skupiny a kyslíkom karbonylovej skupiny susedných reťazcov). Tým sa táto štruktúra stáva stabilnejšia.Susedné reťazce aminokyselín môžu byť paralelné (teda „smerovať“ rovnakým smerom) alebo antiparalelné (keď smerujú navzájom opačným smerom). Od tohto usporiadania sa odvíja presná štruktúra skladaného listu, záleží teda, či je paralelná alebo antiparalelná.Z beta skladaných listov sa takmer výhradne skladá molekula fibroínu, teda základnej zložky hodvábu.


== Referencie ==


== Zdroj ==
Tento článok je čiastočný alebo úplný preklad článku Beta-skládaný list na českej Wikipédii.