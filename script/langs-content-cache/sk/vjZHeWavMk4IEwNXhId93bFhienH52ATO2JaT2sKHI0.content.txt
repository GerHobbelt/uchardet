revision: 6847970
title: Plasma (KDE)
url: https://sk.wikipedia.org/wiki/Plasma_(KDE)


---

Plasma je súhrnné označenie pre niektoré aplikácie obstarávajúce beh grafického užívateľského rozhrania v prostredí KDE Plasma 5.
Plasma zahŕňa pracovnú plochu a panely. Na panely aj plochu je možné pridávať rôzne miniaplikácie (napr. indikátor nabitia batérie alebo hodiny). Tieto aplikácie sa nazývajú widgety či plasmoidy.
Koncepcia miniaplikácií znamená pre užívateľov vyššiu a jednoduchšiu prispôsobiteľnosť tohto prostredia a pre vývojárov možnosť jednoduchšie vytvárať veľmi konkrétne aplikácie. Naopak nevýhodou zo začiatku môže byť zložité ovládanie.
Do verzie 4.2 bol používaný ako predvolený vzhľad tmavý Oxygen, dnes je východiskovým vzhľadom Breeze. Ten naopak používa svetlé odtiene a priesvitné prvky.
Logo Plasma sa skladá z oranžovej kvapky, ktorá značí eleganciu a rýchlosť a troch farebných bodiek - programov Kicker (panel), KDesktop (plocha) a Super Karamba (miniaplikácie na ploche). To boli v KDE 3 samostatné programy, v KDE 4 ich funkciu prevzala Plasma. Podľa iných vysvetlení logo značí programovacie jazyky: hlavná C++, v ktorom je celé KDE napísané, a JavaScript, Python a Ruby, v ktorých môžu byť písané miniaplikácie. Tri bodky tiež poukazujú na kombináciu technickej dokonalosti, pekného vzhľadu a použiteľnosti.


== Pozri aj ==
KDE Plasma 5


== Zdroje ==
Tento článok je čiastočný alebo úplný preklad článku Plasma (KDE) na českej Wikipédii.
Tento článok je čiastočný alebo úplný preklad článku KDE Plasma Workspaces na anglickej Wikipédii.