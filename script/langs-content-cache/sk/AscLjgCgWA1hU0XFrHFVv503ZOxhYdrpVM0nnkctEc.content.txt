revision: 5920975
title: Quarter Video Graphics Array
url: https://sk.wikipedia.org/wiki/Quarter_Video_Graphics_Array


---

Quarter Video Graphics Array (tiež známe ako Quarter VGA alebo QVGA) je termín používaný pre počítačovú obrazovku s rozlíšením 320 x 240. QVGA obrazovky sú najčastejšie obsiahnuté v mobilných telefónoch, PDA a vo vreckových herných konzolách. Najčastejšie sú v prevedeniach na výšku a ich rozlíšenie je potom často označované ako 240 x 320, pretože takéto displeje majú väčšiu výšku než šírku.
Meno je odvodené od faktu, že displej QVGA ponúka štvrtinový počet obrazových bodov oproti originálnym grafickým kartám IBM VGA (ktoré sa na konci 80. rokov stali de facto štandardom) s maximálnym rozlíšením 640 x 480. Implementácie QVGA nie sú nijako kompatibilné so štandardnými chipsetmi a rozhraniami VGA, termín je odvodený čisto z podobnosti rozlíšenia.


== Zdroj ==
Tento článok je čiastočný alebo úplný preklad článku Quarter Video Graphics Array na českej Wikipédii.