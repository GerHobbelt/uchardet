revision: 7437459
title: Milwaukee
url: https://sk.wikipedia.org/wiki/Milwaukee


---

Milwaukee je najväčšie mesto v americkom štáte Wisconsin a 22. najväčšie v Spojených štátoch. Je to sídlo Milwaukee County a nachádza sa na juhozápadnom brehu jazera Michigan, 138 km severne od Chicaga. V roku 2005 tu žilo takmer 580-tisíc obyvateľov. Mesto je hlavným kultúrnym a ekonomickým strediskom metropolitnej oblasti Milwaukee-Racine-Waukesha s počtom obyvateľov viac ako 1,75 milióna.


== Dejiny ==
Územie okolo Milwaukee bolo obývané najskôr indiánskymi kmeňmi Fox, Mascouten, Potawatomi a Winnebago. Indiáni dali tomuto mestu názov Millioke, čo znamená dobrá zem. V 17. a 18. storočí prechádzali týmto krajom francúzski misionári a obchodníci.
V roku 1818 prišiel na toto územie Francúz Solomon Juneau, kúpil si od svojho švagra obchod, a v roku 1833 založil malú dedinu na brehu rieky Milwaukee. V roku 1846 sa Juneauova dedina spojila s ostatnými malými osadami v okolí (Kilbourntown na východe založené Byronom Kilbournom a Walker's Point na juhu založené Georgom H. Walkerom) a založili mesto Milwaukee. Solomon Juneau sa stal prvým starostom mesta Milwaukee. Do mesta sa od 40. rokov 19. storočia začali sťahovať noví ľudia, hlavne z Nemecka. Do dnešného dňa žije v meste predovšetkým obyvateľstvo nemecko-amerického pôvodu.
Od konca 19. storočia až po 50. roky 20. storočia, sa rovnako ako do iných priemyselných centier na severe USA, začali sťahovať prívaly ľudí z Nemecka, Poľska, Maďarska, a strednej Európy, a aj Afroameričania z juhu USA. Vďaka tomuto množstvu obyvateľstva sa mesto Milwaukee stalo jedným z 15 najväčších miest vo federálnom štáte Wisconsin. V 60. rokoch dosiahol počet obyvateľov 750 000. Od tohto desaťročia, rovnako ako v iných mestách okolo Veľkých Kanadských jazier, začal počet ľudí klesať. Je to ovplyvnené viacerými faktormi, ale aj sťahovaním do blízkeho Chicaga. Mesto pracuje na viacerých projektoch, ktoré pomáhajú zlepšiť ekonomiku, skrášliť mestské štvrte (Thir Word, East Side, Bay Biew) zlepšiť životnú úroveň a celkový obraz mesta.


== Poloha ==
Mesto Milwaukee sa nachádza pobreží Michiganského jazera a na sútoku troch riek, ktoré sa doň vlievajú: Menomonee, Kinnickinnic a Milwaukee. Pretože je Michiganské jazero tak rozsiahle a široké a skôr pripomína more, ako vnútrozemské jazero, samozrejme že sa doň vlievajú aj iné menšie rieky ako Root River a Lincoln Creek, ktoré pretekajú určitou časťou mesta, samotné mesto na nich neleží. Povrch kraja je relatívne rovinatý, až na útesy pri Michiganskom jazere, ktoré začínajú vystupovať 1 km severne a 6 km južne od centra mesta. Mesto má rozlohu 251 km2, z toho je 248,89 km2 pevnina a 2 km2 voda.


== Obyvateľstvo ==
V roku 2000 sa nachádzalo v meste 232 188 domácností a 135 133 rodín ktoré žijú v 249 225 bytových jednotiek, hustota domov/bytov je 1001,7/km². Z 232 188 domácností: 

30,5% majú dieťa do 18 rokov.
32,2% tvoria manželské páry,
21,2% žije žena sama (Milwaukee bolo menované 1# lesbickým mestom sveta magazínom Girldfriends)
41,8% nie sú rodiny
33,5% (zo všetkých domácností) tvoria jednotlivci
9,5% žijú opustení dôchodcovia, starší ako 65 rokov.[chýba zdroj]Podľa roku 2000 je v meste 1 408 homosexuálnych domácností, čo predstavuje 0,6% zo všetkých. Milwaukee je známe svojim všeobecným postojom akceptancie k spoločenstvu LGBT (lesbičiek, gayov, bisexuálov, transexuálov). V roku 2001 magazín Girlfriends vymenovanal Milwaukee ako prvé lesbické mestom sveta.
Priemerný ročný zárobok je $32 216 na domácnosť. Muži zarábajú priemerne $32 244 a ženský plat je $26 013.[chýba zdroj] Milwaukee má druhú najväčšiu mužskú černošskú nezamestnanosť za Pittsburghom, Pensylvánia[chýba zdroj]. V roku 2006, žilo v meste 573 378 ľudí, pri hustote obyvateľstva 2399,5/km². Z 573 378 (2006) domácností:

28,6% ľudí má menej ako 18 rokov
12,2% od 18 do 24 rokov
30,2% od 25 do 44 rokov
18,1% od 44 do 64 rokov
10,9% sú tí čo majú viac ako 65 rokovPriemerný vek je 31 rokov.[chýba zdroj] Na 100 žien pripadá priemerne 91,6 mužov. Na 100 žien starších ako 18 rokov pripadá 87,2 mužov.[chýba zdroj]


=== Rasy a etnické skupiny ===
Podľa roku 2000 žije v Milwaukee 39,5% Afroameričanov, nasledujú Nemci' 38% (tento veľký počet ľudí nemeckého či afrického pôvodu, je spôsobený sekundárnym osídľovaním mesta). Ďalšie národnostné skupiny sú Poliaci (12,7%), Íri (10%), Angličania (5,1%), Taliani (4,4%), Francúzi (3,9%) a Hispánci (6,3%).[chýba zdroj]


== Šport ==

V Milwaukee sa nachádzajú 4 profesionálne športové kluby. Najväčšie úspechy zaznamenáva klub Národnej bejzbalovej ligy Milwaukee Brewers.


== Ekonomika ==

Milwaukee je domáce mesto pre 13 spoločností z Fortune 1000 (najväčších spoločností krajiny), ale aj nespočetné iných firiem a závodov. Najväčšie spoločnosti sú Johnson Controls, Northwestern Mutual, Manpower Inc., Kohl's, Harley-Davidson, Rockwell Automation, Fiserv, Marshall & Ilsley Corp., Wisconsin Energy, Briggs & Stratton, Joy Global, A.O. Smith, a MGIC Investments.
V meste sa nachádza viacero finančných firiem, špecializujúce sa na spoločné fondy a obchodné systémy, ako aj niekoľko nakladateľských spoločností ako Quad/Graphics. Nachádza sa tu letecká spoločnosť Midwest Airlines. Služby a manažérske pozície patria medzi rýchlo rastúce segmenty v ekonomike Milwaukee. Zdravotná starostlivosť zamestnáva 27% ľudí. Výroba a spracovanie zamestnáva približne 22% ľudí (ďaleko nad priemerom USA, 16%).[chýba zdroj]V Milwaukee boli kedysi 4 z najväčších svetových pivovarov - Schlitz, Blatz, Pabst a Miller. Vtedy bolo mesto svetová jednotka vo výrobe piva. Dnes sa udržal už len jeden pivovar - Miller Brewing Company, ktorý sa rozrastá do obrovských rozmerov. Napriek strate 3 pivovarov sa mesto naďalej drží vďaka Miller Brewing na poprednom mieste vo výrobe piva. Zamestnáva 1 700 ľudí a je to druhý najväčší pivovar v USA. Nachádza sa v Miller Valley, 4000 West State Street, a je to najstarší pivovar v USA.


== Kultúra ==
Najväčšiu pozornosť na prvý pohľad zaujme Milwaukee Art Museum. Táto unikátna stavba od Santiaga Calatravu stála vyše 100 miliónov dolárov a považuje sa za symbol mesta, ako Sydney má operu či Paríž - Eiffelovu Vežu V meste sa nachádza Black Holocaust Museum založené Jamesom Cameronom. Múzeum sa zaoberá nespravodlivosťami, ktoré boli spôsobené v časoch, keď Afroameričania nemali v USA svoje práva. 
Ďalšie múzeá sú Milwaukee Public Museum, Discovery World Museum - určené na spoznávanie sveta, detské múzeum Betty Brinn Children's Museum, Múzeum dekoratívneho umenia - Villa Terrace, Charles Allis Art Museum, Mitchell Park Horticultural Conservatory a tiež ZOO - Milwaukee County Zoo.


=== Festivaly ===
Milwaukee má jedinečnú polohu na pobreží Michiganského jazera a toto miesto sa vyžíva na množstvo hudobných či iných festivalov. Mesto má prezývku aj „mesto festivalov“. Každoročne sa tu organizuje letný Summerfest - ten je zapísaný na listine Guinessovej knihy rekordov ako najväčší hudobný festival sveta. Navštívi ho viac ako 1 000 000 ľudí ročne. Festival sa koná na 75-akrovom pozemku parku - Henry Maier Festival Park. Koná sa každý rok od rokov sedemdesiatych a trvá 11 dní. 
Spolu so Summerfestom sa počas roka ale hlavne leta, konajú aj iné festivaly. Organizujú sa hlavne na miestach Summerfestu, a trvajú zvyčajne od Piatku do Nedele. Je to napríklad PrideFest - ktorý je oslavou Milwaukee LGTB (lesbičiek, gayov, bisexuálov, transexuálov) spoločenstva a zároveň festival, ktorý začiatkom júna štartuje festivalovú sezónu. Sezóna je ukončená začiatkom septembra. V lete sa oslavujú tradície Poliakov, Grékov, Francúzov, Talianov, Nemcov, Africko-Američanov, Arabov, Írov, pôvodných Američanov, Ázijcov a Mexičanov.


== Sesterské mestá ==
  Galway, Írsko
  Mulhouse, Francúzsko
  Nuevitas, Kuba
  Omsk, Rusko
  Parma, Taliansko
  Queenstowns, Južná Afrika
  Schwerin, Nemecko
  Ticuantepe, Nikaragua
  Białystok, Poľsko


== Iné projekty ==

 Commons ponúka multimediálne súbory na tému Milwaukee


== Externé odkazy ==
Oficiálna stránka mesta