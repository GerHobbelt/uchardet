revision: 7500683
title: Gran Paradiso
url: https://sk.wikipedia.org/wiki/Gran_Paradiso


---

Gran Paradiso je najvyšší vrch pohoria Grajské Alpy, ležiaceho v Taliansku v provincii Aosta. Nachádza sa v južnej časti pohoria, kde sa nachádzajú najvyššie štíty pohoria. Vrch je obklopený tromi ľadovcami (Tribolazzione, Laveciau a Gran Paradiso). Vrchol patrí medzi ľahko dostupné štvortisícovky Álp.


== Dejiny ==
Vrchol vrchu prvýkrát dosiahli 4. septembra 1860 sprievodcovia J. Payote a J. Tairrazo a ich družina (od juhozápadu). „Madonna“ na vrchole bola vztýčená 4. júla 1954. Severozápadná stena a ľavý skalný hrebeň prvýkrát zdolala skupina L. Bon, R. Chabot a A. Cretier 11. júna 1930. Kompletný priestup severozápadnou stenou vykonali C. Bertolone, F. Cappa a G. Giorda v roku 1958. Vrcholová madonna bola nedávno reštaurovaná vo Florencii.


== Prístup ==
Gran Paradiso je veľmi často navštevovaný vrch. Normálna cesta je ľahkou vysokohorskou a ľadovcovou túrou (obťažnosť F/ I-II.UIAA v závere výstupu). Najvýhodnejšie východzie body sú obec Pont Canavese (1 960 m) na západe masívu a Cogne (1 534 m) na východe.


== Iné projekty ==

 Commons ponúka multimediálne súbory na tému Gran Paradiso


== Pozri aj ==
Národný park Gran Paradiso


== Externé odkazy a zdroje ==
Výstup na Gran Paradiso od západu(po česky)/(po anglicky)
Gran Paradiso na Summitpost(po anglicky)