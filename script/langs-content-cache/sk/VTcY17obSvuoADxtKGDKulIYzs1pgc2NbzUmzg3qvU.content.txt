revision: 7590213
title: "K\xE1vovn\xEDk mohutn\xFD"
url: https://sk.wikipedia.org/wiki/K%C3%A1vovn%C3%ADk_mohutn%C3%BD


---

Kávovník mohutný (iné názvy: kávovník konžský, nepresne: kávovník robusta; lat. Coffea canephora alebo Coffea robusta) je druh z rodu kávovník (Coffea) z čeľade morenovité (Rubiaceae). 
Dorastá do výšky 6-12 m. Pochádza z tropických dažďových lesov povodia rieky Kongo a dnes sa pestuje všade v trópoch a subtrópoch. Má tuhšie, mierne vlnité, eliptické, jasne zelené, až 30 cm dlhé listy. Biele až ružovkasté kvety vyrastajú zo zväzočkov v úžľabí listov. Plodom je asi 1,5 cm veľká kôstkovica obsahujúca 2 semená s obsahom kofeínu 2-4%. Preto sa kávovník mohutný pestuje ako pochutina na výrobu kávy. Kvalita vyrábanej kávy je však nižšia ako u kávovníka arabského (Coffea arabica) a tak dnes tento kávovník zaberá podstatne menšiu plochu ako kávovník arabský.


== Obrázky ==

		


== Zdroje ==


== Iné projekty ==

 Commons ponúka multimediálne súbory na tému Kávovník mohutný
 Wikidruhy ponúkajú informácie na tému Kávovník mohutný