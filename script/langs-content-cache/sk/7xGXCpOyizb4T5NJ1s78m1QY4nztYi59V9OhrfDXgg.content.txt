revision: 7460375
title: "\u013Dubom\xEDr Gregor"
url: https://sk.wikipedia.org/wiki/%C4%BDubom%C3%ADr_Gregor


---

Ľubomír Gregor (* 19. júl 1943, Žilina – † 17. november 2016, Bratislava) bol slovenský herec.


== Život ==
V roku 1946 sa presťahovali do Bratislavy, kde vyštudoval herectvo na Vysokej škole múzických umení. V rokoch 1963 až 1965 pôsobil v žilinskom Divadle P. Jilemnického, po absolvovaní základnej vojenskej služby hral v rokoch 1967 až 1968 v KD Nitra, následne v Divadle Na korze. V roku 1971 a 1972 nemohol verejne vystupovať, no od roku 1972 až do 1989 hral na Poetickej scéne v Bratislave. Po ponovembrovej rehabilitácii sa v roku 1990 stal členom súboru Činohry Novej Scény. 1. apríla 1990 bol spoluzakladateľom a riaditeľom divadla Korzo´90, v roku 1995 bol pri zakladaní súkromnej televízie Markíza, kde bol riaditeľom Centra umeleckej tvorby. Po nezhodách a odchode sa stal umelcom v slobodnom povolaní.Ľubo Gregor hral v asi 15 slovenských filmoch a cca 150 televíznych inscenáciách, no účinkoval tiež v mnohých zábavných a detských programoch. Napísal niekoľko televíznych scenárov a dramatizácií a režíroval televíznych Bakalárov a niekoľko divadelných inscenácíí. Za 45 rokov herectva stvárnil okolo 180 hlavných postáv v divadlách.
Za postavu Rabi Racobi v rovnomennom francúzskom filme získal Zlatú slučku. Ešte pred rokom 1989 bol členom Strany Slovenskej obrody a neskôr spoluzakladal Demokratickú stranu, kde bol členom predsedníctva.
Ľubo Gregor bol päťkrát ženatý a mal štyri dcéry.


== Filmografia (výber) ==
1973: Letokruhy (sprievodca)
1976: Mário a kúzelník (muž)
1976: Sebechlebskí hudci (Persan)
1979: Bitka o Van Gogha (Pišta Štipák)
1979: Cnostný Metod (právnik Singer ml.)
1984: Lev Tolstoj (Orlov)
1984: Výlet do mladosti (kvetinár)
1985: O sláve a tráve (manažér)
1986: Akcia Edelstein (Jankovič)
1986: Tiene v raji (advokát)
1988: Umývanie hláv (súdruh vedúci)
1988: Smrť s fotografiou
1989: Turandot (Brichella)
1991: Mastný hrniec (krajčír)
1995: Škriatok (kapitán)
1998: Rivers of Babylon (riaditeľ)
2015: Eva Nová (Laco)
2015: Kukučka (Vlado Jablonský)


== Referencie ==


== Zdroje ==
Ľubomír Gregor v Internet Movie Database (po anglicky)
Ľubomír Gregor v Česko-Slovenskej filmovej databáze
Ľubomír Gregor vo Filmovej databáze
Ľubo Gregor v databáze Slovenského filmového ústavu