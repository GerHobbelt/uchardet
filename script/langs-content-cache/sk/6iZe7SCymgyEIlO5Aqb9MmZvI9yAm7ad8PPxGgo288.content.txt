revision: 7009506
title: "Medzin\xE1rodn\xE9 letisko Olivera Tamba"
url: https://sk.wikipedia.org/wiki/Medzin%C3%A1rodn%C3%A9_letisko_Olivera_Tamba


---

Medzinárodné letisko Olivera Tamba (angl. OR Tambo International Airport), (IATA: JNB, ICAO: FAJS) je hlavné letisko v meste Kempton Park v Juhoafrickej republike, neďaleko Johannesburgu. Letisko slúži primárne pre vnútroštátnu a medzinárodnú dopravu do a z Juhoafrickej republiky. V Afrike je to najväčšie letisko, s kapacitou až 28 miliónov cestujúcich ročne. 
Slúži ako hlavné letisko národnej juhoafrickej leteckej spoločnosti South African Airways a ďalším iným miestnym leteckým spoločnostiam. 


== História ==
Bolo otvorené v roku 1952 ako Letisko Jana Smutsa, dva roky po jeho smrti. V minulosti tu stálo letisko Palmietfontein. Prvé prúdové dopravné lietadlo, ktoré priletelo do Johannesburgu bolo de Havilland Comet z londýnskeho letiska Heathrow. 
V 70. rokoch bolo používané ako skúšobné letisko pre Concorde.  
Pred johannesburským bolo najväčšie africké letisko v Káhire, ktoré je dnes druhým najväčším v Afrike. V roku 2006 tu pristál Airbus A380 ako skúšobný let do Sydney cez Južný pól.


== Terminály ==
Na letisku sa nachádza šesť terminálov, ktoré možno rozdeliť do troch skupín: na domáce, medzinárodné a prepravné. Bol postavený nový centrálny terminál, ktorý spojuje domáce a medzinárodné terminály. 
Terminály A1 a A2 poskytujú medzinárodne lety, centrálny má označenie A3. 


== Galéria ==

		
		


== Iné projekty ==

 Commons ponúka multimediálne súbory na tému Medzinárodné letisko Olivera Tamba


== Zdroj ==
Tento článok je čiastočný alebo úplný preklad článku OR Tambo International Airport na anglickej Wikipédii.