revision: 6918928
title: 2006 BA
url: https://sk.wikipedia.org/wiki/2006_BA


---

2006 BV39 je planétka zo skupiny Apollo, patriaca súčasne medzi objekty pravidelne sa približujúce k Zemi (NEO). Jej dráha nie je dosiaľ definitívne určená, preto jej nebolo doteraz pridelené katalógové číslo.


== Popis objektu ==
Vzhľadom na to, že bola pozorovaná iba počas troch mimoriadneho priblíženia, nebolo možné uskutočniť spektroskopický výskum. Preto o jej chemickom zložení nie je nič známe. Jej priemer je odhadovaný na základe hviezdnej veľkosti a pretože nie je známe ani albedo jej povrchu, je preto do veľkej miery neistý.


== História ==
Planétka bola po prvýkrát pozorovaná 18. januára 2006 okolo 05:41 svetového času (UTC) 68centimetrovým Schmidtovým ďalekohľadom na Steward Observatory Catalina Station 20 km severovýchodne od Tucsonu, AZ (USA) v rámci programu Catalina Sky Survey. Operátorom automatického vyhľadávacieho systému bol R. A. Kowalski. O štyri dni neskôr, 22. januára o 03:15 UTC, preletela v minimálnej vzdialenosti 509 tisíc kilometrov od stredu Zeme, o necelú polovicu ďalej, ako obieha Mesiac, a opäť sa vzdialila do medziplanetárneho priestoru. Bola pozorovaná na mnohých ďalších observatóriách, naposledy 21. januára 2006 o 00:49 UTC.
V minulosti preletela už niekoľkokrát v blízkosti Zeme, naposledy v roku 2000, keď ju minula v bezpečnej vzdialenosti 7,5 miliónov kilometrov. Vzhľadem k malým rozmerom vtedy unikla objaveniu.


== Výhľad do budúcnosti ==
Planétka sa teraz stále približuje k Slnku a perihélium svojej dráhy dosiahne 18. marca 2006. Teleso sa síce bude opakovane približovať k Zemi, ale do konca 21. storočia nás počas celkom jedenáctich preletov neohrozí, dokonca sa nepriblíži nikdy tak blízko, ako sa to stalo v januári 2006. K najtesnejšiemu preletu v 21. storočí má dôjsť 20. júna 2051, keď nás minie vo vzdialenosti 4,9 mil. km.
Na základe doterajších výpočtov dráhy sa nemôže k Zemi ani vo vzdialenej budúcnosti priblížiť viac ako na pol milióna kilometrov. Preto nebola zaradená do zoznamu potenciálne nebezpečných objektov (PHA).


== Externé odkazy ==
Asteroid 2006 BA. - NEO page. NASA/JPL (po anglicky)
2006 BA. - NeoDys (po anglicky)