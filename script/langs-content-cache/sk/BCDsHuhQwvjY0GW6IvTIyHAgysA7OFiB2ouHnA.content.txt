revision: 6796528
title: "Citro\xEBn Xsara"
url: https://sk.wikipedia.org/wiki/Citro%C3%ABn_Xsara


---

Citroën Xsara je automobil nižšej strednej triedy, ktorý vyrábala francúzska automobilka Citroën v rokoch 1997 až 2006. Vyrábala sa ako päťdverový hatchback, päťdverové kombi a trojdverové kupé. Bola lacnejším a dostupnejším modelom popri modeli Citroën Xantia. Neskôr popri modeli Citroën C5 s ktorým zdieľala niektoré komponenty výbavy. Do roku 2004 bolo vyrobených 1 317 434 kusov, výroba pokračovala ďalej v Čínskej divízií DPCA (Dongfeng Peugeot Citroën Automobiles).


== Popis ==
Vychádza z koncernovej platformy svojho predchodcu Citroënu ZX a Peugeotu 306, vrátane elektrickej sústavy a motorizácie. Kombi pod označením break sa v predaji objavilo v roku 1998. V roku 2000 prešiel automobil prvým faceliftom a modernizáciou ktorá zmenila dizajn exteriéru a pribudli nové motorizácie. Faceliftom prešli tiež verzie Coupé. Druhý facelift priniesol 2003 malú úpravu exteriéru, zmenili sa nárazníky a pribudli otvory pre hmlové svetlomety. Novinkou bolo použitie multiplexnej siete podobne ako pri modeli C5. Xsara tak mala k dispozícií pokročilejšiu diagnostiku, väčšie možnosti programovania, palubný počítač z modelu C5 a mnoho iného. O rok neskôr začala výroba modelu C4, ale výroba Xsary bežala súbežne tri roky.


== Bezpečnosť ==
Bezpečnostné prvky - Airbag vodiča a spolujazdca, bočné airbagy, airbag hlavy vpredu a vzadu
ABS, ESP, ASR.
Xsara I. - EuroNCAP 1998Ochrana posádky : 
Ochrana chodcov:  (z 4 možných)


== Šport ==
Citroën sa po úspechoch s modelom BX 4x4 Turbo a Xantia 4x4 Turbo v šampionáte rallycross, a po úspechoch modelu ZX v Dakar rallye rozhodol použiť automobil rovnakého segmentu s konvenčným pružením v šampionáte World Rally Championship (WRC) miesto rallye Dakar. Sebastian Loeb získal s Xsarou WRC 3 tituly majstra sveta. Xsary WRC boli do šampionátu oficiálne nasadené až v roku 2003, ale už od roku 2001 ich automobilka príležitostne nasadzovala v rámci testovania. Okrem špecifikácie WRC sa na tratiach objavila i slabšia Xsara Kit-Car. Nahradila ju modernejšia a úspešná C4 WRC.


== Xsara WRC ==
Xsaru WRC poháňal zážihový štvorvalec s objemom 1998 cm3 preplňovaný turbodúchadlom Garett. Ten dosahuje výkonu 300 k. Prevodovka je šesťstupňová sekvenčná Xtrac. Automobil používa pneumatiky Michelin. Homologovaný bol v marci 2001 a prvýkrát sa objavil v rámci testovania v roku 2000 na Rally Lyon.


== Motorizácie ==


=== Xsara I. (1997-2000) ===


=== Xsara II.a III. (2000-2006) ===
Motorizácia SD je vznetový motor s nízkotlakým preplňovaním.


== Úrovne výbavy ==
X - posilovač riadenia, 4x Airbag, rádio a 4 reproduktory
LX - predné el. okná, predné hmlové svetlomety, otáčkomer, elektrické zrkadlo a lakované kryty zrkadiel
SX - Automatická klimatizácia alebo strešné okno, výškovo nastaviteľné sedadlo vodiča, zadné opierky hlavy
Exclusive -  palubný počítač, zadné el. okná, automatické stierače, alarm, CD menič, vyhrievané a elektrické zrkadlá, hliníkové disky a iné


== Galéria ==

		
		
		
		
		
		


== Iné projekty ==

 Commons ponúka multimediálne súbory na tému Citroën Xsara


== Externé odkazy ==
Fanklub