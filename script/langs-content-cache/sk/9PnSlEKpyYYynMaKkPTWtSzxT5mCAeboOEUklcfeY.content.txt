revision: 7017657
title: Konstal 111N
url: https://sk.wikipedia.org/wiki/Konstal_111N


---

Konstal 111N je typ električky vyrobenej podnikom Konstal v poľskom meste Chorzów v roku 1993.


== Konštrukcia ==
Električky Konstal 111N sú jednosmerné štvornápravové motorové električkové vozne so všetkými hnacími nápravami. Vozidlá majú troje dvere po oboch stranách karosérie, vďaka čomu môže byť spojením dvoch električiek zadnými čelami k sebe (vozne majú iba jednu kabínu vodiča) vytvorená dvojvozňová obojsmerná súprava (obdobný princíp ako u československej električky Tatra T5C5). Sedačky pre cestujúcich sú na pravej strane otočené v smere jazdy, na ľavej strane proti smeru jazdy.
Pôvodne mali električky 111N vzniknúť prestavbou starších vozidiel Konstal 105Na, nakoniec ale boli postavené úplne novo.


== Dodávky električiek ==


== Prevádzka ==
Vozidlá Konstal 111N vznikli pre potreby dopravcu Tramwaje Śląskie, ktorý prevádzkuje električkovú dopravu v katovickej aglomerácii. V Gliwiciach bol totiž opravovaný železničný viadukt nad električkovou traťou v ulici Zabrskiej. Na „odrezané“ trati bola zavedená kyvadlová doprava práve posuvnými dvojvozovými súpravami električiek 111N.
Celkovo bolo vyrobených šesť vozňov Konstal 111N, všetky sú v majetku spoločnosti Tramwaje Śląskie, kde jazdí v bežnej prevádzke. Dve električky (č. 341 a 342) boli od septembra 2006 do júla 2008 zapožičané do Krakova (tu jazdili s číslami 3501 a 3502), kde boli využívané pri výlukách.


== Referencie ==
Tento článok je čiastočný alebo úplný preklad článku Konstal 111N na českej Wikipédii.


== Iné projekty ==

 Commons ponúka multimediálne súbory na tému Konstal 111N