revision: 7550417
title: Apollo (podnik)
url: https://sk.wikipedia.org/wiki/Apollo_(podnik)


---

Apollo bola akciová spoločnosť založená roku 1895, ktorá v roku 1896 uviedla v Bratislave do prevádzky tzv. rafinériu Apollo alebo bratislavskú Apollku. 
Bola známou rafinérkou minerálnych olejov a vyrábala benzín, petrolej, parafín, sviečky, vazelíny, asfalt, dokonca aj umelý ľad. Rafinérku, nachádzajúcu sa pri dnešnom severnom nájazde na most Apollo, bombardovali Američania 16. júna 1944 a zničili 80 % závodu. Americké letectvo uskutočnilo na rafinériu nálety ešte 20. septembra 1944, 14. októbra 1944 a 7. februára 1945. Spolu na objekty rafinérie zhodilo 595,5 ton bômb. Po prvom nálete sa produkciu podarilo obnoviť asi na štvrtinu. Pri posledných dvoch náletoch už rafinériu uvádzali len ako príležitostný cieľ. V tom čase patrila spoločnosti I.G. Farben. Roku 1946 boli pozostatky závodu Apollo znárodnené a začlenené do národného podniku Slovenské rafinérie minerálnych olejov, ktorý bol roku 1949 premenovaný na národný podnik Slovnaft (dnes Slovnaft, a.s.). Rafinéria ešte vyrábala do roku 1963, potom sa presťahovala do novej lokality za mestom vo Vlčom hrdle.


== Referencie ==


== Pozri aj ==
Bombardovanie Bratislavy 16. júna 1944