revision: 7460372
title: Gregor XIV.
url: https://sk.wikipedia.org/wiki/Gregor_XIV.


---

Gregor XIV. (lat. Gregorius Quartus Decimus), vl. menom Niccolò Sfondrati, (* 11. február 1535, Somma Lombardo  – †  16. október 1591, Rím) bol taliansky duchovný a 229. rímsky pápež. Desaťmesačný pontifikát (5. december 1590 až 16. október 1591) politicky slabého no príkladne zbožného Gregora XIV. patril k najkratším v pápežskej histórii.


== Životopis ==
Narodil sa v Lombardsku, vyštudoval právo a v roku 1560 bol Piom IV. vymenovaný za biskupa cremonského. V roku 1583 ho Gregor XIII. povýšil na kardinála. 
Keď sa v septembri 1590 zišlo konkláve, ktoré zvolilo Urbana VII. za nového pápeža, málokto tušil, že o mesiac sa volitelia budú musieť zísť opäť aby vybrali spomedzi seba Urbanovho nástupcu. Po necelých dvoch mesiacoch (5. decembra) bol za nového pontifika zvolený kardinál Sfondrati, ktorý z úcty k svojmu osobnému patrónovi prijal meno Gregor XIV.
Bol stúpencom francúzskej ligy a Španielska. Ako pápež podporoval protifrancúzsku politiku Filipa II. I keď bol príkladne zbožným pontifikom k výkonu funkcie mu chýbali skúsenosti a politický rozhľad. Keď sa k osobnostným vlohám pridružili i zdravotné problémy bolo jasné, že Gregor nemá predpoklady na úspešné fungovanie vo svojom úrade. Veľké pobúrenie v kardinálskom zbore vyvolalo jeho rozhodnutie vymenovať za štátneho sekretára svojho iba dvadsaťdeväťročného synovca a poveriť ho riadením úradu čím mu fakticky zveril moc. 
Ako pápež vykonal isté reformy týkajúce sa liturgie a administratívy. Zomrel po desiatich mesiacoch pontifikátu.


== Zdroje ==
Ottův slovník naučný, heslo Řehoř XIV., fotoreprint původního vydání z roku 1904, Ladislav Horáček-Paseka & Argo, Praha 2000, s. 425
Jan Wierusz Kowalski: Encyklopedie papežství, Praha 1994
GREGOR XIV. In: KELLY, J. N. D. Pápeži dvoch tisícročí : od sv. Petra po Jána Pavla II. Preklad Otto Havrila; ilustrácie Monika Čulenová. Vyd. 1.  Bratislava : Roal, 1994. 288 s.      ISBN 80-88706-00-9.   S. 221 – 222.  


== Iné projekty ==

 Wikizdroje ponúkajú pôvodné diela od alebo o Gregor XIV.
 Commons ponúka multimediálne súbory na tému Gregor XIV.


== Externé odkazy ==
Cardinali nominati da Gregor XIV.
Biography on St. Michael's Call Papal Library
Defending the Faith website: Gregory XIV