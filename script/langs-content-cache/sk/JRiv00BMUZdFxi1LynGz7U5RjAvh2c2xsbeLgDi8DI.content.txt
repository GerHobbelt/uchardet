revision: 5358567
title: Pioneer (ponorka)
url: https://sk.wikipedia.org/wiki/Pioneer_(ponorka)


---

Pioneer bola ponorka postavená v roku 1861 v New Orleans na objednávku južanského konzorcia na čele s obchodníkom s bavlnou menom Horace L. Hunley. Mala slúžiť ako korzárske plavidlo určené na boj v Americkej občianskej vojne. Ponorka bola poháňaná ľudskou silou - dvaja muži točili hriadeľom a poháňali tak lodnú skrutku, tretí ovládal kormidlo. Jej konštruktérmi boli James McClintock a Horace Lawson Hunley.
V marci roku 1862 bola účinnosť ponorky demonštrovaná na jazere Pontchartrain - "Pioneer-u" sa podarilo potopiť bárku pomocou vlečného torpéda. No v apríli toho istého roku bolo New Orleans obsadené Úniou a ponorku jej vlastní konštruktéri potopili. V roku 1868 bol jej vrak predaný do šrotu.


== Zdroje ==
HARRIS, Brayton. Submarine history 1580 - 1869 [online].    25.8.2009, [cit. 2010-03-30].    Dostupné online.      (po anglicky)
 Pioneer [online].    Friends of the Hunley, [cit. 2010-03-30].    Dostupné online.      (po anglicky)