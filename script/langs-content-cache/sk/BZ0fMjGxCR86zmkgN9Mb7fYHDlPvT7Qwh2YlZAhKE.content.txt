revision: 7112542
title: WaterBug
url: https://sk.wikipedia.org/wiki/WaterBug


---

WaterBug bola ponorka, ktorú v roku 1833 postavil francúzsky vynálezca Brutus de Villeroi. Bolo to malé plavidlo s posádkou troch mužov, poháňané tromi pármi plutvovitých vesiel. Smer riadilo veľké kormidlo. Niekoľko rokov svoje plavidlo predvádzal a snažil sa ho predať Holanďanom i Francúzom, no neúspešne. Koncom 50. rokov 19. storočia svoju snahu vzdal a odcestoval do Philadelphie. 
Existuje domnienka, že práve táto ponorka stála za myšlienkou románu Julesa Verna Dvadsaťtisíc míľ pod morom. Mladý Jules Verne totiž študoval na univerzite, kde bol v tom čase Villeroi profesorom matematiky a je celkom možné, že sa stretol s jeho ponorkou pri jednom z predvádzaní.


== Zdroje ==
HARRIS, Brayton. Submarine history 1580 - 1869 [online].    25.8.2009, [cit. 2010-03-29].    Dostupné online.      (po anglicky)
 The "water bug" Nautilus (1833) [online].    About, Inc, [cit. 2010-03-29].    Dostupné online.      (po anglicky)