revision: 7477566
title: Vepor
url: https://sk.wikipedia.org/wiki/Vepor


---

Vepor (1 277,2 m n. m.) je zalesnený vrch v severnej časti pohoria Poľana. Leží nad obcou Strelníky, približne 15 km juhozápadne od Brezna.


== Poloha ==
Nachádza sa v severnej časti pohoria, v geomorfologickom podcelku Vysoká Poľana. Vrch leží v Banskobystrickom kraji, v okrese Banská Bystrica a v katastrálnom území obce Ľubietová. Je súčasťou národnej prírodnej rezervácie Ľubietovský Vepor, patriacej do CHKO Poľana. Najbližšími sídlami sú západne situované Strelníky a Ľubietová a severovýchodne ležiace Osrblie.


== Opis ==
Vepor je súčasťou hrebeňa, ktorý vedie cez Hájny grúň severným smerom na Hrb a Čierťaž. Tvorí spoločný masív so severne ležiacim Hrbom (1 255 m), ktorý je považovaný za geografický stred Slovenska a zároveň chráneným územím. Západným susedom je Čiefov vrch (874 m n. m.), južným Hájny grúň (1 208 m n. m.) a východne leží vrch Turníky (1 052 m n. m.). Oblasť patrí do povodia Hrona; západné svahy hrebeňa odvodňujú prítoky Hutnej, východné prítoky Osrblianky. Vrcholom prechádza Rudná magistrála.


=== Výhľady ===
Hustým porastom zalesnený vrch poskytuje len málo lokalít s výhľadom. Z nich sú viditeľné najmä okolité vrchy Poľany a Veporské vrchy, no severným smerom sa dá vidieť takmer celý hrebeň Nízkych Tatier. Západným smerom možno dovidieť k Starohorským vrchom, Veľkej Fatre i Kremnickým vrchom, ojedinele sú severným smerom pozorovateľné aj končiare Vysokých Tatier.


== Prístup ==
po  značke (Rudná magistrála):
z juhu od Poľany po hrebeni cez Kopce a Hájny grúň
zo severu od Chaty pod Hrbom cez vrch Hrb
po  značke cez Sedlo pod Hrbom:
z Ľubietovej cez Starý Majer
z Predajnej cez Žliabky
po  značenej trase:
z Valaskej cez Žliabky
z obce Brusno cez Starý Majer


== Referencie ==


== Pozri aj ==
Ľubietovský Vepor
Zoznam vrcholov v Poľane


== Iné projekty ==

 Commons ponúka multimediálne súbory na tému Vepor


== Externé odkazy ==
Poloha na turistickej mape