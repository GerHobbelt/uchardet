revision: 7553581
title: "Kajman okuliarnat\xFD"
url: https://sk.wikipedia.org/wiki/Kajman_okuliarnat%C3%BD


---

Kajman okuliarnatý (zastarano: kajman okuliarový; lat. Caiman crocodilus) je pomerne malý plaz z čeľade aligátorovité (Aligatoridae).


== Výskyt ==
Obýva pomerne rozsiahle územie Strednej a Južnej Ameriky v rozmedzí od Venezuely až na juh Amazonskej panvy. Žije v pomaly tečúcich vodách, nížinných mokradiach a jazerách, je schopný tolerovať aj slanú vodu; vďaka tejto adaptácii je aj najhojnejším zástupcom svojej čeľade.


== Opis ==
Samce dosahujú dĺžky od 3 m do 4 m, maximálne až do 5 m. Samice sú znateľne menšie a dosahujú maximálnu veľkosť do 3 m. Dospelé zvieratá majú tlstú kožu s olivovým nádychom. Mláďatá majú obvykle žltkastú farbu s čiernymi škvrnami, ktoré časom úplne stráca.


== Poddruhy ==
Niekoľko poddruhov tohto kajmana sa líši sfarbením, veľkosťou a tvarom lebky ako aj rozšírením. 

Caiman crocodilus crocodilus, nominálny poddruh,
Caiman crocodilus apaporiensis
Caiman crocodilus chiapasus, podľa niektorých prác sa vyčleňuje z poddruhu C. c. fuscus
Caiman crocodilus fuscusOpísané boli aj sporné poddruhy

Caiman crocodilus yacare, považuje sa za samostatný druh Caiman yacare
Caiman crocodilus paraguayensis, nebol uznaný za samostatný poddruh
Caiman crocodilus matogrossiensis, nebol uznaný za samostatný poddruh


== Potrava a rozmnožovanie ==
Mláďatá sa živia širokou paletou vodných bezstavovcov, prevažne potom larvami hmyzu, kôrovcami a mäkkýšmi. Časom začnú do svojho jedálnička zahrňovať aj rôzne stavovce, ktoré tvoria prevažne ryby, obojživelníky, plazy a vodné vtáky. Dospelé zvieratá si trúfnu aj na väčšie cicavce, napr. diviaka lesného.
Obdobie párenia trvá u kajmanov okuliarnatých v rozmedzí medzi marcom a augustom. Samica vybuduje hniezdo v podobe hromady rôznej pôdy a rastlinnej vegetácie, ktorú sem nahrnie. V období dažďov, medzi júlom a v auguste nakladie 14 až 40 (obvykle okolo 22) vajec, ktoré po celú inkubačnú dobu, ktorá trvá zhruba 90 dní starostlivo stráží. Samice dosahujú pohlavnú dospelosť medzi 4. a 7. rokom, samce zhruba v rovnakom veku.
Kajman okuliarnatý je lovený pre svoju kožu, ale ohrozenie pre neho predstavuje aj odchyt mláďat, ktoré sa následne predávajú do domácností buď živé, alebo ako kuriózna vypchanina.


== Iné projekty ==

 Commons ponúka multimediálne súbory na tému Kajman okuliarnatý
 Wikidruhy ponúkajú informácie na tému Kajman okuliarnatý


== Zdroj ==
Tento článok je čiastočný alebo úplný preklad článku Spectacled Caiman na anglickej Wikipédii.