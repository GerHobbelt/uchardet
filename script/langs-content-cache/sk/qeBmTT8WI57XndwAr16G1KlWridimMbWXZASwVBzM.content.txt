revision: 7455092
title: Leo Baekeland
url: https://sk.wikipedia.org/wiki/Leo_Hendrik_Baekeland


---

Leo Hendrik Baekeland (* 14. november 1863, Gent, Belgicko – † 23. február 1944, Beacon, New York, USA) bol belgicko-americký chemik. 


== Životopis ==
Narodil sa ako syn obuvníka a slúžky. Vyštudoval chémiu na univerzite v Gente, v roku 1889 sa tu stal profesorom. Po dokončení doktorandského štúdia, inšpirovaný autobiografiou Benjamina Franklina, emigroval do USA, do New Yorku. Roku 1897 získal americké občianstvo a v roku 1917 a stal profesorem Columbia University in the City of New York.
V roku 1893 vynašiel fotografický papier Velox a v roku 1907 aj bakelit – lacnú, nehoriacu a všestrannú umelú hmotu.Beakeland predal svoj patent fotografického papiera prezidentovi Kodaku, Georgeovi Eastmanovi za 1 milión amerických dolárov.
Vynájdenie bakelitu začalo éru umelej hmoty. Bakelit sa vyrábal z fenolu a formaldehydu. Nemecký chemik, nositeľ Nobelovej ceny za chémiu, Adolf von Baeyer experimentoval v roku 1872 s týmto materiálom, ale neukončil výskum. Bakelit sa dostal do masovej výroby v roku 1907.
Bakelit bol prvý vynájdený plast ktorý si zachoval tvar aj po zahriatí. Rádia, telefóny a elektrické izolácie sa začali vyrábať z bakelitu pre jeho odolnosť voči teplu a izolácie. O krátku chvíľu sa bakelit začal používať vo všetkých oblastiach priemyselnej výroby.
Celkom patentoval vyše 100 objavov, vrátane postupu na oddeľovanie medi a kadmia a na impregnáciu dreva.


== Referencie ==


== Iné projekty ==

 Commons ponúka multimediálne súbory na tému Leo Hendrik Baekeland


== Externé odkazy ==
Leo Hendrik Baekeland
Britannica
Portrét PBS
Informácie na About.com


== Zdroj ==
Tento článok je čiastočný alebo úplný preklad článku Leo Baekeland na anglickej Wikipédii.