revision: 6988399
title: Geoemyda spengleri
url: https://sk.wikipedia.org/wiki/Geoemyda_spengleri


---

Geoemyda spengleri je suchozemská korytnačka z čeľade Bataguridae.


== Opis ==
Dorastá dĺžky 13 až 15 cm. Karapax má pretiahnutý a plochý, vzadu ozubený. Na jeho vrchu sa nachádzajú tri výrazné kýly. Majú svetlo- až mahagónovohnedú farbu. Plastrón majú tmavo hnedý až čierny so žltým lemom. Na hlave sú výrazné veľké guľaté oči a mohutný, ako u dravca zahnutý zobák. Samice majú na hlave a krku žltý pruh, samcom kresba chýba, majú dlhší a hrubší chvost. Tieto korytnačky dobre šplhajú. Na končatinách majú ostré pazúriky. Na predných nohách majú radu veľkých šupín. Koža aj šupiny sú červeno bodkované. Je korytnačkou suchozemskou, vodu má ale rada, vlhko je pre ňu nevyhnutné.


== Potrava ==
Sú to dravce aktívne cez deň. Sú teda mäsožravce. Živia sa rôznym hmyzom, druhmi slimákov, dážďovkami, myšami a inými drobnými stavovcami. V zajatí môžu jesť aj hovädzie mäso, potravu prijímajú najradšej živú. Rastlinnú potravu odmietajú.


== Reprodukcia ==
Pohlavnú dospelosť dosahujú asi v piatich rokoch. Inkubácia trvá asi 74 – 110 dní. Kladú väčšinou 1 – 2, zriedka 3 vajcia asi 5 cm veľké. Pancier mláďat je veľmi mäkký, navrchu má výrazný stredový kýl. V zajatí je jej odchov problematický lebo zárodky umierajú skôr, než sa im podarí dostať sa zo škrupinky.


== Výskyt ==
Prirodzene sa vyskytuje v Číne, severnom Vietname, na Sumatre a Borneu. Vo voľnej prírode obývajú vlhké chladné lesy s priemernými teplotami v rozmedzí 18 – 23 °C. Žijú v popadanom lístí. Žije skryto, splynutie s okolitým prostredím pre ňu nie je problémom vďaka sfarbeniu. Vyskytuje sa v nadmorskej výške až do 1 200 m n. m.


== Referencie ==


== Iné projekty ==

 Commons ponúka multimediálne súbory na tému Geoemyda spengleri
 Wikidruhy ponúkajú informácie na tému Geoemyda spengleri


== Zdroj ==
Tento článok je čiastočný alebo úplný preklad článku Želva Spenglerova na českej Wikipédii.