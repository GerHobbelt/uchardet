revision: 7600455
title: Velociraptor
url: https://sk.wikipedia.org/wiki/Velociraptor


---

Velociraptor bol ľahko stavaný mäsožravec, dva metre dlhý vtákovitý dinosaurus z čeľade Dromaeosauridae. 


== Opis ==
Dva metre dlhý Velociraptor mal dlhú nízku lebku, v nej asi 30 ostrých zakrivených zubov,  predné končatiny, dlhé zadné končatiny s veľkým otáčavým pazúrom a meravý chvost. V minulosti bol zamieňaný s rodom Deinonychus, čo je dôvod, prečo kreatúry zobrazené vo filme Jurský park, hoci sú označované za Velociraptory, v skutočnosti oveľa viac pripomínajú Deinonycha. Žil pred 80 až 72 miliónmi rokov, nájdený bol v centrálnej Ázii, konkrétne v Mongolsku, Číne a Rusku.


== Unikátny nález ==

V roku 1971 objavila skupina poľsko-mongolských paleontológov dve do seba zakliesnené kostry dinosaurov - Velociraptora a bylinožravého Protoceratopsa. Ide o unikátny nález dinosaurov, zachovaných a pochovaných v momente vzájomného súboja. Ide o doklad predátorského správania Velociraptor aj iných dromeosauridov. Podobný nález bol oznámený v roku 2010 a pozostáva z čiastkových pozostatkov Protoceratopsa s jasne viditeľnými stopami po zuboch Velociraptora. Dravec tu zrejme hodoval na zdochline Protoceratopsa a stratil dva svoje zuby, tiež dochované ako skameneliny.


== V populárnej kultúre ==
Tento dinosaurus je známy predovšetkým vďaka svojej „role“ dravého zabijaka vo veľkofilme Jurský park z roku 1993 (aj jeho dvoch pokračovaniach). V tomto filme bol Velociraptor vo svojich charakteristikách prezentovaný dosť prehnane (dvakrát väčší ako v skutočnosti, neuveriteľne inteligentný, s nekonečným apetítom). Dôvodom je prostá skutočnosť, že filmový Velociraptor bol vytvorený podľa svojho severoamerického príbuzného, mohutnejšieho rodu Deinonychus (v dobe natáčania filmu panovala medzi niektorými vedcami domnienka, že ide o rovnaký rod). Objavuje sa tiež napríklad v pseudo-dokumentárnom cykle Dinosaur Planet z roku 2003.


== Zdroj ==
Tento článok je čiastočný alebo úplný preklad článku Velociraptor na českej Wikipédii.