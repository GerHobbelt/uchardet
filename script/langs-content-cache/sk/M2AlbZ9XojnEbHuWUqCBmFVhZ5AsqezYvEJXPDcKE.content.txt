revision: 7460369
title: Gregor XI.
url: https://sk.wikipedia.org/wiki/Gregor_XI.


---

Gregor XI., vlastným menom Pierre Roger de Beaufort (* 1329, Rosiers-d'Égletons, Francúzsko - † 27. marec 1378, Rím) bol 201. pápež katolíckej cirkvi.
Pápežský úrad zastával v dobe od 30. decembra 1370 až do svojej smrti. Bol posledným pápežom pred veľkou schizmou a tiež posledným pápežom francúzskeho pôvodu, ak nepočítame vzdoropápežov).


== Životopis ==
Bol synovcom Klementa VI., ktorý mu otvoril prístup do cirkevných kruhov a v roku 1348 ho menoval kardinálom. Vyštudoval univerzitu v Perugii, získal rozsiahle znalosti teológie a cirkevného práva. Vo svojej dobe bol údajne veľmi oceňovaný pre svoju vzdelanosť, pokoru a cudnosť. 
Bol posledným z avignonských pápežov, údajne na výzvu svätej Kataríny Sienskej presunul sídlo pápeža späť do Ríma (17. januára 1377). Snaha o ovládnutie stredného Talianska ho ale dostala do vážneho konfliktu s Florenciou (tzv. vojna ôsmich svätých v rokoch 1375-1378). Veľmi prísne postupoval proti začínajúcej reformácii, odsúdil Jána Viklefa. Zomrel v roku 1378. 

Pri voľbe nového pápeža vtrhol do konkláve dav Rimanov a donútil kardinálov, aby za pápeža zvolili Taliana, Urbana VI.. Nový pápež si však skoro po svojom zvolení znepriatelil kardinálov, ktorí sa s podporou francúzskeho kráľa vrátili do Avignonu a zvolili vzdoropápežom Francúza Klementa VII.


== Iné projekty ==

 Commons ponúka multimediálne súbory na tému Gregor XI.


== Zdroj ==
Tento článok je čiastočný alebo úplný preklad článku Řehoř XI. na českej Wikipédii.