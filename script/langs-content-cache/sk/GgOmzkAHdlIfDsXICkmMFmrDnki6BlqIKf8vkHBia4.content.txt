revision: 7020817
title: "pracovn\xFD pohovor (zamestnanie)"
url: https://sk.wikipedia.org/wiki/Pracovn%C3%BD_pohovor_(zamestnanie)


---

Pracovný pohovor (iné názvy: pracovné interview, prijímací/-ie pohovor/rozhovor/interview (pri prijímaní do zamestnania), výberový/-é pohovor/rozhovor/interview (pri prijímaní do zamestnania), osobný/-é pohovor/rozhovor/interview (pri prijímaní do zamestnania), (prijímací/osobný/výberový) pohovor do zamestnania, pohovor/rozhovor/interview s uchádzačom o zamestnanie, pohovor, interview) je rozhovor, ktorým si zamestnávateľ vyberá nových zamestnancov. Prebieha verbálne formou otázok a odpovedí zo strany zamestnávateľa (resp. jeho predstaviteľa) a/alebo potenciálneho zamestnanca. 
Pracovným pohovorom hodnotí zamestnávateľ alebo jeho predstaviteľovi zamestnanca, ktorý sa uchádza o pracovné miesto v podniku či organizácii. Pre uchádzačov je pritom veľmi dôležité jeho vystupovanie a image. V súčasnosti sa firmy snažia pred prijatím zamestnanca dobre spoznať, pretože vynaložené náklady na administratívu a zacvičenie sa stále zvyšujú. Navyše má vysoká fluktuácia personálu negatívny vplyv na jeho morálku a produktivitu podniku.
Je to najčastejšia metóda výberu pracovníkov v malých a stredných podnikoch alebo na menej dôležité pozície.
Členenie procesu na jednotlivé fázy:

Zahrievacia fáza - obe strany by sa mali správať uvoľnene. Predstavenie, prejavenie záujmu o miesto (znalostí) a na druhej strane aj o budúceho zamestnanca.
Všeobecné zoznámenie s firmou - zamestnávateľ oznámi uchádzačovi ciele firmy, dosiahnuté ekonomické úspechy a pod. a sleduje, či má zamestnanec záujem.
Hlavné fázy - kladú sa všeobecné otázky a sleduje sa verbálne aj neverbálne vystupovanie.
* V tejto fáze sa personalista rozhodne, či zamestnancov prijme alebo nie.
* V zápornom prípade by mal personalista oznámiť uchádzačovi, že sa pre firmu nehodia (napr. že svoje schopnosti môže využiť v inej firme), považuje sa za neslušné, hovoriť vety typu "Ešte sa vám ozveme.", ak ich nemyslíme vážne, a dávať tak uchádzači mylnú šancu.
Bližšie informácie o práci - o náplni práce, o pracovnom mieste, na čo sa môže dotyčný pripraviť.
Rozlúčka - dohovorí sa ďalšie stretnutie (ak je potrebné) alebo priamo termín nástupu.


== Zdroj ==
Tento článok je čiastočný alebo úplný preklad článku osobní pohovor na českej Wikipédii (číslo revízie nebolo určené).