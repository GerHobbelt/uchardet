revision: 7565879
title: "Citr\xF3novn\xEDk (rod)"
url: https://sk.wikipedia.org/wiki/Citr%C3%B3novn%C3%ADk_(rod)


---

Citrónovník alebo (podľa niektorých názorov hovorovo ) citrus (lat. Citrus) je rod rastlín z čeľade rutovité. 


== Charakteristika ==
Patria sem vždyzelené dvoklíčnolistové kry alebo stromy s väčšinou chutnými plodmi (tzv. citrusový plod alebo hesperídium) s vysokým obsahom vitamínu C a iných vitamínov. Pestujú sa v subtropickej oblasti celého sveta a v teplých oblastiach mierneho pásma. Pôvodom citrónovníkov je juhovýchodná Ázia. Dnešné druhy sú väčšinou hybridného pôvodu, niektoré sú až pätnásobnými hybridmi. Veľa typov vzniklo ako púčikové variácie. Keďže ide často o hybridy, je systematika citrónovníkov neustálená a sporná. 


== Systematika ==
Dôležité druhy sú:

citrónovník citronátový/ citrónovník medský/ citronátovník/ staršie: citrónovník médsky (Citrus medica)
citrónovník pravý / citrónovník [v užšom zmysle]/ staršie: citrónovník limonový (Citrus limon)
pomarančovníky:
citrónovník pomarančový (I) / pomarančovník (I) [v užšom zmysle]/ staršie: citrónovník čínsky/ staršie: citrus čínsky (Citrus sinensis)
citrónovník horký / oranžovník/ staršie: citrónovník pomarančový (II)/ staršie: pomarančovník [v užšom zmysle] (II) (Citrus aurantium)
mandarínkovníky, najmä:
citrónovník mandarínkový / mandarínkovník [v užšom zmysle]/ staršie: citrónovník mandarinkový (Citrus reticulata)
citrónovník chutný / tangerinkovník (Citrus deliciosa)
citrónovník unšiu (Citrus unshiu)
citrónovník obrovský / pumelovník / pompel / staršie: citrónovník najväčší (Citrus maxima)
citrónovník rajský / grapefruitovník / staršie: grapefruit (Citrus paradisi)
citrónovník limetový / limetka (Citrus aurantifolia)
Niekedy sa sem zaraďuje aj to, čo sa inde zaraďuje ako samostatné rody:

citrónovníkovec/staršie: citrónovec (Poncirus), z ktorého bol donedávna známy len jeden druh citrónovníkovec trojlistý (Poncirus trifoliata/ Citrus trifoliata) a
kumkvat (Fortunella), napr. kumkvat japonský (Fortunella japonica/Citrus japonica)
a najnovšie aj:
Eremocitrus s jediný druhom Eremocitrus glauca
Microcitrus


== Zdroje ==


== Iné projekty ==

 Commons ponúka multimediálne súbory na tému Citrónovník (rod)