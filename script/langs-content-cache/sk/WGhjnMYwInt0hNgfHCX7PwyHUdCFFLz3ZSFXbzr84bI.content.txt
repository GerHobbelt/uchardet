revision: 7429002
title: "Medzin\xE1rodn\xE1 geografick\xE1 olympi\xE1da"
url: https://sk.wikipedia.org/wiki/Medzin%C3%A1rodn%C3%A1_geografick%C3%A1_olympi%C3%A1da


---

Medzinárodná geografická olympiáda (iGeO) je každoročná súťaž pre najlepších študentov vo veku 16-19 rokov v odbore geografie, ktorí na súťaž postupujú z národných kôl geografickej olympiády. Súťaž pozostáva z troch častí: písomného testu, multimediálneho testu a značný objem práce v teréne.
IGeO testuje schopnosti účastníkov zorientovať sa v priestorových schémach a procesoch. Súťažné témy hovoria o hraniciach, centrách a perifériách, o turizme, terorizme a utečencoch, o obchode s potravinami, oblečením, drogami a digitálnymi údajmi, o populačnom raste, ako aj o prírodných úkazoch ako El Niño, tsunami či zemetrasenia.
Medzinárodná geografická olympiáda je organizovaná skupinou Task Force Medzinárodnej geografickej únie (IGU). Súbežne s iGeo existuje aj podobná súťaž pre študentov základných škôl do 15 rokov, pod názvom National Geographic World Championship, ktorú organizuje časopis National Geographic.
Od roku 2012 sa súťaž koná každoročne, na rozdiel od predchádzajúceho bianuálneho konania.


== História ==
Myšlienka vytvoriť geografickú súťaž na medzinárodnej úrovni sa objavila na kongrese Medzinárodnej geografickej únie (IGU) v Prahe v roku 1994, kedy predstavitelia Poľska a Holandska prišli s ideou založiť súťaž alebo olympiádu (iGeo) pre študentov vo veku medzi 15-19 rokov. Prvý ročník sa konal v holandskom Haagu v roku 1996, za účasti piatich krajín. Postupne počet zúčastnených krajín vzrástol až na 24 krajín počas 7. iGeO v tuniskom Kartágu v roku 2008. Každú krajinu reprezentujú na iGeo štvorčlenné tímy, ktorých členovia súťažia ako jednotlivci, a v celkovom hodnotení aj za krajinu.
Na najčerstvejšom ročníku, konanom v poľskom Krakove v auguste 2014, stúpol počet zúčastnených krajín na 36. Zároveň Argentína, Arménsko, Švajčiarsko a Thajsko mali prítomných predstaviteľov ako oficiálnych pozorovateľov, za účelom zúčastniť sa budúcich ročníkov súťaže. IGeo v roku 2015 sa bude konať v ruských mestách Moskva a Tver a v roku 2016 v čínskom Pekingu. 


== Účel ==
Medzinárodná geografická olympiáda sa zameriava na tri ciele: 

Propagovať geografiu.
Stimulovať porozumenie medzi mladými ľuďmi.
Podnecovať zvyšovanie kvality výučby geografie na školách celosvetovo.


== Hostitelia a víťazné krajiny ==


=== Umiestnenie Slovenska ===
Slovensko sa prvýkrát na iGeo zúčastnilo v roku 2004. Prípravu študentov na olympiádu v súčasnosti zastrešuje Katedra regionálnej geografie, ochrany a plánovania krajiny na Prírodovedeckej fakulte Univerzity Komenského v Bratislave.
2004 - bez medaily
2006 - dve bronzové medaily (Michal Druga a Lenka Veselovská)
2008 - zlatá medaila (Veronika Nógellová) a strieborná medaila (Katarína Dlugošová)
2010 - bez medaily
2012 - strieborná medaila (Michal Lörinc); celkovo 26. miesto
2013 - zlatá medaila (Jakub Konečný), strieborná medaila (Michaela Kolcunová) a bronzová medaila (Peter Kicko); celkovo 6. miesto
2014 - bez medaily; celkovo 23. miesto
2015 - bez medaily; celkovo 27. miesto
2016 - bronzová medaila (Michal Vitkovič); celkovo 29. miesto
2017 - zlatá medaila (Michal Vitkovič); celkovo 25. miesto
2018 - bronzová medaila (Nina Bučeková); celkovo 26. miesto
2019 - strieborná medaila (Matúš Béber), bronzová medaila (Nina Bučeková)
2021 – tri bronzové medaily (Ivo Novysedlák, Adam Čabrák, Hana Forgáčová)
2022 – bronzová medaila (Adam Čabrák); celkovo 32. miesto


== Referencie ==


== Externé odkazy ==
Oficiálna stránka iGeO (anglicky)
Stránka iGeo 2010 na Taiwane
Stránka iGeo 2014 v Krakove