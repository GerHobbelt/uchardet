revision: 6399029
title: "Isid\xF3ros z Alexandrie (olympionik)"
url: https://sk.wikipedia.org/wiki/Isid%C3%B3ros_z_Alexandrie_(olympionik)


---

Isidóros (starogr. Ἰσίδωρος – Isidóros) bol dvojnásobný olympijský víťaz v behu na jedno stadion v 2. storočí.Isidóros alebo aj Artemidóros z Alexandrie bol na 243. a na 244. olympijských hrách v rokoch 193 a 197 korunovaný olivovými vencami za víťazstvá v behu na jedno stadion. Beh na vzdialenosť jedného stadia sa v Olympii zaviedol už na počiatku hier, t. j. podľa tradície v roku 776 pred Kr. a bol hlavným pretekom aj po zavedení ďalších súťažných disciplín. Menom víťaza tohto preteku sa označovala celá olympiáda.Olympijské víťazstvá Isidóra sú uvedené v zozname olympijských víťazov od starovekého historika Eusebia z Kaisareie, ktorý vo vyhotovovaní tohto zoznamu čerpal z písomnosti Iulia Africana, autora diel, zachovaných prevažne len vo fragmentoch.  Eusebios uvádza, že v roku prvého Isidórovho olympijského víťazstva vládol v Ríme (tri mesiace) cisár Helvius Pertinax a po ňom Didius Julianus.


== Referencie a bibliografia ==


== Pozri aj ==
Zoznam olympijských víťazov staroveku