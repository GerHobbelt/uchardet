revision: 5708606
title: "Oper\xE1cia Steel"
url: https://sk.wikipedia.org/wiki/Oper%C3%A1cia_Steel


---

Operácia Steel bol krycí názov pre paradesantný výsadok vyslaný počas druhej svetovej vojny zo Spojeného kráľovstva na územie Protektorátu Čechy a Morava. Výsadok organizoval spravodajský odbor exilového Ministerstva národnej obrany a bol radený do prvej vlny výsadkov.


== Zloženie a úloha ==
Výsadok mal len jedného člena - radistu slobodníka Oldřicha Dvořáka. Jeho úlohou bolo odovzdať domácemu odboju novú vysielačku ako náhradu za dosluhujúce vysielačky.


== Činnosť ==
Dvořák bol spoločne s výsadkármi z operácie Bioscop a Bivouac vysadený v noci z 27. na 28. apríla 1942 pri hrade Křivoklát. Vysielačku na mieste dopadu Dvořák zakopal. Nešťastnou náhodou ju ale vyoral kočiš a žandári z Křivoklátu ju odovzdali gestapu. Dvořák sa zatiaľ dostal cez Prahu do mestečka Lázně Bělohrad, kde sa stretol s npor. Alfrédom Bartošom. Ten mu dal príkaz vysielačku vyzdvihnúť. Keď sa Dvořák dozvedel, že vysielačka je v rukách gestapa, vrátil sa späť za Bartošom. Ďalej pomáhal s plnením rôznych úloh. Pohyboval sa medzi Plzňou a Prahou a pod cudzím menom žil v Plzni (po atentáte na Reinharda Heydricha sa ukrýval v nemocnici). Udržiaval kontakt iba s radistom Peltánom, obsluhujúcim vysielačku odbojovej skupiny ÚVOD. Po zničení Silver A sa pokúsil dostať na Slovensko, ale bol zastrelený tesne za hranicou (pri Radošovciach). 


== Literatúra ==
PACNER, Karel. Československo ve zvláštních službách (1939-1945) díl II..    Praha : Themis, 2002.       ISBN 80-7312-008-9.     (čeština)
HANÁK, Vítězslav. Muži a radiostanice tajné války.    Dvůr Králové nad Labem : ELLI print, 2002.       ISBN 80-239-0322-5.     (čeština)


== Zdroj ==
Tento článok je čiastočný alebo úplný preklad článku Operace Steel na českej Wikipédii.