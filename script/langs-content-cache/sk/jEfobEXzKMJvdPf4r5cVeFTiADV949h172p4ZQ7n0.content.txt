revision: 7565172
title: Valenciennes
url: https://sk.wikipedia.org/wiki/Valenciennes


---

Valenciennes je mesto na severe Francúzska v departemente Nord a regióne Hauts-de-France. Má cca 41 000 obyvateľov.
Mesto ležiace na rieke Šelda pravdepodobne založili Merovejovci, ale je možné, že má rímske korene (Valentiana).
V jeho blízkosti leží národný park Parc naturel régional Scarpe-Escaut.


== Geografia ==
Susedné obce: Bruay-sur-l'Escaut, Saint-Saulve, Marly, Aulnoy-lez-Valenciennes, Trith-Saint-Léger, La Sentinelle, Petite-Forêt a Anzin.


== Dejiny ==
Valenciennes bolo prvý raz spomenuté v roku 693 v listine franského kráľa Chlodovika II. V roku 923 prešlo na Lotrinsko a spolu s ním bolo neskôr súčasťou Rímskonemeckej ríše a sídlom markgrófov. V roku 1070 ho získalo grófstvo Hainaut a stalo sa rezidenciou grófov z Hainaut. Postavenie rezidencie mesto stratilo v roku 1295 v prospech Mons. V roku 1433 pripadlo Valenciennes spolu s grófstvom Hainaut Burgundskému Nizozemsku, neskôr Habsburgovcom a nakoniec Španielsku.
V roku 1560 sa mesto stalo centrom kalvinizmu a odporu proti španielskemu panstvu. 17. marca 1677 mesto kapitulovalo po obliehaní vojskami francúzskeho vojvodcu François-Henri de Montmorency-Luxembourg. Po holandskej vojne pripadlo Valenciennes v roku 1678 definitívne Francúzsku a bolo opevnené Vaubanom. Od roku 1824 je sídlom podprefektúry.


== Súčasnosť ==
V súčasnosti je Valenciennes univerzitným mestom a hospodárskym centrom severného Francúzska. 
Mimoriadny význam pre región má kovospracujúci a automobilový priemysel. Spoločný podnik FIAT a PSA tu vyrába Eurovan (Citroën C8, Peugeot 807, Fiat Ulysee a Lancia Phedra). Okrem toho tu PSA vyrába prevodovky a Toyota neďaleko model Yaris.
Od roku 2005 v meste sídli kancelária European Railway Agency – Európska železničná agentúra (ERA). 


== Osobnosti ==
Henrich VII. (* okolo 1275 – † 1313), luxemburský gróf a rímskonemecký cisár
Filipa z Hainault (* 1311 – † 1369), anglická kráľovná ako manželka anglického kráľa Eduarda III.
Jean Froissart (* okolo 1337 – † okolo 1405), básnik a kronikár
Philippe III. de Croÿ (* 1526 – † 1595), vodca rímskokatolíckej šľachty v Španielskom Nizozemsku
Antoine Watteau (* 1684 – † 1721), maliar
Jean-Baptiste Pater (* 1685 – † 1736), maliar
Mučeníčky z Valenciennes († 1794), blahoslavené mníšky popravené počas Veľkej francúzskej revolúcie
Alexandre Abel de Pujol (* 1785 – † 1861), maliar
Jean-Baptiste Carpeaux (* 1827 – † 1875), sochár
Jean Lefebvre (* 1919 – † 2004), herec
Pierre Richard (* 1934), herec a komik
Michel Duchaussoy (* 1938 - † 2012), herec


== Partnerské mestá ==
  Agrigento, Taliansko
  Budapešť, Maďarsko
  Düren, Nemecko
  Gliwice, Poľsko
  I-čchang, Čína
  Medway, Spojené kráľovstvo
  Moskva, Rusko
  Nacka, Švédsko
  Salgótarján, Maďarsko


== Iné projekty ==

 Commons ponúka multimediálne súbory na tému Valenciennes


== Externé odkazy ==
oficiálna stránka


== Zdroj ==
Tento článok je čiastočný alebo úplný preklad článku Valenciennes na českej Wikipédii.