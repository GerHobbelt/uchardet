revision: 5345862
title: Vulkan Komarova
url: https://sk.wikipedia.org/wiki/Vulkan_Komarova


---

Vulkan Komarova (rus. Вулкан Комарова), tiež Zapovednyj (rus. Заповедный) je v súčasnosti neaktívny stratovulkán, nachádzajúci sa vo východnej časti polostrova Kamčatka, na severnom okraji komplexu Gamčen. Masív vulkánu je tvorený 2,5 × 4 km širokou kalderou, v ktorej sa nachádzajú dva stratovulkány a niekoľko dómov. Najmladší člen komplexu je samotný stratovulkán Komarova, ktorý leží na západnom okraji kaldery. Jeho rast začal, na základe datovania, pred cca 1 500 rokmi. V historickej dobe neexistuje žiaden záznam o aktivite komplexu, jediným prejavom vulkanizmu sú aktívne fumaroly na severnom a južnom svahu. Vrchol komplexu je silne hydrotermálne premenený.


== Externé odkazy ==
www.volcano.si.edu - stratovulkán Komarov na Global Volcanism Program (po anglicky)
http://www.kamchatsky-krai.ru Vulkány Kamčatky (po rusky)