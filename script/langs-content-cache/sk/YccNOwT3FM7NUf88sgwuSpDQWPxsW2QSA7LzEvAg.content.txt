revision: 7460362
title: "Gregor Nazi\xE1nsky"
url: https://sk.wikipedia.org/wiki/Gregor_Nazi%C3%A1nsky


---

Svätý Gregor Naziánsky (iné mená: Gregor Nazianzský, Gregor Teológ, Gregor Bohoslovec, Gregor z Nazianzu; * 329 – † 389), patrí medzi najvýznamnejších gréckych rano-kresťanských teológov 4. storočia, ktorí sú označovaní ako kapadócki otcovia (ďalej k nim patrí sv. Bazil Veľký a jeho brat sv. Gregor z Nyssy).


== Život a učenie ==
Gregor Naziánsky sa vzdelával najprv v palestínskej Cézarei, potom v Alexandrii a nakoniec na platónskej akadémii v Aténach, kde sa spriatelil s Bazilom Veľkým. Neskôr s ním žil nejakú dobu v jeho kláštore.
Roku 379 bol povolaný do Carihradu, kde bolo nicejské učenie po vláde ariánskeho cisára Valenta silno na ústupe. O rok neskôr ho cisár Theodosius I. osobne povýšil na carihradského patriarchu, Gregor sa však svojho úradu veľmi skoro vzdal, lebo niektorí biskupi považovali jeho povýšenie za porušenie jedného z kánonov 1. nicejského koncilu. S koncilom sa rozlúčil jednou zo svojich slávnych rečí.Dôrazne obhajoval trojičné dogmy podľa nicejského vyznania viery a tiež polemizoval s Juliánom Odpadlíkom, ktorý sa ako cisár vrátil k pohanstvu; okrem iného ho kritizoval za to, že upiera kresťanom právo na klasické vzdelanie. Jeho žiakom bol sv. Hieronym.
Gregor Naziánsky veľa hovoril aj o dôležitosti a nevyhnutnosti modlitby. Tvrdil, že ,je nutné obracať sa na Boha častejšie, ako dýchať’, lebo modlitba je stretnutie Božieho smädu s naším smädom. Boh má smäd po tom, aby sme my mali smäd po ňom (porov. Oratio 40, 27: SC 358, 260).V byzantskej literatúre bol po Biblii najcitovanejší autor.


== Slovenské preklady ==
O modlitbe (úryvok)
Prinesme obety tomu, ktorý za nás zomrel a vstal z mŕtvych (Slovo na Paschu)


== Referencie ==


== Literatúra ==
 "Gregor Bohoslovec, konštantinopolský arcibiskup : 25. január, 30. január." In: Antonín Čížek: Synaxár : Životy svätých. Prešov : Spolok biskupa Petra Pavla Gojdiča, 1998, s. 164-167. ISBN 80-967341-1-3
"Dňa 25. januára : Svätý Gregor Bohoslov." In: Andrej Josafát Gregor Truch: Život svätých : Duchovné čítanie pre slovenských gréckokatolíckych veriacich na každý deň kalendárneho roka. Preklad a úprava: Michal Čarný. Prešov : Vydavateľstvo Michala Vaška, 2003, s. 86-91. ISBN 80-7165-381-0
BRODŇANSKÁ, Erika. Gregor z Nazianzu. Listy vo veršoch.  1. vyd.  Prešov : Filozofická fakulta Prešovskej univerzity, 2012. 280 s.    Dostupné online.  ISBN 978-80-555-0599-2.     
BRODŇANSKÁ, Erika; KOŽELOVÁ, Adriána. Gregor z Nazianzu. Morálna poézia.  1. vyd.  Prešov : Prešovská univerzita v Prešove, Filozofická fakulta, 2020. 559 s.      ISBN 978-80-5552550-1.     
ŠPIDLÍK, Tomáš. Řehoř Naziánský : úvod ke studiu jeho duchovní nauky. Preklad Martina Vavřinková. Vyd. 1.  Olomouc : Refugium Velehrad-Roma, 2010. 326 s. (Dílo Tomáše Špidlíka; zv. XVIII.)     ISBN 978-80-7412-051-0.     


== Iné projekty ==

 Commons ponúka multimediálne súbory na tému Gregor Naziánsky


== Externé odkazy ==
http://www.knazi.sk/svati/gsvaty.php?svid=172
https://www.tkkbs.sk/view.php?cisloclanku=20070822017
https://svetkrestanstva.postoj.sk/32013/prinesme-obety-tomu-ktory-za-nas-zomrel-a-vstal-z-mrtvych


== Zdroj ==
Tento článok je čiastočný alebo úplný preklad článku Řehoř z Nazianzu na českej Wikipédii (číslo revízie nebolo určené).