revision: 5332208
title: History
url: https://sk.wikipedia.org/wiki/Inside_Out:_A_Personal_History_of_Pink_Floyd


---

Inside Out: A Personal History of Pink Floyd (Spojené kráľovstvo, 28. októbra, 2004) je kniha, ktorá je osobným pohľadom bubeníka skupiny Pink Floyd, Nicka Masona na jej históriu.


== Vydanie knihy ==
Originálna prvá edícia v tvrdom obale s grafickým návrhom od Storma Thorgensona, autora väčšiny obalov albumov skupiny vyšla ešte dvakrát v paperbackovej forme, z ktorých vydanie z roku 2005 zahrňuje aj udalosti počas zmierenia skupiny na spoločnom vystúpení v londýnskom Hyde Parku na charitatívnej akcii Live 8. Kniha je bohato ilustrovaná fotografiami členov, rôznych pozoruhodností, rarít, obrázkami, z ktorých množstvo nebolo predtým publikovaných. Nietkoré pochádzajú z Nickovej súkromnej zbierky.
Táto kniha bola vydaná aj ako zvuková kniha (Audiobook) na troch CD.


== O knihe ==
Nick Mason je jediným členom skupiny Pink Floyd, ktorý bol v jej zostave nepretržite počas celej jej existencie. V knihe z pohľadu priameho účastníka udalostí spracováva históriu od jeho príchodu, cez psychedelické obdobie pod vedením Syda Barretta koncom šesťdesiatych rokov, obdobie úspechov skupiny v sedemdesiatych rokoch do dneška. Neobchádza ani témy, ktoré boli aktuálne počas rozpadu skupiny v osemdesiatych rokoch. V opisoch používa skôr sarkasticko- humorný pohľad na celé dianie.


== Autorove vyjadrenia ==
Nick Mason o knihe hovorí:
„Poznámky, ktoré som použil pre napísanie tejto knihy som začal písať v roku 1994. Akurát sme skončili svetové turné a prvýkrát po mnohých mesiacoch som sa nemusel starať o to, či mám všetko riadne pobalené na cestu. Mal som vytúžený voľný čas. Pomyslel som si, že je to tá správna chvíľa na to, aby som skúsil zodpovedať na otázky, ktoré som dostával počas posledných tridsiatich rokov: „Z kade pochádza meno skupiny?“... „Kde je Syd?“... a „Ako to v skutočnosti bolo?“. Zobralo mi to iba desať rokov života, aby som zodpovedal na niektoré z nich.“
„Je jasné, že každý má odlišný- niekedy veľmi odlišný- pohľad na to, čo sa v skutočnosti stalo. V knihe som sa snažil jednoducho zachytiť udalosti o ktorých som si myslel, že poskytnú obraz o tom to čase v tom čase udialo. Snažil som sa aby som poctivo vykreslil obidve stránky: úspechy a celý ten zmätok, z ktorého sa odvíja existencia skupiny.“
Na záver ešte dodáva:
„Predovšetkým je kniha Inside Out o tom ako jeden člen skupiny prežíval zážitky, ktoré sa ťahali počas štyroch desaťročí, teda vlastne počas celého môjho dospelého veku.“


== Externé odkazy ==
Oficiálna webová stránka knihy