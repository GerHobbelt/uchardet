revision: 7516041
title: Pratchett
url: https://sk.wikipedia.org/wiki/Terry_Pratchett


---

Sir Terry Pratchett (celým menom Terence David John Pratchett) (* 28. apríl 1948 – † 12. marec 2015) bol anglický autor fantasy literatúry.


== Životopis ==
Pratchett sa narodil v Beaconsfielde v anglickom grófstve Bucks Davidovi a Eileen Pratchettovcom. Svoje vzdelanie pripisuje High Wycombe Technical High School a Beaconsfieldskej verejnej knižnici.
Prvým vydaným dielom bola krátka poviedka The Hades Business (Hádova práca), uverejnená v jeho školskom časopise keď mal trinásť rokov a potom, v roku  1963, zase v časopise Science Fantasy, za čo dostal 14 libier. Druhá uverejnená práca sa nazývala Night Dweller (Nočný tvor) a objavila sa v 156. čísle časopisu New Worlds v novembri 1965.
Po odchode zo školy v roku 1965 získal prácu v miestnych novinách Bucks Free Press a neskôr pôsobil v niekoľko ďalších regionálnych novinách v juhozápadnom Anglicku vrátane Western Daily Press a Bath Chronicle.
V tomto novinárskom období bol vyslaný urobiť interview s Petrom Bander van Durenom, jedným z riaditeľov malého vydavateľstva, kde práve vychádzala nová kniha. Počas rozhovoru sa zmienil, že sám napísal knihu The Carpet People. Táto nakoniec vyšla v roku 1971 a slávnostne bola  predstavená v oddelení kobercov obchodného domu Heal's na Tottenham Court Road v Londýne.
V roku 1980 sa Pratchett stal tlačovým hovorcom elektrárenskej spoločnosti Central Electricity Generating Board, kde v jeho pôsobnosti bolo niekoľko jadrových elektrárni. Neskôr vtipkoval o tom, že predviedol svoj zmysel pre dokonalé načasovanie, pretože zmena zamestnania nasledovala skoro po jadrovej katastrofe v Three Mile Island v Pensylvánii v USA.
Prácu pre CEGB nechal v roku 1987, keď začal zarábať viac peňazí príležitostným písaním. To mu umožnilo zvýšiť tempo a v súčasnosti väčšinou napíše dve knihy ročne. 
Od roku 1998 je držiteľom rádu za zásluhy o Britské kráľovstvo za službu literatúre. So sebe vlastnou iróniou to komentoval vyhlásením v zmysle „mám podozrenie, že 'službu literatúre' preukážem, keď sa zdržím ďalších pokusov nejakú napísať“. V roku 1999 mu bol udelený čestný doktorát literatúry na univerzite vo Warwicku.
Jeho dcéra Rhianna Pratchettová (narodená 1976) je autorkou fantasy a novinárkou. 
Ako svoje záľuby Pratchett uvádza „písanie, prechádzky, počítače, život“. Je dobre známy aj zvláštnou záľubou v pokrývkach hlavy, čo vidieť na zadných stranách obálok originálnych vydaní väčšiny jeho kníh.
31. decembra 2008 mu kráľovná Alžbeta II. udelila za zásluhy v literatúre Rad britského impéria.


== Dielo ==
Koberčania – 1971, v origináli The Carpet People, základ príbehov o nomoch
Knihy nómov – v origináli The Nome Trilogy, alebo The Bromeliad Trilogy (v USA)
Koniec sveta v hypermarkete – v origináli Truckers
Do boja s človekom – v origináli Diggers
Hor sa k nebesám – v origináli WingsOdvrátená strana slnka – 1976, v origináli The Dark Side of the Sun (sci-fi)Strata – 1981, sci-fi, v ktorom sa po prvýkrát objavuje motív plochej zeme (ešte trocha odlišnej od neskôr napísanej Plochozeme)Séria diel „Úžasná Plochozem“, od roku 1983, v origináli DiscworldDobré znamenia – v origináli Good Omens spolu s N. Gaimanom, humorne poňatý príbeh o zrodení Antikrista.Séria príbehov Johnyho Maxwella, ktorý vidí mŕtvych, mimozemšťanov a množstvo ďalších divných vecí:
Johny, iba ty môžeš zachrániť ľudstvo – v origináli Johny only You can save Mankind, Sci-fi o tom, čo sa stane, keď sa z počítačovej hry stane skutočnosť a hráči zistia, že vo virtuálnej prestrelke zabíjajú živé bytosti.
Johny a bomba – v origináli Johnny and the Bomb
Johny a mŕtvi – v origináli Johny and the DeadNefalšovaná mačka – humorný úvod do mačacej povahy


== Referencie ==


== Iné projekty ==

 Commons ponúka multimediálne súbory na tému Terry Pratchett


== Externé odkazy ==
Domáca stránka autora