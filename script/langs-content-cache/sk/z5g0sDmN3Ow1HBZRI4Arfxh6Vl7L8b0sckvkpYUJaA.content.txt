revision: 6810849
title: "M\xE9nodotos (syn Artemid\xF3ra)"
url: https://sk.wikipedia.org/wiki/M%C3%A9nodotos_(syn_Artemid%C3%B3ra)


---

Ménodotos (starogr. Μηνόδοτος – Ménodotos) bol grécky sochár v 2. storočí pred Kr.Ménodotos, syn a žiak sochára Artemidóra z Týru, tvoril v 2. polovici 2. stor. pred Kr. Svedectvom jeho tvorby sú jeho menom signované podstavce zo sôch. Na akropole rodoského mesta Lindos sa našiel podstavec zo sochy Pasifóna, kňaza bohyne Atény Lindskej, ktorú zhotovil so svojím otcom okolo roku 124 pred Kr. V tomto meste spolu so svojím bratom Charmolaom zhotovil sochu istého Zénodota, syna Diofanta. Spoločným dielom bratov bola aj socha (neznáma), ktorej podstavec našli v archeologickej lokalite mesta Rodos. So svojim rodákom (meno tohto sochára, syna Charmolaa, je nečitateľné) sa podpísali na mramorové podstavce sôch aténskeho zápasníka a pankratistu, víťaza mnohých hier, objavené v archeologickej lokalite ilýrskej Apollónie a v Atike.


== Referencie a bibliografia ==