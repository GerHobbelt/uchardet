revision: 7521893
title: Carmen Electra
url: https://sk.wikipedia.org/wiki/Carmen_Electra


---

Carmen Electra (vl. menom Tara Leigh Patrick, * 20. apríl 1972, Sharonville, Ohio, USA) je americká herečka, modelka, speváčka, mediálna osobnosť. Známou sa stala vďaka role Lani McKenzie, v televíznom seriály Baywatch (1997 - 1998). 


== Detstvo a mladosť ==
Carmen Electra sa narodila ako Tara Leigh Patrick, 20. apríla 1972 v meste Sharonville v štáte Ohio. Jej otec je gitarista a televízny zabávač a jej matka, bola speváčka. Electra navštevovala tanečnú základnú školu, jej snom bolo tancovať na Broadwayi. Neskôr absolvovala Princetonskú strednú školu v Sharonville v roku 1990 a okrem toho navštevovala a absolvovala Barbizonskú modelingovú a hereckú školu v Cincinnati. Je čerokíjskeho, nemeckého a írskeho pôvodu. 


== Kariéra ==
V roku 1990 začala svoju profesionálnu kariéru, ako tanečnica na Kings Island v Mason, v štáte Ohio. O rok neskôr, sa presťahovala do Minneapolisu v štáte Minnesota, kde stretla speváka a skladateľa Princea. Čoskoro podpísala nahrávaciu zmluvu s Prince's Paisley Park Records a svoj spevácky debut absolvovala s jej rovnomenným debutovým štúdiovým albumom v roku 1993. Bol to jej jediný album. Počas svojho pôsobenia v Paisley Park Records sa oficiálne stala známou ako Carmen Electra.
V máji 1996 sa prvý krát objavila v časopise Playboy a neskôr, bola uvedená ešte štyrikrát: v júni 1997, v decemberi 2000, v apríli 2003 a vo výročnom čísle z januára 2009. 
Electra sa presťahovala do Los Angeles, kde debutovala v nezávislom komediálnom horore American Vampire z roku 1997. V rovnakom roku, bola obsadená ako Lani McKenzie v americkom televíznom seriáli Baywatch, ktorý ju viac zviditeľnil. Elektra sa etablovala do spoločnosti ako sexsymbol.
V roku 2000 hrala v hororovom komediálnom parodickom filme Scary Movie ako Drew Decker. Film získal komerčný úspech. Neskôr si zahrala aj vo štvrtej časti filmu Scary Movie 4. Electra si zopakovala úlohu Lani McKenzie v televíznom filme Baywatch: Hawaiian Wedding z roku 2003. O rok neskôr sa objavila v remaku televíznej show Starsky & Hutch zo 70. rokov, ktorá získala komerčný úspech. Vďaka tejto televíznej role, získala cenu MTV Movie Award za najlepší bozk.
V roku 2006 sa objavila v paródii Date Movie. O rok neskôr si zahrala v ďalšom parodickom filme Epic Movie a v roku 2008 vo filme Toto je Sparta! aj v paródii Disaster Movie.


== Súkromný život ==
V auguste 1998 zomrela jej mama na rakovinu mozgu a o dva týždne neskôr jej staršia sestra Debbie, ktorá zomrela na infarkt. Počas tohto obdobia Electra chodila s hviezdou NBA Dennisom Rodmanom. Ona a Rodman sa zosobášili v novembri 1998 v Las Vegas, v Nevade. O deväť dní neskôr podal Rodman žiadosť o anulovanie svadby, pričom tvrdil, že bol pár nebol „pri zmysloch“, keď sa sobášili. Ich manželstvo bolo zrušené v apríli 1999. 
22. novembra 2003 sa vydala za Davea Navarra, hlavného gitaristu rockovej skupiny Jane's Addiction. V júli 2006 oznámili rozvod, o ktorý požiadala Electra a rozvod bol uskutočnený vo februári 2007. 
V apríli 2008 bola zasnúbená s Robom Pattersonom, členom metalovej skupiny Otep a hardrockovej skupiny Filter. Napriek tomu, že sa zasnúbili, pár sa nikdy nezosobášil a rozišli sa v roku 2012. Electra je bezdetná. 
Electra je považovaná za „sexsymbol“ a „ikonu popkultúry“.
Zorganizovala finančnú zbierku pre Head to Hollywood, neziskovú organizáciu, ktorá ponúka podporu ľuďom, ktorí prežili nádor na mozgu. Medzi ďalšie charitatívne organizácie, ktoré podporuje, patrí Elevate Hope, charita, ktorá podporuje týrané a opustené deti a HollyRod Foundation, ktorá poskytuje lekársku, fyzickú a emocionálnu podporu tým, ktorí trpia zložitými životnými okolnosťami, najmä Parkinsonovou chorobou.
V roku 1997 sa objavila v reklamách kozmetiky Max Factor v objavila sa aj v ich televíznych a tlačových reklamách. V rokoch 2004 až 2005 sa objavovala v reklamách na produkty Maxim Men's Hair Color.


== Iné projekty ==

 Commons ponúka multimediálne súbory na tému Carmen Electra


== Externé odkazy ==
Carmen Electra v Internet Movie Database (po anglicky)
Carmen Electra v Česko-Slovenskej filmovej databáze


== Zdroj ==
Tento článok je čiastočný alebo úplný preklad článku Carmen Electra na anglickej Wikipédii.