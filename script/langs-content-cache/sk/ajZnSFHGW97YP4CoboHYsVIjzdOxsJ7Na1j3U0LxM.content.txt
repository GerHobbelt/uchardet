revision: 7479532
title: "Apoll\xF3nios z Trallu"
url: https://sk.wikipedia.org/wiki/Apoll%C3%B3nios_z_Trallu


---

Apollónios (starogr. Ἀπολλώνιος) bol grécky sochár v 1. storočí pred Kr.Sochár Apollónios bol pravdepodobne synom Artemidóra z maloázijskéko mesta Tralles. Pôsobil na ostrove Rodos, kde so svojim bratom Tauriskom zhotovili najväčšie známe súsošie antiky, tzv. Farneského býka. Dielo bolo vytvorené v typickom štýle rodoskej sochárskej školy a znázorňovalo potrestanie Dirky, ktorú bratia Amfión a Zéthos priviazali býkovi na rohy, aby ju uvláčili na smrť.Podľa rímskeho historika Plínia bolo toto súsošie odvezené z Rodosu do Ríma, kde skončilo v zbierke známeho rímskeho politika a obdivovateľa umenia Asinia Pollia. Jednu zreštaurovanú kópiu tohto diela umiestnili v Caracallových kúpeľoch. V 16. storočí ju preniesli do Farneského paláca (Palazzo Farnese) a v 18. storočí sa dostala do neapolskej kráľovskej zbierky, neskôr do neapolského múzea.


== Referencie a bibliografia ==