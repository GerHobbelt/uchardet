revision: 7346743
title: Philadelphia
url: https://sk.wikipedia.org/wiki/Philadelphia


---

Philadelphia (v angličtine hovorovo aj Philly; v slovenčine staršie aj Filadelfia) je šieste najväčšie mesto Spojených štátov podľa počtu obyvateľov a najväčšie mesto Pensylvánie podľa rozlohy aj počtu obyvateľov. Má okolo 1,5 milióna obyvateľov, čím je druhým najväčším mestom na východnom pobreží Spojených štátov.
Metropolitná oblasť Philadelphie je štvrtá najväčšia v Spojených štátoch, pričom tu žije vyše 5,8 milióna obyvateľov, čo je viac, ako počet obyvateľov Slovenska.


== Pôvod názvu ==
Názov mesta pochádza z gréčtiny a znamená bratská láska (filos – láska, adelfos – brat).


== Dejiny ==
Pred Európanmi v okolí Philadelphie žili Lenapskí Indiáni v dedine Schackamaxon. Európania sem prišli až na začiatku 17. storočia. Prvý európsky národ, ktorý sem prišiel boli Holanďania. Potom obsadili územie Angličania, ktorý založili aj mesto Philadelphia. Mesto im patrilo až do Deklarácie nezávislosti Spojených štátov v roku 1776. Mesto patrí medzi najstaršie a historicky najvýznamnejšie mestá Spojených štátov. Počas 18. storočia bolo druhým hlavným mestom a najľudnatejším mestom v USA a druhým najväčším anglicky hovoriacim mestom po Londýne. V tomto období zatienilo aj mestá ako Boston a New York v politickej aj sociálnej významnosti, pričom významnú úlohu zohral Benjamin Franklin.


== Demografia ==
Rasové zloženie:

45,0% Belosi
43,2% Afroameričania
0,4% Indiáni
5,5% Aziati
5,8% Iná rasa
2,2% Dve alebo viac rás


== Osobnosti mesta ==
Pozri Zoznam osobností Philadelphie


== Partnerské mestá ==
  Aix-en-Provence, Francúzsko
  Atény, Grécko
   Douala, Kamerun
  Florencia, Taliansko
  Incheon, Kórejská republika
  Kóbe, Japonsko
  Mosul, Irak
  Nižný Novgorod, Rusko
  Tel Aviv, Izrael
  Tiencin, Čína
  Toruń, Poľsko


== Iné projekty ==

 Commons ponúka multimediálne súbory na tému Philadelphia


== Externé odkazy ==
Oficiálna stránka