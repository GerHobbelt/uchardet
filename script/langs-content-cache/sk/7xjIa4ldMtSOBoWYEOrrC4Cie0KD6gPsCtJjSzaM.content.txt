revision: 6990718
title: Pamachovky
url: https://sk.wikipedia.org/wiki/Pamachovky


---

Pamachovky alebo machovce (Entoprocta) sú kmeň špirálovcov. Je to malá skupina väčšinou morských živočíchov, pozmenených trvalým prisadnutím. Telo je drobné (1 až 5 mm), kalichovitého tvaru, prisadnuté na stopke, tráviaca rúra je podkovovito prehnutá dohora. Protonefrídie (1 pár), obrvená larvička a špirálové brázdenie vajíčka svedčia o ich príbuznosti s ploskavcami. (V minulosti boli zaraďované k machovkám, od ktorých sa oprávnene oddelili – machovky majú coelom.) U nás žije asi len Urnatella gracilis, zistená v roku 1977 v rieke Tisa.


== Systematika ==
kmeň: pamachovky (Entoprocta)
čeľaď: Barentsiidae
rod: Barentsia
rod: Pedicellinopsis
rod: Pseudopedicellina
rod: Coriella
rod: Urnatella
čeľaď: Loxokalypodidae
rod: Loxokalypus
čeľaď: Loxosomatidae
rod: Loxosoma
rod: Loxosomella
rod: Loxomitra
rod: Loxosomespilon
rod: Loxocore
čeľaď: Pedicellinidae
rod: Pedicellina
rod: Myosoma
rod: Chitaspis
rod: Loxosomatoides


== Externé odkazy ==
PaedDr. Valerián Franc CSc.: Systém a fylogenéza živočíchov – bezchordáty – zdroj, z ktorého (pôvodne) úplne alebo čiastočne čerpal tento článok.