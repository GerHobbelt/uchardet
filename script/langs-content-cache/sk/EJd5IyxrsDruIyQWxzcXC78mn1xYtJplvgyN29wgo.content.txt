revision: 7471870
title: "Ren\xE9 Thom"
url: https://sk.wikipedia.org/wiki/Ren%C3%A9_Thom


---

René Thom (* 2. september 1923, Montbéliard, Francúzsko - † 25. október 2002, Bures-sur-Yvette) bol francúzsky matematik. Spočiatku sa zaoberal najmä topológiou, dosiahol významné výsledky v algebraickej a diferenciálnej topológii. Jeho práca v topológii neskôr prerástla v skúmanie konceptov dnešnej teórie singularít. V širokej verejnosti je však známy najmä ako zakladateľ teórie katastrof, neskôr rozvíjanej predovšetkým Erikom Christopherom Zeemanom. Posledných dvadsať rokov svojho života sa Thom zaoberal predovšetkým filozofiou a epistemológiou, zaoberal sa aj Aristotelovými prácami o vede. V roku 1958 dostal Fieldsovu medailu.