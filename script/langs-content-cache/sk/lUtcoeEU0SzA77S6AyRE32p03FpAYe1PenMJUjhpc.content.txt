revision: 5846656
title: Dog military parkur
url: https://sk.wikipedia.org/wiki/Dog_military_parkur


---

Dog Military Parkur je disciplína kynologického športu, v ktorej psovod so svojím psom prekonáva prekážkovú dráhu koncipovanú obdobne ako vojenské tréningové dráhy. Psovod prekonáva všetky prekážky súčasne so svojím psom, pričom spôsob prekonávania prekážok je ľubovoľný. Pes môže byť vedený voľne alebo na vôdzke. Vynechanie prekážky psom alebo psovodom je časovo penalizované.Disciplínu vyvinula Bratislavská kynologická záchranárska brigáda, ktorá od roku 2011 organizuje každoročné preteky (1. ročník sa konal 4. decembra 2011 v Bratislave). Súčasťou podujatia sú aj súťaže špecializované pre potreby práce záchranárskych psov, napr. poskytovanie prvej pomoci, zlaňovanie, orientácia v teréne.


== Referencie ==