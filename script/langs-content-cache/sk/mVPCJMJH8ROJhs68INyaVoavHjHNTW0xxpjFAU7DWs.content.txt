revision: 7520040
title: Ada Lovelace
url: https://sk.wikipedia.org/wiki/Ada_Lovelace


---

Augusta Ada King-Noel, grófka Lovelace (rodená Byron, dnes známa ako Ada Lovelace; * 10. december 1815, Londýn, Spojené kráľovstvo – † 27. november 1852, tamže) bola anglická matematička. Je známa predovšetkým vďaka tomu, že detailne opísala fungovanie „analytického stroja“ (angl. analytical engine) – mechanického počítača, navrhnutého anglickým polyhistorom Charlesom Babbageom ako komplexnejší variant jeho prvého „diferenčného stroja“ (angl. difference engine). Medzi jej poznámkami k analytickému stroju bol i algoritmus na výpočet Bernoulliho čísiel, ktorý býva považovaný za prvý publikovaný algoritmus spracovateľný počítačom, vďaka čomu býva Ada Lovelace uvádzaná ako prvá počítačová programátorka.Bola jediným legitímnym potomkom anglo-škótskeho básnika George Gordona Byrona. Zomrela ako tridsaťšesťročná (rovnako ako jej otec) potom, ako jej lekár pustil žilou kvôli komplikáciám s rakovinou. Zanechala po sebe dvoch synov a jednu dcéru, lady Anne Bluntovú, spoluzakladateľku chovu arabských koní v Európe.
V roku 1979 po nej americké ministerstvo obrany pomenovalo programovací jazyk Ada.


== Životopis ==


=== Detstvo ===
Ada Lovelace sa narodila 10. decembra 1815. Pomenovaná Augusta po Byronovej nevlastnej sestre Auguste Leigh; jej druhé meno Ada vybral Byron samotný pretože „je krátke, starobylé a zvučné“.


== Referencie ==


== Iné projekty ==

 Commons ponúka multimediálne súbory na tému Ada Lovelace


== Externé odkazy ==
Ada Lovelace na webe Zkus IT
Ada picture gallery
Augusta Ada King, countess of Lovelace
Prepis algoritmu výpočtu Bernoulliho čísla B8 Ady Lovelace do jazyka C