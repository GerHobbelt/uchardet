revision: 7305111
title: "Seri\xE1l"
url: https://sk.wikipedia.org/wiki/Seri%C3%A1l


---

Seriál je literárne dielo (literárny seriál), filmové dielo (filmový seriál), televízne dielo (televízny seriál), rozhlasové dielo (rozhlasový seriál), výtvarné dielo, hra alebo novinový (novinový seriál) či internetový materiál, ktoré/-á/-ý sa skladá sa z viacerých dielov (spravidla spojených rovnakými hlavnými postavami) a/alebo vychádza na pokračovanie.


== Televízny seriál ==
Jedno pokračovanie (vysielaná jednotka) sa volá časť alebo diel. Dlhšie seriály sa niekedy delia aj na série, teda skupiny častí vyrobené v jednom roku. Používajú sa aj nespisovné označenia epizóda pre jeden diel a sezóna pre sériu, ktoré vznikli doslovným prekladom z anglického jazyka.
Dej sa počas seriálu vyvíja, pribúdajú či ubúdajú vedľajšie postavy a v menšej miere aj hlavné postavy. V záujme sledovanosti je finále (posledná časť série) veľmi napínavé a rozuzlenie udalostí sa často nachádza na začiatku novej série. Ďalší typický znak je postupné zdokonaľovanie opisu postáv a vzťahov medzi nimi.
Slovenské televízie delia svoje seriály podľa pôvodu nasledovne:

Pôvodné (pôvodná slovenská tvorba)
Akvizície alebo Zahraničné seriály
Telenovely (formát veľmi podobný tzv. mydlovým operám (soap opera))
Animovaný seriál (na rozdiel od hraného)Seriály podľa obsahu (žánru) sa delia napríklad (v televízii JOJ):

Seriál z ... prostredia
Seriál založený na skutočnej udalosti (udalostiach)
Dramatický (akčné) seriál
Komediálny seriál
Kriminálny seriál
Reality seriál
Animovaný sitkom
Improvizovaný sitkom
Fantastické (fantasy, horor, mysteriózny, sci-fi)Seriály podľa priebehu seriálovosti možno rozdeliť
oddelená serialita
nenáväzná serialita
polonávazná serialita
náväzná serialita
rozrušujúca serialita


=== Frekvencia opakovania ===
Seriál Susedia bol vysielaný od jesene 2006 raz týždenne, najprv každý pondelok od 21:00 na TV Markíza (neskôr o 20:00). Susedia sa stali najúspešnejším a najsledovanejším pôvodným slovenským seriálom vyrobeným po roku 1989. Časom dosahovali jednotlivé časti sledovanosť nad milión divákov a podiel na trhu nad 60 %.
Seriál Panelák je promovaný ako prvý denný slovenský televízny seriál, ktorý vysielala TV JOJ od 18. februára 2008 ako denný seriál až do 17. júna 2015, kedy bola odvysielaná finálna epizóda 15. série. Počas týchto 15 rokov bolo ročne odvysielaných približne 100 častí, teda asi dve časti týždenne.
s mesačnou alebo inou periodicitou alebo bez nej.


=== Dĺžka dielu ===
Televízny seriál má najčastejšie 20 – 25 minút alebo 40 – 45 minút, podľa určenia. 20 – 25 minút dosahujú krátke komediálne seriály, často označované ako sitkom (situačná komédia). Príkladom sú napríklad populárne seriály Susedia, Priatelia alebo Najhorší týždeň môjho života. Dlhšie diely majú seriály s pokračujúcim dielom, ako napríklad Oteckovia, Druhá šanca alebo Sestričky.


=== Počet dielov TV seriálu ===
Treba rozlišovať televízne filmy rozdelené do niekoľkých častí a polhodinové, trištvrte či hodinové televízne seriály. Sezóna seriálu zvykne mať zvyčajne 8 až 30 častí a v prípade úspechu pokračuje ďalšou (na Slovensku aj sto častí). Viacdielne programy ponúkajú prevádzkovateľom televízneho vysielania množstvo výhod. Na rozdiel od filmov sú výrobné náklady v televízii zvyčajne nižššie. Zároveň sú diváci viazaní v dlhodobejšom horizonte.


== Filmový seriál ==
Prvý „seriál“ alebo film na pokračovanie s názvom „Čo sa stalo Mary?“  vyrobila firma Edison Company v roku 1912. Bežal súčasne ako filmový seriál v kinách a ako seriál v ilustrovanom časopise McClure's Ladies World. Seriál pozostával z 10-20 minútových epizód, ktoré sa dostávali do kín raz týždenne a vždy sa končili takzvaným „cliffhangerom“ (t.j. v najvzrušujúcejšom momente), aby povzbudili návrat divákov do kina. Väčšinou boli natočené s malými rozpočtami. Vo Francúzsku sa vyvinula inú forma filmových seriálov, ktorá bola navrhnutá viac lyricky a nebola závislá na cliffhangeri.
Medzi najznámejšie seriály v Amerike patril Pathého The Perils of Pauline (1914), ktorý pozostával z 20 pokračovaní a urobil z Pearl White medzinárodnú hviezdu. Najdlhším pokračovaním bol film Hazards of Helen (119 dielov, medzi novembrom 1914 a februárom 1917).  Filmové seriály boli tiež veľmi populárne vo Francúzsku, najmä série Fantômas (1913) a Les Vampires (1915). V Nemecku Otto Rippert nakrútil Homunculus (1916) v šiestich epizódach.
Seriály zostali populárne v amerických kinách až do konca štyridsiatych rokov, či už v žánri sci-fi, ako boli Flash Gordon (1936), King of the Rocket Men (1949) a v kriminálnom filme ako Dick Tracy vs. Crime, Inc. (1941). S príchodom televízie sa filmové seriály presťahovali do nového média a vytvorili jednu zo zdorjov na ktoré nadväzovali televízne seriáli. Prvým TV seriálom v ČSSR bola v rokoch 1959 až 1960 vysielané Příběhy rodiny Bláhovy.


== Počet dielov všeobecne ==
dvojdielne (zastaralo Dilogia, zo starogréčtiny „di“ dva a „logos“ slová)
3 dielne (Trilógia)
4 dielne (Tetralógia)
5 dielne (Pentalógia)
7 dielne (Heptalógia)
8 dielne (Oktológia)
9 dielne (Ennealógia)
10 dielne (Dekalógia)
12 dielne (Dodekalógia)


== Referencie ==


== Literatúra ==
KOKEŠ, Radomír D.. Teorie seriálové fikce: možné cesty naratologické analýzy televizního seriálu [online].    Ústav pro českou literaturu AV ČR.  S. 228–257.  Dostupné online.  ISBN 978-80-85778-80-9.    
KOKEŠ, Radomír D.. Fikce, (makro)světy a typologie seriality [online].    Ústav pro českou literaturu AV ČR.  S. 149–174.  Dostupné online.  ISBN 978-80-85778-88-5.    
KOKEŠ, Radomír D.. Světy na pokračování. Rozbor možností seriálového vyprávění.    Akropolis.      ISBN 978-80-7470-146-7.     (Obsah a úvodní kapitoly dostupné on-line.)


== Pozri aj ==
kreslený seriál
animovaný seriál
filmová séria