revision: 7460292
title: "Baltasar Graci\xE1n"
url: https://sk.wikipedia.org/wiki/Baltasar_Graci%C3%A1n


---

Baltasar Gracián (* 6. január 1601, Belmonte de Gracián , Španielsko – † 6. december 1658, Tarazona) bol španielsky barokový spisovateľ, jezuita a filozof (etika, estetika, náboženská filozofia): napätie medzi sklonmi ľudskej prirodzenosti a požadovaným mravným postojom má sa prekonávať dôrazom na korigujúcu úlohu kultúry a na schopnosť rozumnej úvahy.
Gracián vynikol ako praktický a teoretický predstaviteľ konceptistickej (conceptos = jedinečné nápady) tendencie španielskeho baroka: vychádza z rozlíšenia medzi prirodzenou vlohou, založením (genio) a jeho bystrým, dômyselným rozumovým uplatnením (ingenio). Gracián podčiarkuje estetickú kvalitu myšlienkových úkonov, ktorá sa nerodí zo súvislých a zložitých úvah, ale z okamžitého a priameho zblíženia vzájomne vzdialených pojmov.


== Slovenské preklady ==
O svetskej múdrosti alebo o tom, komu bude v pekle dobre. Bratislava: Iris 2019 (prekl. František Novosád).


== Iné projekty ==

 Wikicitáty ponúkajú citáty   od alebo o Baltasar Gracián
 Commons ponúka multimediálne súbory na tému Baltasar Gracián


== Externé odkazy ==
FILIT – zdroj, z ktorého pôvodne čerpal tento článok.