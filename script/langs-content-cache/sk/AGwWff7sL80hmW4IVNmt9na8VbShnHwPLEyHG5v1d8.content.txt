revision: 7253895
title: "Smetn\xEDk"
url: https://sk.wikipedia.org/wiki/Smetn%C3%ADk


---

Smetník alebo smetiak je buď všeobecne nádoba na smeti (odpadky) alebo v užšom zmysle len (kedysi výlučne kovová) nádoba na odpadky (prípadne odpad) pri budove či na ulici na prechodné uloženie odpadkov pred ich definitívnym odvozom (iná než odpadkový kôš či veľkokapacitný kontajner). Zastarané (resp. podľa niektorých názorov nesprávne) označenie smetníka v užšom zmysle je popolnica, odborné označenie je zberná nádoba (v užšom zmysle, keďže zberná nádoba v širšom zmysle zahŕňa aj verejné odpadkové koše, veľkokapacitné kontajnery a pod.) a vyskytuje sa aj označenie nádoba na odpad (ktoré ale môže mať aj úplne všeobecný význam).


== Kontajner ==
Veľké smetníky upravené na vyklopenie do osobitne na to uspôsobeného automobilu sa volajú aj kontajner (staršie aj: kontejner); typicky sa vyskytujú pri bytových domoch. Ako kontajner sa ale označujú aj veľkokapacitné kontajnery (=veľkoobjemové kontajnery) na odpad (t. j. obyčajne hore otvorené veľmi veľké nádoby určené spravidla na občasný zber a následný odvoz najmä rozmerného domového alebo stavebného odpadu) alebo niekedy aj niektoré špecifické typy nádob na odpad, napr. kontajner na nebezpečný odpad či bioodpad, kontajner na textil a pod.


== Delenie zberných nádob/kontajnerov na komunálny a podobný odpad ==


== Zvoz ==
Smetiaky v slovenských mestách bývajú pravidelne vyprázdňované v rámci komunálnych služieb, spravidla mestských alebo iných súkromných subjektov pôsobiacich v regióne, najčastejšie raz až dvakrát týždenne. Vyprázdňovanie smetiakov zabezpečuje tzv. smetiarske auto.[chýba zdroj]


== Galéria ==

		
		
		


== Zdroje ==