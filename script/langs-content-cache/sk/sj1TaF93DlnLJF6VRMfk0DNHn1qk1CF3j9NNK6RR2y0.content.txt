revision: 7456586
title: Gustav Brom
url: https://sk.wikipedia.org/wiki/Gustav_Brom


---

Gustav Brom, vlastným menom Gustav Frkal, (* 22. máj 1921, Veľké Leváre– † 25. september 1995, Brno) bol český džezový bigbandový kapelník, dirigent, hudobný skladateľ, hráč na saxofón a klarinet a príležitostný spevák.


== Životopis ==
Pochádzal z rodiny moravského podnikateľa. Narodil sa na Slovensku. S manželkou Mariou Gergelovou mali syna a dcéru. Syn Gustav je tiež hudobník, hráč na trombón v medzinárodnej džezovej formácii Hans Koller Big Band.
Po skončení reálneho gymnáziá v Brne absolvoval štúdium na hudobnom konzervatóriu Moravan v Kroměříži.


== Hudobná kariéra ==
Svoju prvú swingovú formáciu bigbandového typu založil v Brne už v roku 1940. Nebola to však priaznivá doba pre rozvoj džezu. Po skončeni druhej svetovej vojny získal kratkodobé angažmá vo Švajčiarsku. Po návrate sa toto teleso rozpadlo.
Niekoľko rokov pôsobil v Bratislave. V roku 1948 Bromov súbor hral v tzv. švédskom obsadení – štyri saxofóny, trűbka a rytmika. V roku 1951 sa z neho dokonca stal sextet, bez kontrabasu. Od roku 1953 sa formácia opäť zväčšila. Do obnoveného orchestru prišli hudobníci, ktorí podstatnou mierou ovplyvnili jeho ďalšie hudobné smerovanie. Boli to predovšetkým – kontrabasista Luděk Hulan, bubeník Ivan Dominák, hráč na trombón Stanislav Veselý a hráč na lesný roh Jan Kulíšek, trubkár Jaromír Hnilička a hráč na barytónsaxofón Josef Audes.
Rok 1960 uzatvoril dixielandové obdobie Bromovej hudobnej kariery. Vďaka novým členom orchestra sa jeho zvuk čoraz viac priklonil k hardbopu. Okrem nahrávok pre domáce vydavateľstvo Supraphon prichádzajú aj ponuky zo zahraničia, hlavne zo Spolkovej republiky Nemecko, hlavne pre spoločnosť SABA. 
V sedemdesiatych rokoch 20. storočia, vďaka príchodu nových, mladých hudobníkov, orchester dostal opäť modernú sviežu, rockovým štýlom ovplyvnenú, zvukovú podobu. K novým posilám spomínaného obdobia patrili klávesista Milan Vidlák a bratia Igor Vavrda a Vitězslav Vavrda. Koncom sedemdesiatych rokov sa Gustáv Brom opäť vrátil k swingovému repertoáru, ale znovu a jasne potvrdil, že vo svojom odbore patrí nielen k domácej, ale aj európskej hudobnej špičke. Ešte za svojho života určil za svojho nástupcu popredného slovenského hudobníka Vlada Valoviča. 


=== Epizóda - Pocta astronautovi ===
Text tejto piesne napísal v priebehu dvoch hodín Pavel Pácl, autorom hudby bol  Jaromír Hnilička. Pôvodne ju mala naspievať Jarmila Veselá, sólistka Orchestra Gustava Broma, no jej hlas do hudby neladil. Potom ju skúšali nahrať ako duo Veselá – Brom, ale ani ten pokus nebol dobrý. Nakoniec to naspieval a nahral Gustav Brom sám. Legendárna pieseň s pôvodným názvom Pocta astronautovi (označovaná aj ako Dobrý den, majore Gagarine) sa stala vo svojom čase skutočným československým hitom. Bola to óda na historickú udalosť z 12. apríla 1961, kedy sovietska kozmická loď Vostok 1 vyniesla do vesmíru prvého človeka, kozmonauta Jurija Gagarina.


=== Orchestr Gustava Broma ===
V roku 1940 založil a až do svojej smrti v roku 1995 viedol bigband s názvom Orchestr Gustava Broma. Prvé nahrávky vyšli pod značkou Esta. Potom nahrával hlavne pod značkou Supraphon, ale aj Panton a Opus. V roku 1995 po smrti Gustava Broma sa premenoval na Big Band Gustava Broma. Od vtedy ho vedie slovenský hudobník a dirigent Vlado Valovič. V roku 2010 orchester oslávil 70. výročie svojho trvania. V roku 1960 sa v rámci orchestra vyčlenila rytmická sekcia jeho sólistov známa ako Combo Orchestra Gustava Broma. Na verejnosti účinkovala bez Gustava Broma a tvorili ju špičkoví hudobníci orientujúci sa hlavne na swing a džez – Alfa Šmíd, Bill Moody, Jaromír Hnilička, Josef Audes, Josef Blaha, Milan Řežábek, Mojmír Bártek, Oldřich Blaha, Václav Skála.
V jeho veľkom jazzovom bigbande, respektíve tanečnom orchestri hral aj saxofonista a kapelník Karel Krautgartner a mnohí ďalší hudobníci. Václav Holub, ktorý na svojho niekdajšieho vedúceho nadviazal, v súčasnosti vedie úspešný brniansky súbor, Junior Big Band.
Orchestr Gustava Broma patril a stále patrí k špičkovým hudobným telesám, ktoré vedelo a vie hrať nielen swing a džez, ale aj tzv. stredný prúd pop–music.


== Planétka Gustavbrom ==
26. júla 2007 bola po ňom pomenovaná malá vesmírna planétka.


== Diskografia ==


=== Malé platne, vinyl, SP, EP ===
1957 Gery Scott - Sings With Gustav Brom And His Orchestra, EP vinyl Supraphon


=== Štúdiové albumy ===
1966 – Gustav Brom, Gustav Brom Se Svým Orchestrem* – Jazz, LP Supraphon (DV 10183)
1967 – Gustav Brom And His Orchestra – The "Brom" Stream, LP Supraphon – SUA 15722
1967 – Gustav Brom Se Svým Orchestrem* – Gustav Brom Se Svým Orchestrem II., Supraphon 1 15 0204, reedícia na LP, vinyl Supraphon, SUA ST 55849, 1971
1967 – Big Band Gustav Brom – "Swinging The Jazz", LP SABA SB 15122 ST, Nemecko
1970 – Gustav Brom, Orchester Gustav Brom – Gustav Brom Goes Pop, LP vinyl, MPS Records,  BASF MPS 14 271, CRA 820, Nemecko
1970 – Josef Kainar, Gustav Brom Se Svým Orchestrem – Světové Evergreeny S Texty Josefa Kainara, LP vinyl, Supraphon – 1 13 0726, Gramofonový Klub – 1 13 0726, limitovaná edícia
1976 – Gustav Brom, Orchestra Of The Meritorious Artist Gustav Brom – Plays For You Pop Jazz And Swing, LP vinyl, Opus – 9115 0447
1977 – Gustav Brom, Gustav Brom Se Svým Orchestrem – Polymelomodus, LP Supraphon – 1 15 2143, Gramofonový klub – 1 15 2143, limitovaná edícia
1984 – Gustav Brom – Movie, Movie …, LP vinyl Opus – 9113 1360
1984 – Orchestra Of The Merited Artist G. Brom – Jazz Rendezvous With Gustav Brom, LP vinyl, Opus – 9115 1472
1984 – Gustav Brom – Souvenir, LP vinyl Opus – 9113 1382
1988 – Gustav Brom Orchestra & Vox: Sing, Sing, Sing, LP vinyl Opus (9313 2026)
2002 – Hvězdy nad Bromem - FR centrum  FR 0046-2 EAN 8594046 745299, CD - Orchestr Gustava Broma
2005 – Hallelujah Time - Gustav Brom - Supraphon, CD


=== Koncertné albumy ===
1968   Orchestr Gustava Broma – Orchestr Gustava Broma (Jazzový Koncert), LP vinyl Supraphon, Gramofonový klub 1 15 0478, tiež ako exportný album ako Gustav Brom And His Orchestra, Supraphon SUA ST 55975, 1968 a taktiež neoficiálne UK–vydanie ako Orchestr Gustava Broma (Jazzový Koncert), Treasure Trove Records	1 15 0478


=== Kompilácie, výberovky, spolupráca, spoluúčasť ===
1969 - Orchestr G. Broma a Ferguson – Maynard + Gustav, LP vinyl Supraphon, Gramofonový Klub 1 15 0716, reedícia LP vinyl Supraphon v roku 1970 a LP vinyl Amiga 1977
1970 - Josef Kainar, Gustav Brom Se Svým Orchestrem* – Světové Evergreeny S Texty Josefa Kainara, LP vinyl Supraphon – 1 13 0726, Gramofonový Klub – 1 13 0726, limitovaná edícia
1972 - Sonja Salvis a Gustav Brom Orchestra – Send For Me, LP vinyl, Supraphon 1 13 0990, reedicia na LP vinyl Supraphon 1 13 0990 v roku 1973
1975 - Alexej Fried, Gustav Brom Orchestra – Solstice / Moravian Wedding, LP vinyl Supraphon, Gramofonový klub 1 15 1738 a tiež reedícia LP vinyl Supraphon 1 15 1738 v roku 1976
1997 - Hana A Petr Ulrychovi, Atlantis (21), Orchestr Gustava Broma – Odyssea, CD Bonton – 71 0385-2, remastrované plus bonusy


== Referencie ==


== Literatúra ==
Dorůžka, Lubomír: Panoráma populární hudby 1918/78. (Mladá fronta, Praha 1981)
Dorůžka, Lubomír: Panoráma jazzu. (Mladá fronta, Praha 1981)
Matzner, Poledňák, Wassenberger a kol.: Encyklopedie jazzu a moderní popularni hudby. Část jmenná – československá scena. (Praha 1990)
Kolektív autorov: Kdo je kdo v České republice 94/95 (Praha 1994)


== Externé odkazy ==
Cojeco.cz
Discogs.com
KDO BYL KDO v našich dějinách ve 20. století