revision: 7490002
title: "Samohybn\xFD delostreleck\xFD oddiel"
url: https://sk.wikipedia.org/wiki/Samohybn%C3%BD_delostreleck%C3%BD_oddiel


---

21. samohybný delostrelecký oddiel je delostrelecká jednotka, súčasť 2. mechanizovanej brigády Pozemných síl Slovenskej republiky. Sídli v Michalovciach. Veliteľom oddielu je od 1. mája 2021 pplk. Ing. Marek Uchaľ, ako ôsmy veliteľ v poradí.


== Dejiny oddielu ==
Predchodkyňou oddielu bola delostrelecká brigáda, ktorá vznikla 1. decembra 1950 v posádke Jičín ako 21. ťažká delostrelecká brigáda, ktorá bola súčasťou 5. delostreleckej divízie. K 29. aprílu 1955 bola brigáda premenovaná na 21. prešovskú ťažkú delostreleckú brigádu, v roku 1958 bola premenovaná na 25. prešovskú húfnicovú delostreleckú brigádu, ale už počas reorganizácie v rokoch 1960 až 1962 jej bolo vrátené predošlé meno. Od 1. septembra 1963 prešla do podriadenosti 4. vševojskovej armády a jej názov bol zmenený na 332. kanónovú delostreleckú brigádu. Počas rokov 1990 až 1991 prešla ďalšími zmenami a ako 3. delostrelecká brigáda bola presunutá z posádky Jičín do posádky Jelšava. K 1. októbru 1995 bola prečíslovaná na 5. delostreleckú brigádu. Tá bola zrušená dňom 31. marca 2005 a k 1. januáru 2005 vznikol Zmiešaný delostrelecký oddiel ako súčasť 2. mechanizovanej brigády. Do konca marca 2005 pôsobil v Jelšave, ale k 1. aprílu 2005 bol dislokovaný do Duklianskych kasární v Michalovciach. Od 1. júla 2009 oddiel nesie názov Samohybný delostrelecký oddiel. Tradičným novoročným salvám pri príležitosti vzniku Slovenskej republiky v roku 2018 prvý krát velila žena.25. februára 2011 prezident Ivan Gašparovič oddielu prepožičal historický názov Dukliansky samohybný delostrelecký oddiel a rozkazom z 31. mája 2013 čestný názov Samohybný delostrelecký oddiel generálmajora Alexandra Kordu.Oddiel vypálil slávnostné salvy počas inaugurácie hlavnej veliteľky Ozbrojených síl, prezidentky Zuzany Čaputovej.  Prezidentka Zuzana Čaputová 25. mája 2021 oddielu zapožičala bojovú zástavu. Zapožičaná bola za „dosiahnutie výborných výsledkov v bojovej príprave, za kvalitné splnenie úloh na spojeneckých cvičeniach s jednotkami NATO, za príkladnú pomoc orgánom štátnej správy a samosprávy pri odstraňovaní živelných pohrôm a katastrof“.


=== Velitelia ===
Predchádzajúcim veliteľom oddielu bol od 1. júla 2017 pplk. Ing. Roman Bobaľ. Predtým oddielu dočasne velil mjr. Stanislav Šrag.


== Zloženie ==
Oddiel sa skladá z:

Batéria podpory velenia - hlavnou úlohou je podpora velenia, technická a materiálna podpora palebných jednotiek, má za úlohu vykonávať zabezpečenie spojenia velenia, opravy automobilovej, pásovej a spojovacej techniky. Čata výpočtov prvkov streľby
Veliteľská čata
Čata opráv a údržby
Zásobovacia čata
1. palebná batéria -jej základnou úlohou je palebná podpora mechanizovanej brigády.Batéria sa skladá z 3 čiat:

Veliteľská čata
1. palebná čata
2. palebná čataVeliteľská čata má výpočtové a muničné družstvo. Majú za úlohu zabezpečovať rekognoskáciu priestoru bojového rozmiestnenia batérie, vytvárať miesto riadenia paľby, monitorovať meteorologickú situáciu a doplňovať muníciou palebné čaty.
Palebnú čatu tvoria štyri družstvá každé vyzbrojené 155 mm ShKH, kde jedno družstvo tvorí štvorčlenná obsluha v zložení

Veliteľ dela
Vodič
Nabíjač
Časovač2. palebná batéria3. palebná batériaDelostrelecká prieskumná batéria - jej základnou úlohou je pozorovanie a určenie presnej polohy nepriateľa, zabezpečenie paľby delostrelectva, určovanie polohy cieľa a hlásenie výsledkov zasiahnutia cieľa.
Čata optického prieskumu, ktorá sa skladá z 5 delostreleckých prieskumných tímov,
Čata technického prieskumu, ktorá sa skladá z družstva vyhodnocovania prieskumu a rádiolokačného družstva.Obväzisko


== Technika ==
Medzi techniku, ktorú má oddiel k dispozícii patria kanónové húfnice ShKH vz. 2000 Zuzana, Zuzana MV, DELOSYS - Delostrelecký systém riadenia paľby a vozidlá Aligator 4x4 v úprave Delostrelecký prieskumný prostriedok.V rokoch 2020 - 2022 bude delostrelecky oddiel prezbrojený na 155mm samohybná kanónová húfnica Zuzana 2 v počte 24 kusov. Vzniknú tak 3 palebné batérie, každá s 8 kusmi húfnic Zuzana 2.


== Referencie ==


== Externé odkazy ==
Samohybný delostrelecký oddiel