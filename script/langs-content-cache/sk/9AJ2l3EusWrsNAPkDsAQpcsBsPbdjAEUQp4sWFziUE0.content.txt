revision: 7572089
title: "Daniel Mikleti\u010D"
url: https://sk.wikipedia.org/wiki/Daniel_Mikleti%C4%8D


---

Daniel Mikletič (* 19. február 1959, Bratislava) je slovenský popový textár, scenárista, novinár, režisér, producent a spevák.


== Životopis ==
Na strednej škole písal texty pre kapelu Skrat, z ktorej neskôr vznikla skupina Ventil RG. Po štúdiu na Gymnáziu Ivana Horvátha[chýba zdroj] absolvoval štúdium žurnalistiky na Filozofickej fakulte Univerzity Komenského v Bratislave. Tú ukončil získaním diplomu v roku 1982, kedy následne nastúpil na povinnú vojenskú službu, kde sa najprv stal vojenským veliteľom – absolventom granátometnej čaty a o dva mesiace na to (20. decembra 1982) veliteľ bojového vozidla pechoty vo vojenskom útvare v Michalovciach.[chýba vhodnejší zdroj]Po povinnej vojenskej službe nastúpil ako redaktor do Bratislavskej informačnej a propagačnej služby. Potom sa mu naskytla ponuka pracovať v Československej televízii v Bratislave. Tu sa uchytil ako hudobný dramaturg, aj ako dramaturg zábavných programov (Triangel Extra – hudobná relácia, Senzi Senzus – hudobno zábavná show). Koncom decembra 1990 sa rozhodol z televízie odísť a nasledujúci rok sa z neho stal definitívne hudobný producent. 1. apríla 1991 založil hudobné vydavateľstvo Škvrna Records, ktoré sídlilo v Dúbravke u Vaša Patejdla. 31. augusta 1992 však priestor v Dúbravke opustil a v Trnávke začal odznova pod názvom hudobné vydavateľstvo SQ Music.SQ Music sa stalo priekopníkom v produkcii rôznožánrových hudobných diel. Pod hlavičku tohto vydavateľstva patrili stálice domáceho pop-folklóru – skupina Senzus, ale aj kapela Hudba z Marsu, Extasy, Ingola, Ďuro Černý. Ako prvý na Slovensku vydal v roku 1997 prvý repový album skupiny Jednotka Slovenskej Starostlivosti (JSS) s názvom Kompromis, na ktorom si aj zarepoval a z ktorého následne vysamploval hudbu aj reper Vec (Branči Kováč), ktorý tento sampel použil na jeho prvom repovom albume Trosky.Činnosť vydavateľstva SQ Music Daniel Mikletič ukončil 1. júna 2004. Počas jeho činnosti však okrem iného nahral aj album, kde s ním spieval ďalší popredný textár Martin Sarvaš. Album s pretextovanými americkými šlágrami niesol názov Duo Haligali – Drobnosti majstrov (z klenotnice populárnej hudby), z ktorého sa stal virálnym song „My nie sme gigolo“ (1994)Daniel Mikletič je tým, ktorý vymyslel meno, pre Rádio Vlna, ktoré začalo vysielať 12. apríla 2015.[chýba zdroj]Spolupracoval s väčšinou umelcov z domácej populárnej scény. Jeho texty naspieval napríklad Richard  Müller (skupina Banket), Janko Kuric (skupina Vidiek), Robo Grigorov (skupina Ventil RG – ktorej názov vymyslel Daniel Mikletič), Júlia a Peter Hečkovci, Mirka Brezovská, Jana Kirschner, Plus Mínus, Polemic, Berco Balogh, ale aj česká speváčka Ilona Csáková.


== Tvorba ==


=== Diskografia ===


==== Kompilácie ====
Smoliari a iné – Rôzni interpreti, Open Music OP 0038 2 311 , CD, 1995, 14. Prázdninová pieseň – Jiří Štědroň, Taktici (Ali Brezovský / Daniel Mikletič)


=== Piesne ===


==== Zoznam piesní ====


=== Scenár, dramaturgia, réžia ===
Československá televízia – hudobný dramaturg relácie Triangel Extra
Československá televízia – spolupráca na programe Defilé s tanečným orchestrom Slovenskej Televízie pod vedením Siloša Pohánku
Slovenská televízia – tvorba silvestrovských programov
Slovenský rozhlas – písal scenáre pre rozhlasové zábavníky, 10 rokov moderoval hudobno – publicistický program „Pop – Breefing“
TV Markíza – spoluscenárista úspešného soap seriálu Medzi nami (2005)
TV  Markíza – hudobný dramaturg populárnej zábavnej show Senzi Senzus (2000 – 2005)
Slovenská televízia – scenár, réžia relácie Šláger na šláger (2002)
Slovenská televízia – réžia relácie Ranč, moderátor: Michal Dočolomanský (2004)


=== Muzikál ===
Nová scéna – muzikál Grófka Marica (Libreto)


=== Články ===
Daniel Mikletič: K poslaniu populárnej hudby, anketa. In: Ľud 7.3.1985, s. 4


== Ocenenia ==
1985: Bratislavská Lýra bronzová: Mirka Brezovská a Mona Lisa – Od piesne k piesni
1987: Bratislavská Lýra strieborná: Robo Grigorov – Espresso Orient / bronzová: Berco Balogh – Milionár
1989: Vladimír Vlasák – Československá rocková poezie (ako jeden z mála slovenských textárov sa zapísal do zborníka najlepších rockových textov podľa uznávaného hudobného publicistu)


== Iné aktivity ==
Redaktor Bratislavskej informačnej a propagačnej služby (od 1. októbra 1982 do 20. decembra 1989)
Redaktor časopisu Populár – písanie recenzií na platne a koncerty. (Koniec 80. rokov – v tom čase spoznáva Riša Müllera.)
Československá televízia – zinicializovanie vytvorenia programu Štúdio dialóg, v ktorom odznela verejne po prvý krát myšlienka o zrušení vedúcej úlohy strany v ústave (počas Nežnej revolúcie v roku 1989 dal v priamom prenose výpoveď na protest zvolenia nového vedenia)
Federálna stanica Hviezda (celoštátne rádio Česko Slovenska)
SOZA – 10 rokov členom výboru SOZA za kúriu vydavateľov a výrobcov, ale aj textárov


== Referencie ==


== Iné projekty ==

 Commons ponúka multimediálne súbory na tému Daniel Mikletič