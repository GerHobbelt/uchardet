revision: 7579419
title: "Stano Kr\xE1l"
url: https://sk.wikipedia.org/wiki/Stano_Kr%C3%A1l


---

Stano Král (vlastným menom Stanislav Král, * 29. november 1960, Kostolište) je slovenský divadelný a televízny herec a dabér.


== Životopis ==
Detstvo prežil v rodnej obci. Základné a stredné vzdelanie získal v Malackách, kde navštevoval základnú školu a gymnázium. Bol študentom s výborným prospechom, zúčastňoval sa na recitačných a klavírnych súťažiach. Dodnes má obľubu v hre na klavír. Istý čas bol členom hudobnej skupiny Tenor, kde hral na klávesy a spieval. Po prijímacích pohovoroch bol prijatý na štúdium herectva na divadelnej fakulte VŠMU v Bratislave. Už počas štúdia bol o neho veľký záujem, vďaka čomu účinkoval v mnohých inscenáciách. Počas povinnej základnej vojenskej služby pôsobil vo Vojenskom umeleckom súbore. Po skončení vojenskej služby sa objavoval hlavne v divadlách (Divadlo Andreja Bagara v Nitre, Nová scéna Bratislava, Slovenské národné divadlo). V divadlách hrá dodnes, objavuje sa aj v televízii a pôsobí v dabingu ako dabér a dabingový režisér.


== Filmografia ==


== Dabing ==
Venuje sa aj dabingu. Jeho najznámejšie dabingové roly boli Ross Geller (David Schwimmer) v seriáli Priatelia, Charlie Harper (Charlie Sheen) v seriáli Dva a pol chlapa, Ivo Di Carlo (Facundo Arana) v seriáli Divoký anjel, Jack Sparrow (Johnny Depp) v sérii filmov Piráti z Karibiku, Larry Appleton (Mark Linn-Baker) v seriáli Perfektní príbuzní a Ethan Hunt (Tom Cruise) v sérii filmov Mission: Impossible.


== Zdroje ==
Stano Král v Česko-Slovenskej filmovej databáze
Osobnosti.sk
Dabingforum.sk