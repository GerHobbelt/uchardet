revision: 7469233
title: Ricky Martin
url: https://sk.wikipedia.org/wiki/Ricky_Martin


---

Enrique Martín Morales (* 24. december 1971, San Juan), známy pod umeleckým menom Ricky Martin, je portorický spevák. Začínal ako člen chlapčenskej kapely Menudo, od roku 1991 pôsobí ako sólový umelec.
Na konci roka 1999, po vydaní niekoľkých albumov v španielčine, vystúpil s piesňou "The Cup of Life" na 41. ročníku Grammy, show ktorá sa stala katalyzátorom pre latinský pop a uviedla tento žáner do popredia americkej hudobnej scény. V nadväznosti úspechu, vydal singel "Livin 'La Vida Loca" ktorý mu pomohol získať obrovský úspech po celom svete, táto pieseň je všeobecne vnímaná začiatkom latinskej explózie predovšetkým v roku 1999, od tejto doby mali ostatní španielsky spievajúci interpreti ľahší prechod na anglicky trh. Od vydania piesne sa predalo do dnešných dní cez 8 miliónov kópií, čo z neho robí jeden z najpredávanejších singlov všetkých čias. Jeho prvý anglický album s názvom jednoducho Ricky Martin, predalo sa cez 22 miliónov kópií a je jedným z najpredávanejších albumov všetkých čias. Jeho ďalšie štúdiové albumy: Me Amarás (1993), A Medio Vivir (1995), Vuelve (1998), Sound Loaded (2000), Almas del Silencio (2003), Life (2005) a Música + Alma + Sexo (2011).
Predaj jeho albumov dosiahol celosvetovo viac než 70 miliónov kópií (najaktuálnejšie spravy hovoria o 85 miliónoch). Je držiteľom cien Grammy (raz Grammy a tri Latin Grammy), dve American Music Awards a osem World Music Awards. Celkom nahral jedenásť "number-one" hitov (v americkej hitparáde Billboard Hot 100), šesť "number-one" albumov (taktiež v americkej hitparáde Billboard 200) a tiež jeho nahrávky dostali 95 platinových platní. Koncertoval vo viac ako 60 krajinách po celom svete.
Má hviezdu na Hollywoodskom chodníku slávy.
Je nazývaný prvým mužom latino popu, spieva predovšetkým španielsky a zmesou španielčiny a angličtiny zvanej spanglish.


== Biografia ==


=== 1971 – 83: Detstvo a začiatky kariéry ===
Narodil sa na Štedrý večer roku 1971 v portorickom San Juanu. Narodil sa do pomerne dobre zaistenej rodiny – otec Enrique Martín Negroni bol psychológ, matka Nereida Morales účtovníčka. Pravdaže, spoločná rodičovská radosť z vianočného darčeka netrvala dlho, dva roky po Enriquovom narodení sa rozviedli a založili si nové rodiny. Otec si stačil zaobstarať ešte ďalšie tri deti. Ricky Martin má z otcovej strany dvoch nevlastných starších bratov (Fernando a Angel), a z matkinej Enrique bol vo svojej rodine skôr ojedinelým prípadom. Nikto nebol žiadnym spôsobom viazaný na šoubiznis. Od 13 rokov pôsobil v boy bande Menudo. S kapelou prešiel a spoznal kus sveta, ale v sedemnástich sa rozhodol dorobiť si strednú školu.


=== 2013: súčasnosť ===
V rokoch 2012 – 2013, bol vyhlásený ako tréner v dvoch epizódach Hlas Australie (Voice of Australia). 
V apríli 2013 sa Martin vybral Greatest Hits: Souvenir Edition, ktorý vyšiel len v Austráliou, v Austrálskej hitparáde sa album stal "number-two" a bolo certifikované zlatou platňou. 
V júni 2013 vydal novy anglicky singel "Come with Me", pochádza z jeho nadchádzajúceho anglicky spievaného štúdiového albumu, ktorý by mal vyjsť niekedy roku 2015.


=== Osobný život ===
V auguste 2008 sa stal otcom dvojičiek chlapcov, Matteo a Valentino, narodených pomocou náhradnej matky, ktoré vychováva so svojim manželom Jwanom Yosefom (zosobášení od roku 2018).

V roku 2010 oznámil, že je homosexuál. 


== Diskografia ==
Ricky Martin (1991)
Me Amarás (1993)
A Medio Vivir (1995)
Vuelve (1998)
Ricky Martin (1999)
Sound Loaded (2000)
Almas del Silencio (2003)
Life (2005)
Música + Alma + Sexo (2011)
A Quien Quiera Escuchar (2015)


== Referencie ==


== Iné projekty ==

 Commons ponúka multimediálne súbory na tému Ricky Martin


== Externé odkazy ==
Oficiálna stránka
Oficiálna stránka o hudbe Rickyho Martina
Ricky Martin na stránke Allmusic