revision: 6224518
title: Music for the Masses
url: https://sk.wikipedia.org/wiki/Music_for_the_Masses


---

Music for the Masses je šiesty štúdiový album anglickej synth rockovej skupiny Depeche Mode,, ktorý vydalo 28. septembra 1987 hudobné vydavateľstvo Mute Records. Skupine opäť priniesol veľký úspech v USA, po prvýkrát od vydania albumu Some Great Reward. Nové štýly, ktoré sa objavili už na ich predchádzajúcom albume Black Celebration, vytvorili základ pre prelomový výtvor Depeche Mode - Violator. Tieto tri albumy sa všeobecne považujú za vrchol tvorby skupiny po hudobnej, ako aj po textovej stránke, a to hlavne vďaka skvelej znalosti syntetickej inštrumentalizácie Martina Gora a Alana Wildera.
Toto je tretí a zatiaľ posledný album, kde je uvedená celá kompilácia bez textov („Pimpf“), ako štandardné skladby. Predchádzajúce dva boli: Speak & Spell so skladbou „Big Muff“ a A Broken Frame so svojím „Nothing to Fear“. Hoci Ultra, Exciter a Playing the Angel mali vždy minimálne jednu čisto inštumentálnu skladbu, tieto sú všeobecne považované len za krátke pauzy a nie za plnohodnotné inštrumentálne kompozície. 


== Popularita v USA ==
Album sa umiestnil na najlepších miestach v hitparádach USA, na ktorých sa dovtedy skupina umiestnila (35. v Billboard 200). Obsahoval viac hitových singlov, než ktorýkoľvek ich predchádzajúci album, aj keď mali v minulosti niekoľko priemerne populárnych singlov („People Are People“ z Some Great Reward, ktorý dosiahol 13. v Billboard Hot 100), všetky ich tri single sa umiestnili v Hot 100, čo bol ďalší dôležitý krok pre Depeche Mode. 
Prvý singel tohto albumu „Strangelove“ dosiahol len 76. miesto v rebríčku a udržal sa v ňom len 6 týždňov. Nasledoval singel „Never Let Me Down Again“, ktorý sa umiestnil sa 63. mieste, pričom bol v rebríčku 10 týždňov. Jeho úspech nasledoval singel „Behind the Wheel“, ktorého umiestnenie bolo podobné. Toto popohnalo „Strangelove“ na 50. miesto, čím sa z neho stal najlepšie umiestnený singel z albumu. 
Podobne úspešný bol album aj v britskej hitparáde. Hoci žiaden singel neprekonal výšiny, ktorých sa dotkli ich predchodcovia z čias ranej tvorby Depeche Mode, singel „Strangelove“ bol druhým najlepšie umiestneným od roku 1984, keď sa vyšplhal na 16. pozíciu. Ostatné single sa v britskej hitparáde dostali medzi prvých dvadsať. Samotný album dosiahol len 10. priečku.


== Zoznam skladieb ==


=== Vydanie z roku 1987: Mute / Stumm 47 ===
„Never Let Me Down Again“ – 4:47
„The Things You Said“ – 3:55
„Strangelove“ – 4:38
„Sacred“ – 5:01
„Little 15“ – 4:14
„Behind the Wheel“ – 5:17
„I Want You Now“ – 3:28
„To Have and to Hold“ – 3:08
„Nothing“ – 4:12
„Pimpf“ – 3:56
„Agent Orange“ – 3:56
„Never Let Me Down Again [Aggro Mix]“ – 2:34
„To Have and to Hold [Spanish Taster]“ – 2:34
„Pleasure, Little Treasure“ – 5:36Skladby 11 až 14 sú bonusové a sú k dispozícii len na CD a kazetách Music for the Masses. Platňa obsahuje len piesne 1 až 10. 

Na konci Pimpf je krátká 30-sekundová inštrumentálna skladba, nazvaná „Interlude #1: Mission Impossible“. Na CD sú ešte dve 30-sekundové pauzy, oddeľujúce Interlude 1 od Pimpf a Agent Orange.
„Pleasure little Treasure" je „Glitter Mix“, ale nie je to pri skladbe uvedené.


=== Vydanie z roku 2006: Mute / DMCD 6 ===
1. disk je hybrid SACD/CD s viackanálovou SACD vrstvou.
2. disk je DVD, ktoré obsahuje „Violator“ v DTS 5.1, Dolby Digital 5.1 a PCM Stereo„Never Let Me Down Again“ – 4:47
„The Things You Said“ – 3:55
„Strangelove“ – 4:38
„Sacred“ – 5:01
„Little 15“ – 4:14
„Behind the Wheel“ – 5:17
„I Want You Now“ – 3:28
„To Have and to Hold“ – 3:08
„Nothing“ – 4:12
„Pimpf“ – 3:56Bonusové skladby (PCM Stereo):

„Agent Orange“ – 5:05
„Pleasure, Little Treasure“ – 5:36
„Route 66“
„Stjarna“
„Sonata No.14 in C#m (Moonlight Sonata)“Bonusové 5.1 Mixy (DTS 5.1, Dolby Digital 5.1 a PCM Stereo):

„Agent Orange“ – 5:05
„Never Let Me Down Again [Aggro Mix]“ – 4:54
„To Have And to Hold [Spanish Taster]“ – 2:34
„Pleasure, Little Treasure [Glitter Mix]“Ďalší materiál:

„Depeche Mode 87-88 (Sometimes You Do Need Some New Jokes)“ [36-minútové video]Všetky skladby napísal Martin Gore.
Dave Gahan spieva  všetky skladby okrem „The Things You Said“ a „I Want You Now“, ktoré spieva Martin Gore. Avšak Gorov hlas je prakticky na celom albume minimálne na pozadí. „Pimpf“, „Mission Impossible“ a „Agent Orange“ sú inštrumentálne skladby.


== Single ==
„Strangelove“ (13. apríl 1987)
„Never Let Me Down Again“ (24. august 1987)
„Behind the Wheel“ (28. december 1987)
„Little 15“ (16. máj 1988)


== Podrobnosti ==
Toto je prvý album, na ktorom sa objavili skladby, ktoré neboli nikdy hrané naživo. „Little 15“, „I Want You Now“ a „To Have and To Hold“, sa nehrali počas turné Music for the Masses, ale prvé dve sa objavili na World Violation Tour. Remixovaná verzia „I Want You Now“ bola taktiež na Exotic Tour. „To Have and To Hold“ tak nebola nikdy hraná naživo, pokiaľ neprišiel album Ultra. „To Have and To Hold“ hrali naživo Deftones, ktorí ju hrali pre For the Masses z roku 2006.
Na začiatku „To Have and To Hold“ hovorí nejaký muž „В докладах рассматривается эволюция ядерных арсеналов и социально-психологические проблемы гонки вооружений“ (V dokladach rassmatrivajetsja evoljucija jadernych arsenalov i sociaľno-psichologičeskije problemy gonki vooruženij), čo v slovenčine znamená „V týchto správach je skúmaný vývoj jadrového arzenálu a sociálno-psychologické problémy pretekov v zbrojení“. Alan Wilder si to neuvedomil, keď to pridával do tejto skladby.
Zvuk dýchania v „I Want You Now“ je vlastne harmonika, ktorá „hrá“ bez tónu.
Album vyšiel v druhej polovici roku 1989 aj v Československu, vydalo ho vydavateľstvo Supraphon na LP pod katalógovým číslom 11 1051-1 311. Jeho vydanie bolo podmienené túrné k albumu, v rámci ktorého vystúpili 11. marca 1988 v Prahe.