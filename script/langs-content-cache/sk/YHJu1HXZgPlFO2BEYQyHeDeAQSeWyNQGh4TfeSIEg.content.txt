revision: 7583422
title: "Marcela Laiferov\xE1"
url: https://sk.wikipedia.org/wiki/Marcela_Laiferov%C3%A1


---

MUDr. Marcela Laiferová, rodená Marcela Keblúšková (* 14. júl 1945, Petrovice), je slovenská speváčka, lekárka, astrologička  a numerologička.


== Životopis ==
Narodila sa v Petroviciach v okrese Bytča, ako tretie dieťa; mala bratov Emila a Pavla. Keď mala tri mesiace, rodina sa presťahovala do Pružiny, kde jej otec viedol obchod s obuvou. Po rozvode rodičov sa matka s deťmi presťahovala do Handlovej a potom do Prievidze. Druhýkrát sa vydala, pričom z tohto manželstva sa narodil ďalší brat Ladislav Briestenský, tiež známy hudobník, ktorý jej zložil množstvo skladieb.
Keď navštevovala Strednú všeobecnovzdelávaciu školu (dnes gymnázium) v Prievidzi, pod vedením Michala Toporcera, riaditeľa Hudobnej školy v Nitrianskom Pravne, získala základy v speve a intonácii. Začala spievať na Čajoch o piatej s miestnou kapelou Milana Gallusa. Jej matka bola zásadne proti "komediantskemu" povolaniu.
Po svadbe v roku 1964 odišla už ako Marcela Bujnová do Bratislavy na Lekársku fakultu, kde sa začala jej profesionálna kariéra. Bývala v Horskom parku, kde spieval so svojou kapelou Braňo Hronec, s ktorým prišiel aj jej prvý veľký hit - "Lampy už dávno zhasli". Pieseň spievala spolu s Janou Belákovou (sestra Ľuba Beláka). Išlo o big-beatovú skladbu, ktorá bola veľmi muzikálna; hudbu zložil Braňo Hronec, text napísal Alois Bouda. V tlači vtedy skladbu označili ako nemorálnu a zle pôsobiacu na mládež. Po tomto úspechu si ju všimli viacerí textári a skladatelia, a tak sa začala rozbiehať jej spevácka kariéra. 
Spievala v Tatra revue, niekdajšom kabarete v Bratislave. Vystúpila na Bratislavskej lýre v roku 1969 v duete s Karlom Hálom s piesňou „Jednu lásku mám“, avšak slovensko-český text sa obidvom interpretom plietol a pieseň neuspela. Singel s touto pesničkou sa dlho držal v prvej desiatke bratislavského Supraphonu. Neskôr bola pieseň z ideologických dôvodov zakázaná. 
V roku 1970 zomrel jej manžel MUDr. Jaroslav Laifer. Pred Laiferovou stála otázka, či sa zúčastniť na Bratislavskej lýre. Po rozhovore s Karlom Vlachom (ktorý nahral jej prvú platňu s názvom Marcela, kde boli hity ako "Prázdny stôl", "Vôňa medu", "Šumná víla") nakoniec vystúpila s piesňou „Slová“ a získala tak v roku 1970 Zlatú bratislavskú lýru. Skladbu „Slová“ naspievala aj v nemčine; vyšla v roku 1971 na singli firmy Amiga, pod názvom „Worte“. Nahral ju aj známy americký hudobník Herb Alpert.
Po tomto úspechu sa jej účinkovanie nielen na domácich, ale aj na zahraničných pódiách rozbehlo. Medzi inými to bol napr. festival Sopoty 1970 či festival v Rio de Janeiro 1970.
Okrem absolvovania medicíny, keď v roku 1970 získala titul MUDr., vyštudovala aj hudobnú vedu na filozofickej fakulte.
V roku 1981 spievala opäť na Bratislavskej lýre - pieseň „Na cestu“ a získala s ňou bronz v medzinárodnej súťaži. V tom období pracovala aj v Slovkoncerte. Pomohla tu napr. Bercovi Balogovi, Ottovi Weiterovi, Oľge Záblackej. Pokračovala v spievaní aj v 80. rokoch, ale skôr v zahraničí.
Okrem výberu MC Hrdá láska, vyšiel v roku 1995 album Vianoce s Marcelou a v roku 1997 CD s úplne novými pesničkami Je mi fajn. Neskôr vyšli piesne z melodrám a muzikálov s názvom Dotknúť sa hviezd, ďalej vyšli aj spomienkové CD ako pohľad späť na jej ucelenú tvorbu – Marcela – Výber I., Marcela Laiferová 20 naj.
Nasledoval album Včera a dnes, ktorý je ladený v modernom rytme. Laiferová tu v spolupráci s Jimi Cimbalom, Mariánom Kachútom, Zoltánom Tóthom a Slavom Solovicom predviedla, že jej nie sú cudzie ani súčasné hudobné trendy.
V roku 2009 Laiferovej vyšiel dvojalbum z edície OPUS 100, kde boli remastrované jej LP Marcela Laiferová 69 a LP Marcela Laiferová 74.


== Ocenenia ==
1969 Speváčka roku 1968 – podľa ankety časopisu Populár.
1970 Zlatá Bratislavská lýra – za pieseň „Slová“, autor hudby: Ivan Horváth
1971 Drážďany – 3. cena – (hudobný festival)
1971 Zlatý Orfeus – cena TV – (hudobný festival) za „Pieseň o troch želaniach“.
1972 Oravské synkopy – 3. cena – (hudobný festival)za pieseň „Dve lásky mám“.
1973 Bratislavská lýra – čestné uznanie od ministra kultúry Miroslava Válka.
1973 Interpret'72 – 2. cena – anketa časopisu Populár.
1974 Interpret'74 – 3. cena – anketa časopisu Populár.
1975 Martin'75 – 3. cena (hudobný festival) za pieseň „Mosty pre ľudí“.
1976 Martin'76 – 1. cena (hudobný festival) za pieseň „Oči dokorán“.
1976 Interpret'75 – 2. cena – anketa časopisu Populár.
1981 Medzinárodná bronzová Bratislavská lýra – za pieseň „Na cestu“.
1982 Malta – 1. cena – (hudobný festival) za pieseň „Bozk“.
1998 Slávik 98 – bronzový slávik za rok 1998.
2014 – Osobnosť Bratislavy 2014.
2019 - Slovakia amazing 2019


== Piesne ==
Zoznam piesní Marcely Laiferovej


== Diskografia ==


=== Single ===
1965: Slop znie
1965: Lampy už dávno zhasli - Marcela Bujnová, Jana Beláková / O štrnásť dní - Gabriela Hermélyová, Ivan Krajíček - Supraphon  013770, SP
1967: Nervózna família (Shame And Scandal In The Family) - Jozef Krištof a Zdeněk Sychra  (Tanečný orchester Tatra revue diriguje Juraj Berczeller) / Ak poviem áno – Marcela Bujnová (Gustav Brom so svojím orchestrom) – Supraphon 013 0121, SP 
1967: Vlasy vo vetre - Gabriela Hermélyová / Tieňohra - Marcela Bujnová - Supraphon  013699, SP
1969: Jednu lásku mám – Marcela Laiferová a Karel Hála / Daj povel pal - Marcela Laiferová – , SP
1969: PF 1970 Supraphon: Našla som Madonu – Tatiana Hubinská / Jednu lásku mám – Marcela Laiferová a Karel Hála – Supraphon 0 33 0466, SP
1970: Slová - Marcela Laiferová a zbor Lubomíra Pánka / Kto má ťa rád – Karol Duchoň (Bratislavská lýra 1970) – Opus 0 43 1001 h, SP,
1979: Dobrá nálada / Žlté pomaranče – Opus 9143 0511 , SP,


=== Profilové albumy ===
1969: Marcela Laiferová – Supraphon 1 13 0684, LP
1974: Marcela Laiferová – Opus 9113 0298, LP,
1976: Obrázky dní – Opus 9113 0474, LP
1980: Cestovný poriadok Marcely Laiferovej – Opus 9113 0900, LP
1983: Láska je – Opus 9113 1371 , LP
1995: Vianoce s Marcelou – H & V Jumbo Records, CD 
1997: Je mi fajn – RB, Slovenský rozhlas RB 0141 – 2331 , MC, CD
1998: Träume,die sterben nie – J.Fox Records 007 120 – 2 ,CD
2001: Unvergessliche Melodien – Fresch Music Switzerland FM 162202 EAN 7 619959 622022,CD
2003: Dotknúť sa hviezd – Forza Music FZ 0054-2-331 EAN 8 588002 710087, CD
2008: Včera a dnes – Forza Music FZ 0151-2-331 EAN 8 588003 334640, CD


=== Výberové albumy ===
1994: Hrdá láska – CS MUSIC CM 0005 – 4 , MC
2003: Marcela Výber I. – Opus 91 2658 2 EAN 8 584019 265824, CD, Výber 1964 - 1983
2006: 20 Naj – Opus  EAN 8 584019 273126, CD (edícia 20 Naj), Piesne 1965 - 1998
2009: Marcela Laiferová 1969 / Marcela Laiferová 1974 – Opus EAN 8 584019 011025, 2CD (edícia 100 – Sto zákládných albumov a interpretov)
2013: Collection – Opus 91 2858 2 EAN 8 584019 285822, 5CD (Piesne – 1965 - 2008)
2015: 20 Naj II. – Opus 91 2870-2, CD (edícia 20 Naj),  Piesne - 1969 - 2008


=== Kompilácie ===
1970: 25 let české a slovenské taneční písne 1945 – 1970 – Supraphon 12 "Slová" str.B
1970: Šťastné a veselé – Supraphon - (podtitul - Melódie pre Vianočnú pohodu) 06 "Tichá noc,svätá noc" / 10 "Deň,keď sú Vianoce" / 11 "Štastný deň" str.B
1970: Hodina hvězd – Jiřina Fikejzová – Supraphon – 04 "Koliba" str.B
1971: Vám jedine len vám – Opus – 07 "S tebou pod Tatrami" str.B
1972: Opus´72 – Najúspešnejšie melódie roka – Opus – 15 "Ja ešte čakám" str.A / 25 "Mami blue" str.B
1972: Hráme jubilantom – Opus – 06 "Svadobná kytica" str.A
1973: Opus´73 – Najúspešnejšie melódie roka – Opus – 16 "Volga,Volga" str.A / 13 "Slnko",16 "Vonku za sklom" str.B
1973: Vysoko nad mestom – Opus – 01 "Vysoko nad mestom" str.A / 09 "Čo je vlasť" str.B
1973: Epizóda – melódie Karola Elberta – Opus – 07 "Ty opäť prídeš" str.B
1974: Opus´74 – Najúspešnejšie melódie roka – Opus – 13 "Hymna lúčnych rán",15 "Poď bielou alejou" str.A / 07 "Viem čo povie ráno", 08 "Chvíľa", 17 "Magnetofón" str.B
1974: Pieseň môjho srdca – Opus – 04 "Večer pri Dunaji" str.A
1974: Vám o láske spievam – melódie Andeja Lieskovského – Opus – 05 "Don Juan" str.A
1974: Bratislavská lýra 74 – Opus – 06 "Tridsať liet,tridsať jesení" str.B
1975: Bratislavská lýra 75 – Opus – 07 "Leningradský koncert" str.B
1975: Opus´75 – Najúspešnejšie melódie roka – Opus 18 "Potom príde víkend" str.A
1975: Kvet Slavína – Opus – 11 "Vysoko nad mestom" str.A
1976: Opus´76 – Najúspešnejšie melódie roka – Opus – 16 "Deň bláznivých radostí" str.A / 18 "Domček uprostred polí" str.B
1977: Mladá pieseň – Opus – 02 "Mosty pre ľudí" str.A / 09 "Oči dokorán" str.B
1977: Opus´77 – Najúspešnejšie melódie roka – Opus – 02 "Spi môj synček",04 "Sprav mi jar" str.A
1977: Dvanásť do tucta – Diskotéka Opusu 1 – Opus – 08 "Žlté pomaranče" – str.B
1978: Opus´78 – Najúspešnejšie melódie roka – Opus – 15 "Dva prúdy sĺz" str.A / 06 "Harlekýna zdobí kvet",15 "Zvony bijú ôsmu" str.B
1978: Nestarnúce melódie  – Opus – „V tatrách/Letelo vtáča nad nami“
1979: Nech pieseň znie a hreje – Martin 79 – Opus – 04 "Jeden úsmev" str.A
1979: Opus´79 – Najúspešnejšie melódie roka – Opus – 08 "Prejdú zimy, prejdú letá", 12 "Všetko čo mám, je tvoje" str.A / 09 "Juanita",13 "Máš, čo si chcel" str.B
1979:  Rozprávkoví stopári – Opus – 10 "Vystrúhaj" str.B
1979:  Dvanásť do tucta – Diskotéka Opusu 3 – Opus - 02. „Hrdá láska“ -str.A / 10 "Kvapka medu" / 12. „Zastavte ten dážď“ - str.B
1980: Dvanásť do tucta – Diskotéka Opusu 5 – Opus – 05 "Všetko čo mám je tvoje" str.A / 10 "Máš, čo si chcel" str.B
1980: Dvanásť do tucta – Diskotéka Opusu 6 – Opus – 12 "Dážď" + Ľudovít Nosko str.B
1980: Opus´80 – Najúspešnejšie melódie roka – Opus 01 "Všetko čo mám,je tvoje" str.B
1981: Martin 81 – Opus – 10 "Chvíľa nad riekou" str.B
1981: Opus´81 – Najúspešnejšie melódie roka – Opus – 09 "Dobrý deň" str.A
1982: Dvanásť do tucta – Diskotéka Opusu 9 – Opus – 08 "Túžim po láske" str.B
1982: Opus´82 – Najúspešnejšie melódie roka – Opus – 03 "Posledná láska" str.B
1984: Opus´84 – Najúspešnejšie melódie roka – Opus – 09 "Letný kalendár" str.A
1985: Melódie Gejzu Dusíka – Opus – 14 "S tebou pod Tatrami" str.B
1987: Martin 87 – Opus – 02 "Daj slnko daj" str.A
1987: Ďakujeme piesňou – Opus – 02 "Potom príde víkend" str.A
1987: Stretnutie po rokoch  – Opus – 05 "Rozprávaj mi blues" str.A / 10 "Otázky" + Karol Duchoň / 13 "Potom príde víkend" str.B
1989: Štyridsať hitov 1966 – 76 – Opus – 02 "Mami – blue" / "Zázračná zem" str.A
1993: Repete 2 – Ľúbim ťa... – Jumbo Records -06. „Poď bielou alejou“
1995: Repete 4 – Ena records - 06. „Zvony“
1995: Repete 5 – Ena records -14. „Hrdá láska“
1995: Repete Gala 1 – Ena records - 07. „Poď bielou alejou“/18. „Slovenské tango“ – Marcela Laiferová a Ivan Krajíček 
1995: Repete Gala 2 – Ena records - 02.„Zvony“/05. „Hrdá láska“
1996: Repete 7 – Ena records - 08. „Sprav mi jar“
1996: Repete 8 – Ena records - 08. „Slová“
1997: Repete Gala 3 – Ena records - 06. „Sprav mi jar“  )
1998: The Best of Braňo Hronec Sound – Bonton -Lampy už dávno zhasli
2006: Nestarnúce melódie – Opus „V tatrách/Letelo vtáča nad nami“ – (reedícia LP z 1978)
2007: 20 Naj Retro vianoce – Opus -03. „Snehová kráľovná“/07. „Čistá zimná láska“/15. „Biely sneh“
2007: Největší slovenské hity 60. a 70. let – Popron Music - 14. Marcela Laiferová, Jana Beláková – „Lampy už dávno zhasli“
2008: Hity 60. rokov – Opus 91 2801 – 2 EAN 8 584019 280124, CD – 14. Lampy už dávno zhasli – Marcela Laiferová & Jana Beláková – (edícia Gold)
2008: Hity 70. rokov – Opus 91 2802 – 2 EAN 8 584019 280223, CD – 08. Poď bielou alejou – Marcela Laiferová – (edícia Gold)
2008: Najkrajšie slaďáky – Opus 91 2804 – 2 EAN 8 584019 280421, CD – 07. Hrdá láska – Marcela Laiferová – (edícia Gold)
2009: Živióóó – Pesničky pre jubilantov – Opus 91 2769 – 2 EAN 8 584019 276929, CD – 06. Žiť za to stálo – Marcela Laiferová


== Filmografia ==
1964 Konečná stanica rytmus .....spev  – (Réžia: Georgis Skalenakis)
1966 Kým sa skončí táto noc ..... barová speváčka – (Réžia: Peter Solan)
1974 Hladám útly most – hudobný recitál – (Réžia: Gejza Kendy)


== Literatúra ==
LAIFEROVÁ, Marcela: Z mojej kuchyne, Ikar, Bratislava, 2003, ISBN 80-551-1224-X. (kniha receptov)
LAIFEROVÁ, Marcela: Žiť svoj sen, Ikar, Bratislava, 2005, ISBN 80-551-0525-1. (autobiografia, rady)
LAIFEROVÁ, Marcela: Kľúč k šťastiu, Ikar, Bratislava, 2010, ISBN 978-80-551-2353-0. (rady ako prežiť šťastnejší život)
LAIFEROVÁ, Marcela: Ako si okoreniť a spríjemniť život, Ikar, Bratislava, 2017, ISBN 978-80-551-5462-6  


== Referencie ==


== Externé odkazy ==
Životopis, fdb.cz
Texty a akordy
Video piesne
Oficiálny fanklub Marcely Laiferovej
Slovenská popová diva Marcela Laiferová oslaví v létě kulaté narozeniny, kultura21.cz, autor: Robert Rohál