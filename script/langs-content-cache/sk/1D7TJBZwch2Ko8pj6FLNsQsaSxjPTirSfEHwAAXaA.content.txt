revision: 7486293
title: Explorer 6
url: https://sk.wikipedia.org/wiki/Explorer_6


---

Explorer 6 bola výskumná družica USA z roku 1959. Jej vypustenie bolo súčasťou programu Explorer, vytvoreného agentúrou NACA, resp. jej nástupkyňou NASA.


== Priebeh letu ==

Štart bol s pomocou trojstupňovej rakety Thor Able 3 z kozmodrómu Cape Canaveral 7. augusta 1959. V katalogizácii COSPAR dostal pridelené označenie 1959-004A. Dráha družice bola veľmi pretiahnutou elipsou od 253 do 42 432 km nad povrchom planéty. Jeden obeh trval 706-768 minút.
Družice sa zapísala do histórie svetovej kozmonautiky vytvorením prvej fotografickej snímky Zeme z kozmického priestoru. Vtedy nepríliš kvalitne urobená fotografia z výšky 27 200 metrov nad Tichým oceánom bola prevzatá mnohých agentúrami sveta. Svojimi prístrojmi vykonávala prieskum nedávno objavených radiačných Van Allenových pásov.
Po dvoch mesiacoch batérie prestali dodávať prístrojom dostatok energie a tie ukončili svoju činnosť. Družica lietala okolo Zeme viac ako dva roky.. Potom pravdepodobne zanikla v atmosfére.


== Konštrukcia ==
Výrobcom bola USAF Space Technology Laboratories (STL) z Los Angeles v Kalifornii. Tvarom to bol osemboký hranol 66 x 74 cm, z ktorého vybiehali štyri ramená slnečných batérií. Okrem niekoľkých meracích prístrojov tu bola aj aparatúra vysielačky.


== Referencie ==
Tento článok je čiastočný alebo úplný preklad článku Explorer 6 na českej Wikipédii.
Tento text alebo jeho časť bola prevzatá z článku - 1959-004A - Explorer 6 (verzia  2004-12-07 21:17:31 UT) uverejneného na stránkach SPACE 40, ktorého autorom je Antonín Vítek
. (licencia GFDL a CC-BY-SA 3.0, povolenie autora)


== Iné projekty ==

 Commons ponúka multimediálne súbory na tému Explorer 6


== Externé odkazy ==

http://mek.kosmo.cz/druzice/usa/explorer/explorer.htm
http://nssdc.gsfc.nasa.gov/nmc/masterCatalog.do?sc=1959-004A
http://www.lib.cas.cz/space.40/1959/INDEX1.HTM