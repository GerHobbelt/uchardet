revision: 6950293
title: David Steel
url: https://sk.wikipedia.org/wiki/David_Steel


---

David Málek (* Zlín, Česko), známy najmä pod umeleckým menom David Steel je český rapper a podnikateľ, ktorý na hudobnej scéne pôsobí približne od roku 2007. V roku 2009 vydal svoj debutový album Bumerang.


== Hudobná kariéra ==
V roku 2004 začal David Steel písať svoje prvé texty vo väzení (i keď k rapu sa dostal už skôr) a neskôr, v roku 2006 začal nahrávať prvé skladby v štúdiu P.A.trick records. V roku 2007 sa David začal objavovať na koncertoch spolu s Jay Dieselom a DJom Opiom a spolu s českým rapperom Headdym stavia v Zlíne nahrávacie štúdio Base (kde neskôr nahral aj svoj debutový album).V roku 2008 sa objavil na albume Jay Diesela Život napsal sám v skladbe "Smrt všem fake". V roku 2008 urobil videoklip na skladbu "Ráže Magnum Steel" (režíroval ho Romeo), ktorá sa stretla so zmiešanými reakciami a začalo sa hovoriť o prvom albume. Ten vyšiel v roku 2009 pod názvom Bumerang s hosťami ako H16, Ego a producentmi ako Grimaso, Emeres, Opia,... Klip bol urobený k skladbám "Jeden team" a "Dalo mi sílu", ktorá sa objavila na Headdyho albume. Album dal Steel zadarmo na voľné stiahnutie.
V roku 2010 sa objavil v klipoch "Sranda musí byť" od H16, "Hip Hop ide hore/Monopol" od Grimasa a Rytmusa a objavili sa prvé informácie o druhom albume Scorpion. K albumu boli natočené dva promo klipy "Vyspím se až v hrobě" a "100x opakovaná lež". V októbri sa na internet dostala skladba "LSD" (Lambo style door) s hosťujúcim Nironicom a Mad Skillom na produkcii. Klip k skladbe "LSD" mal premiéru 20. decembra 2010 a okrem Davida Steela sa v ňom objavil aj hosťujúci Nironic, Mad Skill, Otecko a Majk Spirit zo skupiny H16


== Súkromný život ==
2. septembra 2009 neznámi zlodeji vykradli Steelov dom a odcudzili šperky, mobil, peniaze a veci v hodnote 700 tisíc českých korún. Steel ponúkol za tip na zlodeja odmenu 300 tisíc českých korún.6. apríla 2011 sa dostal do zadržovacej väzby za podozrenie z daňových únikov v hodnote najmenej 26 miliónov českých korún. Po osemnástich mesiacoch vyšetrovacej väzby sa dostal na slobodu. Odsúdený nebol.


== Diskografia ==


=== Štúdiové albumy ===
2009: Bumerang
TBA: Scorpion


=== Videoklipy ===


==== Sólo ====
2008: "Ráže Magnum Steel"
2009: "Jeden team" (ft. Tafrob & Jay Diesel)
2009: "Dalo mi sílu" (Mad Skill remix) (ft. Headdy)
2010: "Vyspím se až v hrobě"
2010: "100x opakovaná lež" (ft. Tom Malar)
2010: "LSD" (ft. Nironic)
2011: "Respekt a pokora" (ft. H16)


==== Ostatné ====
2008: "Dalo mi sílu" (Headdy ft. David Steel)


== Referencie ==