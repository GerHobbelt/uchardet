revision: 6449771
title: The Music
url: https://sk.wikipedia.org/wiki/Don%27t_Stop_the_Music


---

„Don't Stop the Music“ je skladba barbadoskej speváčky Rihanny nahraná pre jej tretí štúdiový album Good Girl Gone Bad (2007). Skladbu napísali Tawanna Dabney, Michael Jackson, Mikkel S. Eriksen a Tor Erik Hermansen, pričom poslední dva ju ako dvojica StarGate aj produkovala. Celosvetovo bola vydaná ako štvrtý singel z albumu dňa 7. septembra 2007. „Don't Stop the Music“ je dance-popová a techno skladba obsahujúca viacero rytmických prvkov, ktoré sa používajú hlavne v hip-hope. Skladba obsahuje samplovanú linku "Mama-say, mama-sa, ma-ma-ko-ssa", ktoré pochádzajú z Jacksonovej skladby „Wanna Be Startin' Somethin'“, pričom obaja kvôli nim čelili súdnemu obvineniu, ktoré podal kamerunský hudobník Manu Dibango, ktorý tvrdil, že táto linka je pôvodne z jeho skladby „Soul Makossa“ z roku 1972.
Skladba „Don't Stop the Music“ bola všeobecne pozitívne hodnotená hudobnými kritikmi, pričom mnoho z nich chválilo začlenenie linky "Mama-say, mama-sa, ma-ma-ko-ssa" v skladbe. Tiež bola skladba nominovaná na viacero cien, pričom vyhrala cenu NRJ Music Award v kategórii International Song of the Year. Skladba dosiahla vo viac ako desiatich krajinách 1. miesto v rebríčkoch, vrátane Austrálie, Rakúska, Francúzska, Nemecka a Švajčiarska. V rebríčku Billboard Hot 100 dosiahla 3. miesto a v rebríčku Hot Dance Club Play dosiahla 1. miesto. Asociáciou RIAA bola certifikovaná tromi platinovými platňami za predaj viac ako 3,5 milióna kópií v USA.
Hudobné video režíroval Anthony Mandler a natočené bolo v nočnom klube v Prahe. Choreografom videa bola Tina Landon. Video bolo digitálne vydané cez iTunes dňa 26. júla 2007.


== Kompozícia ==
Skladba „Don't Stop the Music“ je dance-popová a techno skladba s dĺžkou 4 minúty a 27 sekúnd. Kritik z online denníka Seattle Post-Intelligencer komentoval skladbu, že v nej Rihanna "hľadá hojnosť v pomerne tvrdom techno beate". Skladba je napísaná v tónine fis mol so stredným tempom 123 úderov za minútu. Rihannin vokálny rozsah je od F#3 po A4. Skladba obsahuje širokú škálu rytmických nástrojov, ktoré sú používané hlavne v hip-hope. Medzi tieto nástroje patrí basový bubon, ktorým sú tvorené jednotlivé beaty, kým Rihanna udáva melódiu. Od úplného začiatku  skladby je použitá synkopa a tiež sú samplované rôzne rytmy. Sal Cinquemani z časopisu Slant Magazine porovnal kompozíciu skladby s jej skladbou „SOS“ z roku 2006.


== Zoznam skladieb ==
Poznámkya^ Vydané ako samostatné single v USA a Kanade cez iTunes.


== Zostava a personál ==
NahrávanieNahraná v Battery Studios, New York; Westlake Recording Studios, Los Angeles, Kalifornia.PersonálZostava adaptovaná z poznámok albumu Good Girl Gone Bad, Def Jam Recordings, SRP Records.


== Pozície v rebríčkoch ==


== Referencie ==


== Zdroj ==
Tento článok je čiastočný alebo úplný preklad článku Don't Stop the Music (Rihanna song) na anglickej Wikipédii.