revision: 7499212
title: "Zemianska Ol\u010Da"
url: https://sk.wikipedia.org/wiki/Zemianska_Ol%C4%8Da


---

Zemianska Olča (maď. Nemesócsa) je obec na Slovensku v okrese Komárno.


== Dejiny ==
Prvýkrát sa spomína v roku 1264 v listine Bela IV. ako Oucha. 


== Kultúra a zaujímavosti ==


=== Pamiatky ===
Reformovaný kostol, jednoloďová barokovo-klasicistická toleračná stavba s pravouhlým záverom a predstavanou vežou, z roku 1791. V roku 1804 bol prefasádovaný, ďalšie úpravy sa uskutočnili v roku 1925. Interiér kostola je plochostropý so štukovým dekorom. Zariadenie je z 20. storočia. Fasády kostola sú členené segentovo ukončenými oknami s profilovanými šambránami s klenákmi. Veža je členená kordónovými rímsami a lizénovými rámami, ukončená je korunnou rímsou s terčíkom s hodinami a výraznou barokovou helmicou.Kúria Adolfa Holczera, jednopodlažná klasicistická stavba na pôdoryse písmena L z konca 19. storočia. Rodina bola počas druhej svetovej vojny vyvraždená a objekt bol neskôr znárodnený. V súčasnosti sa tu nachádza klub dôchodcov. Fasády kúrie boli necitlivo upravené v povojnovom odobí. Zo staršieho tvaroslovia sa na fasáde nachádzajú lizény a dekoratívna korunná rímsa so zuborezom a kazetami. Dvorová časť má presklenú stĺpovú chodbu. Okolo kúrie sa nachádza zvyšok pôvodného parku.Cintorínska kaplnka, mauzóleum Galambošovcov, eklektická stavba na pôdoryse obdĺžnika so sedlovou strechou z druhej polovice 19. storočia. Nachádza sa na katolíckom cintoríne. Priečelie je lemované lizénovými rámami a trojuholníkovým štítom s nárožnými vázami, centrálnym krížom a terčíkom s reliéfnym gréckym krížom. Vstup je riešený ako polkruhový kamenný portál s profilovanou šambránou.
		
		
		
		


=== Prírodné zaujímavosti ===
Blízko oce je prírodná rezervácia Dropie. 


== Hospodárstvo ==
Obec má rozvinuté poľnohospodárstvo, spracovateľský priemysel a infraštruktúru. 
Je rodiskom, resp. pôsobiskom významných osobností, ktoré sú pochované na miestnych cintorínoch.


== Referencie ==


== Externé odkazy ==
Oficiálna stránka obce