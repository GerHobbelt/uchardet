revision: 7463920
title: "Kon\u0161tant\xEDn I. (p\xE1pe\u017E)"
url: https://sk.wikipedia.org/wiki/Kon%C5%A1tant%C3%ADn_I._(p%C3%A1pe%C5%BE)


---

Konštantín I. (lat. Constantinus; * cca 664, Sýria – † 9. apríl 715, Rím, Pápežský štát) bol 88. pápež katolíckej cirkvi. Pápežský úrad zastával od 25. marca 708 do svojej smrti.


== Biografia ==
Konštantín zvolený po krátkom pontifikáte Sisina. Podľa jeho životopisca bol Konštantín nesmierne vľúdny. V roku 709, keď sa novozvolený ravennský arcibiskup Félix odmietol podriadiť Rímu, vyhnal ho cisár Justinián II. Neskôr sa Félix v roku 712 vrátil z vyhnanstva a zmieril sa s pápežom.
Hlavnou udalosťou Konštantínovho pontifikátu bola ročná návšteva Konštantínopol v období október 710 – október 711, čím sa až do návštevy Pavla VI. v roku 1967, stal posledným pápežom, ktorý Konštantínopol navštívil. Návšteva mala obrovský úspech. Konštantínov diakon Gregor (neskorší Gregor II.) viedol rokovania v Nikodéme. Dokázal cisárovi vysvetliť, prečo veľké množstvo kánonov, ktoré schválil Quinisextský koncil, ktorý zvolal cisár Justinián. Cisár napokon tieto pripomienky schválil. Cisár Justinián obradne pobozkal pápežove nohy, dostal od neho rozhrešenie a prijímanie a vydal dekrét, v ktorom uznáva privilégiá rímskej cirkvi a jej nadradenosť nad Ravennou. Chorý Konštantín prišiel do Ríma 24. októbra 711.
O štrnásť dní, 4. novembra 711 Justiniána zavraždili vzbúrení vojaci. Na trón nastúpil Filippus Bardanes, ktorý dohodu nerešpektoval a dohoda padla. Filippova podobizeň bola stiahnutá z mincí, kostolov a jeho meno sa vyškrtlo na všetkých dokumentoch v Ríme. Ravennský exarcha bol však proti tomu a vypukli boje. Pápež vyslal do ulíc kňazov "vyzbrojených" evanjeliami a krížmi. Filippika 3. júna 713 zvrhli a jeho nástupca Anastáz napravil škody spôsobené Filippikom a potvrdil dohodu ustanovenú medzi Konštantínom a Justiniánom.


== Iné projekty ==

 Commons ponúka multimediálne súbory na tému Konštantín I. (pápež)


== Zdroj ==
KONŠTANTÍN. In: KELLY, J. N. D. Pápeži dvoch tisícročí : od sv. Petra po Jána Pavla II. Preklad Otto Havrila; ilustrácie Monika Čulenová. Vyd. 1.  Bratislava : Roal, 1994. 288 s.      ISBN 80-88706-00-9.   S. 69 – 70.