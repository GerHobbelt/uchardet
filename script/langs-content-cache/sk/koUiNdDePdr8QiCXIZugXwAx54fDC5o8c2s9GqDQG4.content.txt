revision: 7461672
title: Mats Hummels
url: https://sk.wikipedia.org/wiki/Mats_Hummels


---

Mats Hummels (* 16. december 1988, Bergisch Gladbach, Západné Nemecko) je nemecký futbalový reprezentant, ktorý pôsobí aktuálne v nemeckom klube Borussia Dortmund. Hrá na pozícii stredného obrancu.


== Kariéra ==
Svoju kariéru odštartoval v Bayerne Mníchov, za ktorý však odohral len jeden zápas – 19. mája 2007 debutoval v Bundeslige pod trénerom Ottmarom Hitzfeldom. Inak strávil zvyšok času v rezervnom mníchovskom tíme.
Začiatkom roku 2008 sa presunul do Borussie Dortmund, zatiaľ len na hosťovanie a vytvoril stopérsku dvojicu s Nevenom Subotićom. O rok neskôr prestúpil do Dortmundu za sumu 4,2 milióna eur. V sezónach 2010/11, 2011/12 vyhral s Dortmundom ligový titul. V ročníkoch 2011/12 Borussia zvíťazila aj v DFB-Pokale, keď porazila Bayern Mníchov 5:2. Hummels strelil vo finále jeden gól.
V prvom zápase osemfinále Ligy majstrov 2012/13, 13. februára 2013 proti Šachťoru Doneck sa streleným gólom podieľal na remíze 2:2.
V prvom zápase Borussie v semifinále 24. apríla 2013 proti Realu Madrid chyboval neďaleko vlastného pokutového územia, z čoho rezultoval vyrovnávajúci gól Madridu na priebežných 1:1. Nakoniec ho to až tak mrzieť nemuselo, Borussia zvíťazila rozdielom triedy 4:1 a vytvorila si výbornú pozíciu do odvety. V odvetnom zápase tím Borussie prehral na štadióne Santiaga Bernabeua gólmi ku koncu zápasu 2:0 ale Realu to na postup nestačilo.V máji 2016 podpísal novú päťročnú zmluvu s materským Bayernom Mníchov.V letnom prestupovom období 2019 ho odkúpila Borussia Dortmund za 30,5 miliónov eur.


== Iné projekty ==

 Commons ponúka multimediálne súbory na tému Mats Hummels


== Externé odkazy ==
Oficiálna webstránka (po nemecky)