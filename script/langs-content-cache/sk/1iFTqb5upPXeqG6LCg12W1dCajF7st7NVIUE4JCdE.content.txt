revision: 7594319
title: "Kalkula\u010Dka"
url: https://sk.wikipedia.org/wiki/Kalkula%C4%8Dka


---

Kalkulačka alebo kalkulačný stroj (najmä vrecková sa nazýva aj kalkulátor alebo minikalkulačka) je zariadenie na uskutočňovanie výpočtov.
Môže byť mechanická alebo elektronická, a stolová alebo vrecková.
Pôvodne bola kalkulačka jednoúčelové zariadenie určené na výkon sčítania, odčítania a obmedzeného rozsahu logických operácií a na rozdiel od počítača nebola schopná modifikovať svoje vlastné programy. Neskôr dostali kalkulačky fakticky podobu malého (neskôr aj programovateľného) osobného počítača, ktorý pomocou tlačidlovej voľby vykonáva isté špecifické matematické operácie a je teda menej flexibilný ako bežný univerzálny počítač.

Moderné vreckové kalkulačky sú prenosnejšie ako väčšina počítačov (hoci niektoré PDA sú veľkosťou porovnateľné s vreckovými kalkulačkami). S hromadným nástupom smartfónov a dostupnosťou rozličných kalkulačiek a výpočtových prostredí vo forme mobilných aplikácií pre ne, záujem o kalkulačky v podobe samostných zariadení klesá.


== Referencie ==


== Pozri aj ==
abakus (počítacia tabuľka)
logaritmické pravítko
aritmometer


== Iné projekty ==

 Commons ponúka multimediálne súbory na tému Kalkulačka