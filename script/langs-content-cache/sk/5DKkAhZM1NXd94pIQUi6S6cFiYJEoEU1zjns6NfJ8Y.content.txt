revision: 7592295
title: Streptococcus
url: https://sk.wikipedia.org/wiki/Streptokok


---

Streptokok alebo streptokokus (lat. Streptococcus) je rod grampozitívnych baktérií z čeľade Streptococcaceae. Pod mikroskopom majú guľovitý tvar (kokus). Bunkové delenie u nich prebieha pozdĺž jednej osi, takže keď rastú majú tendenciu vytvárať ohnuté reťaze (na rozdiel od stafylokokov, ktoré sa delia cez viacero osí a vytvárajú tak strapce).
Názov rodu vytvoril v roku 1877 viedenský chirurg Albert Theodor Billroth (1829 – 1894), skombinovaním prefixu „strepto-“ (z starogr. στρεπτός - streptos – ľahko skrútený, poddajný), spolu so sufixom „-coccus“ (z lat. coccus, z starogr. κόκκος - kokkos – zrno, semeno, bobuľa.)
Väčšina streptokokov je oxidáza-negatívnych a kataláza-negatívnych a viaceré sú fakultatívne anaeróbne baktérie (rastú anaeróbne aj aeróbne)
V roku 1984 bolo viacero baktérií z rodu Streptococcus vyčlenených do dvoch samostatných rodov Enterococcus a Lactococcus. Súčasne rod Streptococcus obsahuje viac ako 50 druhov. Bývajú súčasťou mikroflóry v slinách.


== Referencie ==


== Iné projekty ==

 Commons ponúka multimediálne súbory na tému Streptokok
 Wikislovník ponúka heslo  Streptokok


== Zdroj ==
Tento článok je čiastočný alebo úplný preklad článku Streptococcaceae na anglickej Wikipédii.