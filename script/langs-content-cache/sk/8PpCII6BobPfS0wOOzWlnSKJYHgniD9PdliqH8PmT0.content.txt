revision: 7592541
title: "Ardovsk\xE1 jasky\u0148a"
url: https://sk.wikipedia.org/wiki/Ardovsk%C3%A1_jasky%C5%88a


---

Ardovská jaskyňa je významná, aktívna fluviokrasová jaskyňa so známou ponorovou a z veľkej časti i výverovou vetvou, a tiež so senilnými inaktívnymi časťami. Nachádza sa juhovýchodne od Ardova, na juhozápadnom okraji Silickej planiny v Slovenskom krase v masíve Veľkého vrchu (417 m n. m.). V strednotriasových svetlých steinalmských vápencoch bitynsko-ilýrskeho veku ju vytvárali vody občasného vodného toku, ktorý sezónne tečie spod Červenej stráne (398 m n. m.) pri Dlhej Vsi, pričom sa ponára v skupine niekoľkých ponorov v závere tzv. Dlhoveského okrajového polja. Známa je od nepamäti. Nové časti boli objavené v r. 1954. Tok z jaskyne vyviera neďaleko známych výverových častí jaskyne v sezónne aktívnej Ardovskej vyvieračke.


== Externé odkazy ==
Profil a fotogaléria na retep.sk
Článok o kresbách v jaskyni na sme.sk
Ardovská jaskyňa v Zozname osobitne chránených častí prírody SR
Chránené územia, Štátna ochrana prírody Slovenskej republiky