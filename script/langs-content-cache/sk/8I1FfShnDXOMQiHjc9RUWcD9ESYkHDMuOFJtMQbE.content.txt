revision: 7067396
title: Little Joe 1
url: https://sk.wikipedia.org/wiki/Little_Joe_1


---

Little Joe 1 mal byť prvý testovací let rakety Little Joe na preverenie únikových systémov kabíny programu Mercury. Podľa plánu sa mal uskutočniť test únikového systému pod silným dynamickým tlakom, ale 30 minút pred štartom sa stala havária. 


== Havária ==
Približne pol hodiny pred štartom sa ozvala explózia, vyleteli iskry a odpaľovacia rampa sa zahalila do oblaku splodín. Po rozptýlení dymu personál zistil že raketa je stále na svojom mieste, držiaky spájajúce štartovaciu veža s raketou boli tiež neporušené, ale maketa modulu Mercury bola preč. Kabína bola nájdená v mori, asi 3 kilometre od miesta štartu. Pôvodne sa predpokladalo, že nehodu spôsobil výboj statickej elektriny, ktorý odpálil rakety vo veži únikového systému, pravá príčina bola odhalená neskôr. 
Približne 35 minút pred štartom bola odpaľovacia rampa vyprataná a začalo sa s prípravami na vypustenie. Medzi predletovými úlohami bolo okrem iného aj nabíjanie batérií, ktoré zásobujú elektroniku únikového systému. Batérie boli dovezené z Británie vybité a nabíjané boli až tesne pred štartom. Keď boli batérie čiastočne nabité, zapol sa núdzový systém, ktorý logicky detegoval nedostatočnú výšku a aktivoval motory v únikovej veži. Kabína bola vynesená do výšky 600 metrov, ale v tom čase už boli batérie opäť vybité a nemali potrebné napätie na odpálenie záchrannej veže a vystrelenie padáku takže sa kabína zrútila voľným pádom do mora. Chyba v elektronickej schéme bola odhalená  a opravená.


== Odkazy ==


=== Pozri aj ===

Little Joe


=== Zdroje ===
Tento článok je čiastočný alebo úplný preklad článku Little Joe 1 na českej Wikipédii (číslo revízie nebolo určené).


=== Externé odkazy ===
This New Ocean: A History of Project Mercury - NASA SP-4201
NASA NSSDC Master Catalog