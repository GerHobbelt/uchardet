revision: 7585305
title: "Jazykovedn\xFD \xFAstav \u013Dudov\xEDta \u0160t\xFAra Slovenskej akad\xE9\
  mie vied"
url: https://sk.wikipedia.org/wiki/Jazykovedn%C3%BD_%C3%BAstav_%C4%BDudov%C3%ADta_%C5%A0t%C3%BAra_Slovenskej_akad%C3%A9mie_vied


---

Jazykovedný ústav Ľudovíta Štúra Slovenskej akadémie vied vznikol v roku 1943 pod názvom Jazykovedný ústav Slovenskej akadémie vied a umení (SAVU). V roku 1952 bol premenovaný na Ústav slovenského jazyka Slovenskej akadémie vied a umení a od roku 1966 nesie súčasný názov. Ústav je hlavným vedeckým pracoviskom na Slovensku sústreďujúcim základný výskum slovenského národného jazyka, jeho územnej a sociálnej diferenciácie a jeho dejín. Súčasťou výskumu sú teoretické otázky všeobecnej jazykovedy, jazykovej kultúry, odbornej terminológie a onomastiky. Výsledky výskumu sa aplikujú pri tvorbe základných kodifikačných príručiek, pri tvorbe a ustaľovaní odbornej terminológie, pri štandardizácii geografického názvoslovia.


== Najvýznamnejšie vedecké výsledky ==
Gramatická stavba slovenského jazyka:

Morfológia slovenského jazyka, (1966)Dynamika slovnej zásoby:

Dynamika slovnej zásoby súčasnej slovenčiny, (1989)Slovná zásoba národného jazyka:

Slovník slovenského jazyka, 6 zv., (1959 – 1968)
Krátky slovník slovenského jazyka, 1987, 4. vyd. (2003)
Synonymický slovník slovenčiny, 1995, 2. vyd. (2000)
Historický slovník slovenského jazyka, 7 zv., (1991 – 2008)
Slovník slovenských nárečí, zatiaľ 3 zv., (1994, 2006, 2021)
Slovník súčasného slovenského jazyka, zatiaľ 4 zv., (2006, 2011, 2015, 2021)
Stručný etymologický slovník slovenčiny (2015)Pravopisný systém spisovnej slovenčiny:

Pravidlá slovenského pravopisu, 1. vyd. (1991), 2. vyd. (1998), 3. vyd. (2000), 4. vyd (2013)Územná diferenciácia slovenských nárečí v rámci Slovenska, slovanských krajín i karpatského areálu: 

Atlas slovenského jazyka, 4 zv., (1968 – 1984)
Slovanský jazykový atlas, zatiaľ (2008)
Celokarpatský dialektologický atlas, 8 zv., úvodný (nečíslovaný) zv. (1987), zv. 1 – 7 (1989 – 2003)Konfrontačný výskum slovnej zásoby slovanských jazykov:

Česko-slovenský slovník, 1979, 2. vyd. (1981)
Veľký rusko-slovenský slovník, 5 zv., (1960 – 1970)
Veľký slovensko-ruský slovník, 6 zv., (1979 – 1995)


== Referencie ==


== Externé odkazy ==
www.juls.savba.sk - oficiálna stránka ústavu (po slovensky)
Stručný etymologický slovník slovenčiny