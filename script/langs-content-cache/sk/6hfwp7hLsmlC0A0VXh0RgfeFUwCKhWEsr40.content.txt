revision: 6702355
title: Pale
url: https://sk.wikipedia.org/wiki/Pale


---

Pale (srb. Пале) je bosnianske mesto ležiace 17 km východne od centra Sarajeva na svahoch pohoria Jahorina. Je súčasťou aglomerácie Istočno Sarajevo, ktorá zahŕňa Srbmi obývané východné predmestia Sarajeva a patrí Srbskej republike, vytvorenej na základe Daytonskej dohody v roku 1995. V meste samom žije asi osem tisíc obyvateľov, opčina, ktorú tvorí s okolitými horskými dedinami, má cez dvadsať tisíc ľudí.


== Dejiny ==
Názov mesta pochádza od šľachtického rodu Pavlovića, ktorému oblasť patrila v stredoveku. V rokoch 1831 až 1832 bolo Pale jedným z centier protiosmanského povstania, ktoré viedol Husejn Gradaščević. V dvadsiatom storočí sa mesto vďaka lesnatému okoliu stalo centrom drevospracujúceho priemyslu. V roku 1984 sa na svahoch Jahoriny konali olympijskej súťaže. Za vojny v deväťdesiatych rokoch sídlil v Pale bosnianskosrbský vodca Radovan Karadžić a jeho jednotky zo strategických pozícií okolo mesta ostreľovali Sarajevo. V roku 1998 bolo hlavné mesto Republiky srbskej presunuté do Banja Luki. V Pale sídli Univerzita Východného Sarajeva a bosniansko srbská Národná knižnica, koná sa filmový festival Jahorinafest, pre športové podujatia bola v roku 2012 otvorená moderná hala Peki pre 2360 divákov.


== Obce ==
K Pale patria nasledujúce obce:
Bjelogorci · Bljuštevac · Bogovići · Brdarići · Brdo · Brezovice · Brnjica · Brojnići · Buđ · Čeljadinići · Čemernica · Ćemanovići · Datelji · Donja Ljubogošta · Donja Vinča · Gluhovići · Gornja Ljubogošta · Gornja Vinča · Gornje Pale · Gornji Pribanj · Gorovići · Gradac · Gute · Hotočina · Jahorina · Jasik · Jelovci · Kadino Selo · Kamenica · Kasidoli · Komrani · Kosmaj · Kostreša · Kračule · Luke · Miošići · Modrik · Mokro · Nehorići · Prača · Pavlovac · Petovići · Podgrab · Podloznik · Podmedenik · Podvitez · Ponor · Prutine · Pustopolje · Radonjići · Rakite · Rakovac · Renovica · Rogoušići · Rosulje · Saice · Sinjevo · Sjetlina · Srednje · Stajna · Stambolčić · Strane · Sumbulovac · Šainovići · Šip · Turkovići · Udež · Vinograd · Vlahovići.
Prača, kde žijú prevažne Moslimovia, sa od Pale odtrhla a je súčasťou kantónu Sarajevo v rámci Federácie Bosny a Hercegoviny.


== Obyvateľstvo ==
Etnické zloženie v roku 1991:

Celkovo 16 310 obyvateľov:
11 269 Srbov
4 356 Moslimov
394 Juhoslovanov
126 Chorvátov
165 príslušníkov ostatných národnostíRodáci z Pale sú Trifko Grabež, jeden zo strojcov atentátu na Františka Ferdinanda d'Este, a futbalový reprezentant Ognjen Koroman.


== Partnerské mestá ==
  Smederevo, Srbsko


== Iné projekty ==

 Commons ponúka multimediálne súbory na tému Pale


== Externé odkazy ==
pale.rs.ba - oficiálne stánky
palelive.com
jahorina.org


== Zdroj ==
Tento článok je čiastočný alebo úplný preklad článku Pale na českej Wikipédii.