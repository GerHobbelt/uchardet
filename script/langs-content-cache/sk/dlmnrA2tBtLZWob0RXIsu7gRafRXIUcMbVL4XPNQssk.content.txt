revision: 7530044
title: Spelling
url: https://sk.wikipedia.org/wiki/Tori_Spellingov%C3%A1


---

Victoria Davey Spellingová (* 16. máj 1973, Los Angeles, Kalifornia, Spojené štáty) je americká herečka, spisovateľka a televízna moderátorka. Preslávila sa najmä úlohou Donny Martin zo seriálu Beverly Hills 90210. Je dcérou amerického režiséra Aarona Spellinga.


== Detstvo a mladosť ==
Narodila sa ako dcéra režiséra Aarona Spellinga a spisovateľky Candy Spelling. Má mladšieho brata Randyho. Jej korene siahajú do Ruska a Poľska a je židovka.


== Kariéra ==
Ako malá sa objavila v niekoľkých filmoch, ktoré režíroval jej otec. Na skutočne výslnie ju však dostala úloha Donny Martin zo seriálu Beverly Hills 90210, ktorý tiež režíroval jej otec. Pôvodne mala záujem o úlohu Kelly Taylor, ale neskôr obsadila úlohu Donny. Tiež odporučila otcovi herečku Shannen Dohertyovú pre úlohu Brendy Walshovej po tom, čo ju Dohertyová zaujala vo filme Heathers z roku 1988.
Počas natáčania seriálu, ktoré trvalo do roku 1999, si zahrala v niektorých menej rozpočtových filmoch, ako napríklad Deadly Pursuits či Trick. V roku 1997 stvárnila samu seba vo filme Vreskot 2 a za herecký výkon získala nomináciu na Zlatú malinu v kategórií Najhoršia vychádzajúca hviezda. Rovnakú nomináciu v rovnakej kategórií získala aj za film The House of Yes, kde sa objavila po boku Parker Poseyovej či herca Freddieho Prinzea Jr.
V roku 2001 si zahrala v komédii Scary Movie 2 a bola zvažovaná do úlohy Elle Woods v romantickej komédií Legally Blonde, ktorú neskôr dostala Reese Witherspoonová. V roku 2006 Spellingová stvárnila samu seba v komédii VH1 So Notorious, ktorá parodovala jej verejný imidž.
Napísala tiež dve knihy - „sTORI Telling“, ktorá sa objavila na zozname bestsellerov časopisu New York Times, a neskôr napísala „Mommywood“.
7. januára 2009 bolo oznámené, že Spellingová má záujem o rolu Donny Martin v pokračovaní seriálu Beverly Hills 90210, pod názvom 90210.
V roku 2010 vydala Spellingová svoju tretiu knihu, s názvom „terriTORI“. V septembri 2011 sa objavila v reality show Big Brother. Tiež sa venuje dabingu a jej hlas bolo možné počuť v rozprávke My Little Pony: Friendship Is Magic, Royal Wedding.
26. augusta 2013 bolo oznámené, že sa Spellingová podieľa na reálnom seriáli s názvom Tori & Dean: Cabin Fever, ktorý sa venuje Tori, jej manželovi a ich štyrom deťom po ich presťahovaní do kajuty pri jazere v kanadskom Ontáriu. V roku 2014 bolo vyrobených a odvysielaných osem polhodinových epizód na CMT Canada a HGTV.
V roku 2016 sa objavila po boku Jamesa Franca v thrilleri Mother, May I Sleep with Danger?. V roku 2019 sa spoločne s hereckými kolegami pripojila k natáčaniu jedenástej série Beverly Hills 90210.


== Súkromný život ==
Dňa 3. júla 2004 sa Spellingová vydala za herca a spisovateľa Charlieho Shaniana. V júli 2005 počas natáčania televízneho filmu Mind Over Murder v Ottawe, sa stretla s hercom Deanom McDermottom, ktorý bol ženatý s Mary Jo Eustace. Spellingová s McDermottom tvorili milenecký pár a v roku 2006 bolo manželstvo Spellingovej a Shaniana rozvedené. V máji 2006 sa pár zosobášil na súkromnom obrade vo Wakaya na Fidži a majú spolu päť detí. Tori je tiež nevlastnou matkou Jacka Montgomeryho McDermotta.
Tori sa intenzívne angažuje v charitatívnych aktivitách, spolupracuje napríklad s organizáciou DREAM Foundation, ktorá pomáha vážne chorým ľudom.


== Iné projekty ==

 Commons ponúka multimediálne súbory na tému Tori Spellingová


== Externé odkazy ==
Tori Spellingová v Internet Movie Database (po anglicky)
Tori Spellingová v Česko-Slovenskej filmovej databáze


== Zdroj ==
Tento článok je čiastočný alebo úplný preklad článku Tori Spelling na anglickej Wikipédii.