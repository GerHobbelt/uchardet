revision: 7414502
title: "Mn\xEDchovsk\xE9 metro"
url: https://sk.wikipedia.org/wiki/Mn%C3%ADchovsk%C3%A9_metro


---

Mníchovské metro (po nemecky: Münchner U-Bahn) je systém metra pozastávajúci zo 100 staníc a 103,1 km nachádzajúci sa v hlavnom meste spolkovej krajiny Bavorsko Mníchov, v Nemecku. Z celkového počtu staníc sa 3 nachádzajú za hranicou Mníchova, na severnom predmestí mesta v mestečku Garching bei München.
Prvý úsek bol otvorený 19. októbra 1971. V súčasnosti má 6 hlavných liniek a 2 posilové. Väčšina staníc je v podzemí, výnimku tvorí 6 staníc: päť na linke U6 a jedna na linke U5.
Prevádzku metra zabezpečuje spoločnosť MVG (Münchner Verkehrsgesellschaft - Mníchovská dopravná spoločnosť). V systéme premávajú súpravy troch typov, všetky zostrojila spoločnosť Siemens. V prevádzke sú aj vozidlá premávajúce už od začiatku prevádzky metra, vyradených bolo len niekoľko kusov, ťažko poškodených pri haváriách a požiari.


== Sieť metra ==

Okrem 6 hlavných liniek fungujú v systéme mníchovského metra aj 2 posilové:

 Linka U7 premáva len cez pracovné dni na trase: Westfriedhof ↔ Neuperlach Zentrum. Linka využíva kombináciu viacerých trás iných liniek: U1, U2 a U5
 Linka U8 premáva len počas sobôt na trase: Sendlinger Tor ↔ Olympiazentrum. Aj táto linka využíva trasy iných liniek: U1, U2 a U3


=== Prestupné stanice ===
V systéme je 6 prestupných staníc (nerátajúc spoločné stanice vždy pre dvojicu liniek). Tri z nich sú v samotnom centre mesta, ktoré vytvárajú prestupný trojuholník (ako je to napr. v Prahe):

Sendlinger Tor    x  
Hauptbahnhof    x  
Odeonsplatz    x  Zvýšné 3 sú mimo historického centra:

Scheidplatz   x 
Innsbrucker Ring   x 
Olympia-Einkaufszentrum   x 
		
		
Stanice Scheidplatz a Innsbrucker Ring majú veľmi dômyselný spôsob prestupovania, ktorý uľahčuje cestovanie: nastupištia sú dve, vždy spoločne pre dve odlišné linky oproti sebe, ale pre vlaky v rovnakom smere. Napr. v stanici Innsbrucker Ring stoja vlaky odchádzajúce na východ na rovnakom nástupišti oproti sebe, čo umožňuje cestujúcim pohodlný prestup z vlaku do vlaku. Systém je nastavený tak, že väčšinou sú vlaky v stanici v rovnakom čase alebo sa čakajú.


=== Prestup na S-Bahn ===

Kľúčovú úlohu v celom systéme hromadnej dopravy okrem metra zohrávajú aj prímestské vlaky, tzv. S-Bahn . Na mnohých miestach v meste sa metro stretáva s S-Bahnom:

Hauptbahnhof      x 
Karlsplatz (Stachus)    x 
Marienplatz    x 
Ostbahnhof   x 
Neuperlach Süd   x 
Trudering   x 
Giesing   x 
Feldmoching   x 
Moosach   x 
Heimeranplatz    x 
 Harras   x 


== Dostupnosť metrom ==

Väčšina turisticky atraktívnych alebo dôležitých miest Mníchova je pohodlne dostupná metrom.

Marienplatz - historické centrum s radnicou (stanica  Marienplatz  )
Hlavná stanica - hlavná železničná stanica (stanica Hauptbahnhof    )
Theresienwiese - priestor kde sa koná Oktoberfest (stanica Theresienwiese  )
Allianz aréna - futbalový štadión (stanica Fröttmaning )
BMW múzeum a samotná budova BMW (stanica Olympiazentrum )
Zoologická záhrada (stanica Thalkirchen (Tierpark) )
Uptown - najvyššia budova Mníchova (stanica Georg-Brauchle-Ring )
Výstavisko - komplex pre výstavy a veľtrhy (stanice Messestadt West a Messestadt Ost )


== Budúcnosť ==

V tomto období (2014) sa sieť metra nerozširuje. Najnovším úsekom, ktorý bol otvorený v roku 2010 bol úsek na linke U3 na jej severnom konci: z pôvodnej konečnej stanice Olympia-Einkaufszentrum sa linka predĺžila až po stanicu S-Bahnu Moosach (celkovo 2 nové stanice).
Vedú sa diskusie o rozšírení 3 liniek:

linka U6 zo stanice Klinikum Großhadern do stanice Martinsried (už sa hranicami mesta Mníchov)
linka U4 zo stanice Arabellapark do stanice Englschalking (s možnosťou prestupu na S-Bahn)
linka U5 zo stanice Laimer Platz do stanice Pasing (dôležitý dopravný uzol S-Bahnu a vlakov Deutsche Bahn)


== Iné projekty ==

 Commons ponúka multimediálne súbory na tému Mníchovské metro


== Externé odkazy ==
Integrovaná doprava regiónu Mníchov
Mníchovská dopravná spoločnosť
Informácie o metrách v Nemecku