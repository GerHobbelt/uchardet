revision: 35290973
title: "Ancient Dreams in a Modern Land (\u05E9\u05D9\u05E8)"
url: https://he.wikipedia.org/wiki/Ancient_Dreams_in_a_Modern_Land_(%D7%A9%D7%99%D7%A8)


---

Ancient Dreams in a Modern Land (בעברית: חלומות עתיקים בארץ מודרנית) הוא שיר שכתבה והקליטה הזמרת-יוצרת הוולשית מרינה עבור אלבום האולפן החמישי שלה, הנושא את אותו השם. השיר יצא לאור כסינגל השלישי של האלבום ב-19 במאי 2021, על ידי חברת התקליטים אטלנטיק רקורדס, והושמע בשידור חי בהופעה "Ancient Dreams: Live from the Desert". זוהי רצועת פופ רוק, דיסקו ואלקטרופופ והיא בעלת קצב גלאם רוק. את השיר הפיקו מרינה וג'יימס פלניגן. מבקרי המוזיקה השוו את השיר לסינגל "Womanizer" של בריטני ספירס מ-2008. הווידאו קליפ הנלווה לשיר פורסם ביום יציאתו.


== רקע ==
בינואר 2020 הודיעה מרינה שהחלה לעבוד על אלבום האולפן החמישי שלה. הסינגל הראשון מתוך הפרויקט, "Man's World", יצא לאור בנובמבר לאחר עיכוב ממושך עקב מגפת הקורונה. בהמשך הוציאה את הסינגל השני, "Purge the Poison", באפריל 2021, וחשפה את שם האלבום, Ancient Dreams in a Modern Land, ואת רשימת הרצועות שלו. בנוסף, היא הודיעה שתוציא שני סינגלים נוספים בחודש הקרוב. "Ancient Dreams in a Modern Land" משמש כסינגל השלישי של האלבום. ג'יימס פלניגן הפיק את השיר, יחד עם מרינה, שכתבה את השיר לבדה.ב-11 במאי 2021 פרסמה קטע מתוך השיר באמצעות חשבון הטוויטר שלה. ב-19 במאי 2021 יצא השיר רשמית להורדה דיגיטלית וסטרימינג, דרך אטלנטיק רקורדס. באותו היום, צורף השיר עם הסינגלים הקודמים, "Man's World" ו-"Purge the Poison", למיני-אלבום דיגיטלי בספוטיפיי. יציאת השיר חלה במקביל להכרזה על ההופעה הדיגיטלית "Ancient Dreams: Live from the Desert", שתוכננה להתקיים ב-12–13 ביוני 2021.


== הרכב ומילים ==
"Ancient Dreams in a Modern Land" הוא שיר פופ רוק, דיסקו ואלקטרופופ והוא בעל קצב בסגנון גלאם רוק. הפקתו בנויה מתופים ומ"ריף גיטרה קולנועי". דניאל צ'לוסקי מ-Stereogum, השוותה אותו לסינגל "Womanizer" של בריטני ספירס מ-2008 ולסינגל הקודם, "Purge the Poison". תומאס ה. גרין מ-The Arts Desk תיאר אותו כ"שיר אלקטרו-גלאם-פופ", והשווה אותו ל-"Womanizer" וכן לסינגל "Strict Machine"  של גולדפראפ מ-2003.את מילות הפזמון, "I am not my body, not my mind or my brain / Not my thoughts or feelings, I am not my DNA", שרה דיאמנדיס בוויברטו גבוה.


== ביקורות ==
השיר זכה לביקורות חיוביות ממבקרי המוזיקה. דניאל צ'לוסקי מ-Stereogum כתבה ביקורת חיובית על השיר, וחזתה כי הוא יסמן את חזרתה של מרינה "לבעלת דימוי מעניין המטביע אישיות במוזיקה". אביגיל פירת' מ-Dork כינתה אותו "אחד מהשירים המהנים והתוססים ביותר שלה", והרגישה כי הוא מזכיר את הצליל של אלבום הבכורה שלה, The Family Jewels, משנת 2010. באתר Contactmusic נכתב כי השיר טוב באותה מידה כמו שני הסינגלים הקודמים לו, "Man's World" ו-"Purge the Poison".


== היסטוריית יציאות לאור ==


== רשימת רצועות ==


== קישורים חיצוניים ==
 מידע על הסינגל "Ancient Dreams in a Modern Land" באתר מיוזיק בריינז


== הערות שוליים ==