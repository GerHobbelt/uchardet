revision: 35978455
title: "\u05D3\u05D9\u05D9\u05D2\u05D5 \u05D1\u05D5\u05E0\u05D8\u05D4"
url: https://he.wikipedia.org/wiki/%D7%93%D7%99%D7%99%D7%92%D7%95_%D7%91%D7%95%D7%A0%D7%98%D7%94


---

דייגו אנדרס גונזלס בונטה (בספרדית: Diego Andrés González Boneta; נולד ב-29 בנובמבר 1990) הוא שחקן, מפיק מוזיקלי וזמר מקסיקני. מוכר במיוחד בשל תפקידיו בסרטים "רוק לנצח"  (2012) ו"שליחות קטלנית: גורל אפל" (2019) ובשל הופעתו בתור הזמר לואיס מיגל בסדרה הביוגרפית "לואיס מיגל - הסדרה"  (2018) של נטפליקס.
בשנת 2005 הקליט את אלבום הבכורה שלו, "Diego", לו הוקלטה ב-2006 גרסה ברזילאית בפורטוגזית. בשנת 2008, הוא הוציא לאור את אלבומו השני, "Indigo".


== ראשית חייו ==
בונטה נולד במקסיקו סיטי, מקסיקו בנם של שני מהנדסים, לאורו גונזלס, יליד מקסיקו סיטי ממוצא מקסיקני, ואסטריד בונטה, ילידת ארצות הברית ממוצא פוארטו ריקני וספרדי. יש לו שני אחים. על אף שמעולם לא הכיר את סבו מצד אמו, אוטו בונטה, שהיה פזמונאי ופסיכיאטר, דייגו זוקף לזכותו את כישרונותיו המוזיקליים. בונטה גדל בלוס אנג'לס, קליפורניה ובמקסיקו סיטי.
בונטה דובר ספרדית ואנגלית באופן שוטף. לבונטה שלוש אזרחויות, מקסיקנית, אמריקאית וספרדית.


== קריירת מוזיקה ==


=== Diego ===
בשנת 2005, במהלך הופעתו בטלנובלה "Rebelde", בונטה הוציא לאור את אלבום הבכורה שלו, Diego, במקסיקו, צ'ילה וברזיל. האלבום היה זמין למכירה דיגיטלית החל מ-3 באפריל 2006, ובהמשך יצא גם בארצות הברית, ב-24 באפריל. הסינגל הראשון מתוך האלבום, "Responde", זכה להצלחה מסחרית במקסיקו ובמדינות דרום אמריקה, בהן ארגנטינה, צ'ילה וברזיל. שירי האלבום הושמעו ב-"Rebelde", ולאחר סיום הסדרה, הוא יצא לסיבוב הופעות בינלאומי עם להקת הפופ המקסיקנית RBD, אשר הוקמה במסגרת הסדרה. "זו הייתה חוויה ממש מגניבה, כי במדינות כמו ברזיל או רומניה כולם שרו את השירים שלי בספרדית", אמר.במסגרת קידום אלבומו הראשון במקסיקו הוא חימם את הילרי דאף בשלוש הופעות (במקסיקו סיטי, גוודלחרה ומונטריי) ב-2006.


=== Indigo ===
אלבומו השני, Indigo, יצא לאור ב-25 במרץ 2008. הוא כולל את הסינגלים "Perdido en Ti" ו-"Losing Me", והופק על ידי מיץ' אלן , שגם כתב אותו יחד עם קארה דיוגוארדי . ב-5 במאי 2008, "Losing Me" ו-"Perdido En Ti" הוצעו בחינם באייטונס במסגרת "Free Single of the Week".


== קריירת משחק ==


=== 2003–2010: הופעותיו הראשונות ===
תחילת הקריירה של בונטה בשירה ומשחק הייתה במקסיקו. הוא עבד רבות בטלוויזיה והופיע בתוכנית המציאות "Código F.A.M.A." . הוא הופיע בשתי טלנובלות לילדים: "Alegrijes y rebujos"  ו-"Misión S.O.S" , אשר שודרו בערוץ Univision. כמו כן, הוא הופיע בטלנובלת הנוער Rebelde.בשנת 2010, בגיל 20, הוא הופיע בסדרת הטלוויזיה "שקרניות קטנות" בתפקיד אלכס סנטיאגו, ובסדרה "90210" בתור חוויאר לונה. בשנת 2011 הופיע בסרט הנעורים "ילדות רעות 2" , במה שהייתה הופעתו הראשונה בקולנוע, לצד מייגן מרטין וג'ניפר סטון. מרטין הייתה השחקנית היחידה שהכיר באותה תקופה, והוא סיפר כי היה לו קל מאוד לעבוד איתה משום שהיו חברים. בנוסף, הוא אמר כי הסרט נתן לו את ההזדמנות לחוות את שנות התיכון, אשר לא זכה לה בעצמו כי נתן שיעורים פרטיים והיה עסוק מאוד.


=== 2011-2012: פריצת הדרך ===
עם כניסתו תחת אור הזרקורים, בשנת 2011 נבחר להיות דוגמן השער של גיליון 'March Men Madness' של מגזין TROIX, בו הוא הוצג כ-"Prince Charming". פריצתו הגדולה בהוליווד הייתה כאשר כיכב בעיבוד הקולנועי של אדם שנקמן למחזמר המצליח של ברודוויי, "רוק לנצח" , לצד טום קרוז וג'וליאן האף. בסרט גילם את דרו בולי, צעיר מלוס אנג'לס של סוף שנות ה-80 שחולם להפוך לכוכב רוק. לאחר האודישן של בונטה לסרט, שנקמן כינה אותו "הדבר הגדול הבא" והשווה אותו לזאק אפרון, צ'נינג טייטום וליאם המסוורת'.


=== 2012–2014: "Underemployed" ===
בשנת 2012, דייגו כיכב בסדרה Underemployed  של MTV, בה גילם את דמותו של מיילס גונזלס, חשפן משעשע. ב-2014 הופיע בונטה בקמפיין "Making of a Star" של אברקרומבי אנד פיץ', ותמונותיו הוצגו בחנויות הרשת ברחבי העולם.


=== 2015: "מלכות הצעקה" ו"נשות מצדה" ===
ב-2015 גילם בונטה את דמותו של עמרם הלוחם במיני-סדרה "נשות מצדה" , וגם הקליט את שיר הפתיחה שלה, "The Warrior". בין ספטמבר לדצמבר 2015, הוא כיכב בסדרת האימה הקומית "מלכות הצעקה" של פוקס, שיצר ריאן מרפי.


=== 2018: "לואיס מיגל - הסדרה" ===
ב-2018 בונטה גילם את דמותו של האמן זוכה הגראמי לואיס מיגל בסדרת הטלוויזיה הביוגרפית-מוזיקלית, "לואיס מיגל - הסדרה" . הסדרה נכתבה בהשראת ראשית הקריירה של האמן המקסיקני המפורסם. הסדרה עלתה לשידור ב-22 באפריל 2018 בערוץ Telemundo ובנטפליקס, ועונתה השנייה עלתה באפריל 2021.


== פילמוגרפיה ==


=== קולנוע ===


=== טלוויזיה ===


== דיסקוגרפיה ==


=== אלבומי אולפן ===


=== אלבומי וידאו ===


=== סינגלים ===


== וידאו קליפים ==


=== פסקולים ===


== פרסים ומועמדויות ==


== קישורים חיצוניים ==

 אתר האינטרנט הרשמי של דייגו בונטה דייגו בונטה, ברשת החברתית פייסבוק
 דייגו בונטה, ברשת החברתית טוויטר
 דייגו בונטה, ברשת החברתית אינסטגרם
 דייגו בונטה, במסד הנתונים הקולנועיים IMDb (באנגלית)
 דייגו בונטה, באתר AllMovie (באנגלית)
 דייגו בונטה, במסד הנתונים הקולנועיים KinoPoisk (ברוסית)
 דייגו בונטה, באתר AllMusic (באנגלית)
 דייגו בונטה, באתר MusicBrainz (באנגלית)
 דייגו בונטה, באתר Discogs (באנגלית)
דייגו בונטה, באתר Genius


== הערות שוליים ==