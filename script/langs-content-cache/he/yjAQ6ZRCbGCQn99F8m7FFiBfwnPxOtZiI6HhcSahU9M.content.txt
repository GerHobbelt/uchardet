revision: 31037517
title: "\u05D0\u05E6\u05D1\u05E2\u05D5\u05EA \u05D4\u05E7\u05D5\u05E3"
url: https://he.wikipedia.org/wiki/%D7%90%D7%A6%D7%91%D7%A2%D7%95%D7%AA_%D7%94%D7%A7%D7%95%D7%A3


---

אצבעות הקוף (באנגלית: The Monkey's Finger) הוא סיפור מדע בדיוני קצר, שנכתב על ידי אייזק אסימוב בשנת 1953. הסיפור תורגם לעברית בקובץ כתבי אייזק אסימוב כרך 4.


== עלילה ==
מרמי טלין הוא סופר מדע בדיוני, ולמואל הוסקינס הוא העורך שלו. לשניים יש ויכוח לגבי אחד הסיפורים של מרמי: הוסקינס רוצה לבצע בו שינוי, ולהכניס סצנה של הסברים באמצע האקשן. מרמי מתנגד לשינוי בסיפור שלו. על מנת להכריע את המחלוקת, מציע מרמי לפנות לידיד שלו, מדען בשם ארדנט טורגסון, שביצע ניסוי, במהלכו הפך את מוחו של קוף למחשב, המסוגל לחשב יצירה שלמה מכמה משפטים. הקוף, רולו שמו, מחשב את הסגנון והתוכן של היצירה, וכך יודע לכתוב את כולה מכמה משפטים, לעיתים תוך תיקון של החומר המקורי, כך שהיצירה הכוללת תהיה טובה יותר.
מרמי מספר לקוף את הסיפור שלו, ועוצר בנקודת המחלוקת, כדי לתת לקוף להמשיך. לצערו ולשמחתו של הוסקינס, הקוף ממשיך את היצירה בהתאם לתיקון שהציע העורך. עם זאת, מרמי מצביע על העובדה שהקוף, שהוא רק מכונה, נצמד לכללים ספרותיים, ואילו סופר טוב צריך לדעת מתי לשבור את הכללים. לראיה הוא מביא את העובדה שהקוף תיקן את מילותיו של שייקספיר. הוא גורם להוסקינס להיכנע, בכך שמסביר לו שאם יכריע כי הקוף מסוגל לערוך סיפורים כמו שצריך, העבודה שלו תהפוך למיותרת.
הוסקינס נכנע ומסכים לפרסם את הסיפור כמו שכתב אותו מרמי.