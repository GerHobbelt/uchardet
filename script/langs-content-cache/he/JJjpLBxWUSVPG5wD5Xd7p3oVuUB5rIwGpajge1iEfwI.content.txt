revision: 33581821
title: "\u05E1\u05DC\u05D1\u05D4 \u05D1\u05D9\u05D1\u05E8\u05D2\u05DC"
url: https://he.wikipedia.org/wiki/%D7%A1%D7%9C%D7%91%D7%94_%D7%91%D7%99%D7%91%D7%A8%D7%92%D7%9C


---

ויאצ'סלב "סלבה" ביברגל (נולד ב-4 בפברואר 1961) נולד בלטביה הוא שחקן, תסריטאי ובמאי ישראלי.


== ביוגרפיה ==
ביברגל נולד, גדל והתחנך בריגה שבלטביה הסובייטית דאז בוגר הפקולטה לתיאטרון באקדמיה המוזיקלית הלטבית. עבד כשחקן בתיאטרון הדרמה ריגה במסגרתו שיחק תפקידים ראשיים בהצגות: 

ב–1989 התמנה למנהל תיאטרון ופסטיבל "זמן הילדות". ההצגה "צהובון ושושנון" שכתב לתיאטרון זה, תורגמה לעברית והועלתה החל משנת 1997. לאחר התפרקות ברית המועצות העלה הצגות בתור תסריטאי ובמאי. בין השאר, ב-1993 הועלה במינסק המחזמר שכתב "אגדה ישנה"; ב-1994 הועלה בווילנה המחזמר שכתב "איך להיות שודד"; ב-1995 הועלתה בריגה הדרמה הפוליטית בבימויו "הפינה האדומה" על פי תסריט של לודמילה פיטרושבקי וב-1996 הועלה המחזמר שכתב "מנגוסט הלוחם" על פי הסיפור ריקי-טיקי-טאבי מאת רודיארד קיפלינג.


=== עלייתו ארצה וקריירה בארץ ===


==== קריירה תיאטרונית ====
בסתיו 1996, כשהיה בן 35 עלה לישראל, וכבר מיומו הראשון בישראל החל לשחק בתיאטרון גשר. ביברגל שיחק בין היתר במחזות "העיר" (מאת איסאק באבל), "שלוש אחיות" (מאת אנטון צ'כוב) ,"הנהר" (מאת אוסטרובסקי), "טרטיף" (מאת מולייר), "השטן במוסקבה" (מאת מיכאיל בולגקוב). בשנת 2002 שיחק בתפקיד הראשי בפרויקט רוסי של "תיאטרון חיפה" "סיפור חג מולד", וגילם את דמיטרי בהצגה "משפחת ישראלי", גם היא של תיאטרון חיפה.


==== קריירה קולנועית וטלוויזיונית ====
בשנת 2002 גילם רופא בסרטו של אורי ענבר, "בית"ר פרובנס". ב-2006 גילם רוקח בסרטו של איתן ענר "סיפור חצי רוסי". 
בשנת 2007 גילם את פאבל קוזניצקי, רופא המתקשה להתמודד עם נישואיו המתפוררים, אביו של זוריק (הנרי דוד), בסדרת הטלוויזיה "מרחק נגיעה",, שביים רוני ניניו וששודרה בערוץ 2. 
ב-2008 גילם את פאבל קוזניצקי בסדרת הטלוויזיה "שולץ" אשר נכתבה על ידי גורי אלפי ורועי בר נתן, ושודרה בyes, גילם את אבא של אלכס (תומר אופנר) בסדרת הטלוויזיה שבוימה על ידי מיכאל גרוניק, חיים אברהם ושאולי גורודסקי "לשם שינוי", ששודרה בהטלוויזיה החינוכית הישראלית. כמו כן שיחק בסרטי הקולנוע "שלוש אצבעות", "ילדי ברית המועצות" ו"אמפתיה". 
ב-2010 גילם מורה לשחייה באחד הפרקים של העונה השנייה של סדרת הקומדיה "עבודה ערבית". 
בשנת 2014 גילם את בוריס, שומר בבניין מגורים, לצד יהודה לוי ואלמה דישי, בסדרת הדרמה "איש חשוב מאוד", ששודרה בערוץ HOT3. בנוסף שיחק סלבה ב"דובדבני וקובץ" בתפקיד השומר בפרק הראשון של הסדרה. באותה השנה שיחק גם את וולף, אביו השנוא של סלאבה (אדי קבטנר) אחד מהגיבורים הראשיים בסדרת הטלוויזיה, "מתים לרגע". בשנת 2016 הופיע בסדרה "גאליס" לצד תובל שפיר ואליאנה תדהר, וגילם את גרגורי - מדען רוסי שנמצא בבונקר מתחת לאדמה.
ב-2017 גילם את אביו של אלכסיי (איליה ציבולסקי) העובד כשומר בחניון בעונה הראשונה של סדרת הדרמה "כיפת ברזל".


== קישורים חיצוניים ==
סלבה ביברגל, במיזם "אישים" לתיעוד היצירה הישראלית
 סלבה ביברגל, במסד הנתונים הקולנועיים IMDb (באנגלית)
סלבה ביברגל, באתר "אידיבי", מאגר הידע העברי לקולנוע ישראלי ועולמי
סלבה ביברגל, באתר ספר הקולנוע הישראלי
סלבה ביברגל, באתר סוכנות השחקנים "פרי כפרי"