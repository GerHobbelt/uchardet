revision: 36630703
title: "\u05D9\u05E2\u05DC\u05D4 \u05D9\u05E2\u05DC\u05D4"
url: https://he.wikipedia.org/wiki/%D7%99%D7%A2%D7%9C%D7%94_%D7%99%D7%A2%D7%9C%D7%94


---

"יַעֲלָה יַעֲלָה בּוֹאִי לְגַנִּי", או בקיצור "יַעֲלָה יַעֲלָה", הוא פיוט אשר נכתב במאה ה-16 על ידי הרב ישראל נג'ארה, מגדולי המשוררים והפייטנים העבריים בכל הזמנים.
הפיוט הוא שיר אהבה בין הדוד לבין הרעיה (המכונה בפיוט יעלה), ונכתב על בסיס משל אהבת הדוד והרעיה בשיר השירים, המסמלת את האהבה בין הקדוש ברוך הוא לעם ישראל. בפיוט ישנם גם מספר הרמזים לפסוקים בשיר השירים. כל בית בשיר נאמר על הרעיה והדוד לסירוגין. בשני הבתים הראשונים כל אחד מן האוהבים קורא לשני לשוב אליו. המשך הפיוט עוסק בגלות בה נמצאת הרעיה, לה מסביר הדוד כי הגלות היא לטובה, וכי היא עתידה להסתיים. בסוף הפיוט מבקשת הרעיה מן הדוד לאוספה מן הגלות, והדוד מבטיח לשלוח את 'סגנו', המשיח.
הפיוט מצא חן וחיבה בעיני כלל עדות המזרח וכיום נוהגים במנהגי הספרדים לשיר פיוט זה גם בזמירות ליל שבת.
קהילת יהודי מרוקו נוהגת לפייט את הפיוט בשירת הבקשות של שבת פרשת בא.
נהוג לשיר את הפיוט גם באירועי שמחה שונים, למשל הולדת בת או שמחת בת מצווה.
לפיוט לחנים רבים, בהם לחנו של המוזיקאי הישראלי יליד עיראק עזרא אהרן אשר חיבר את הלחן במאה ה-20, שהוא המוכר ביותר, גם בזכות ביצועם של ברי סחרוף כסולן, דניאל זמיר ומתיסיהו.


== הפיוט ==


== קישורים חיצוניים ==
 אנסמבל יעלה - יעלה יעלה, סרטון  באתר יוטיוב
 דניאל זמיר עם ברי סחרוף ומתיסיהו - יעלה, סרטון  באתר יוטיוב
 ברי סחרוף והתזמורת הסימפונית של ירושלים - יעלה יעלה, סרטון  באתר יוטיוב
יעלה יעלה באתר "הזמנה לפיוט"
יעלה יעלה, באתר הפיוט והתפילה
יעלה יעלה, למקהלת נערות א קפלה, באתר "אנו – מוזיאון העם היהודי"