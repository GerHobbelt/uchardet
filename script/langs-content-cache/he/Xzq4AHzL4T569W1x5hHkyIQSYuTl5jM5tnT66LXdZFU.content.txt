revision: 34933571
title: "\u05E8\u05D5\u05D3\u05D5\u05DC\u05E3 \u05D6\u05D0\u05D5\u05D3\u05E7"
url: https://he.wikipedia.org/wiki/%D7%A8%D7%95%D7%93%D7%95%D7%9C%D7%A3_%D7%96%D7%90%D7%95%D7%93%D7%A7


---

רודולף זאודק (בגרמנית: Rudolf Saudek;‏ 20 באוקטובר 1880 – 19 ביולי 1965) היה פסל וגרפיקאי צ'כי מבוהמיה שחי ופעל בגרמניה בין השנים 1910–1935.


== ביוגרפיה ==
זאודק, יליד, קלן, למד מסחר. בשנת 1900 החל ליצור כפסל בפריז. הוא שהה בלונדון ובין השנים 1903 ל-1906 למד באקדמיה המלכותית לאמנויות גרפיות וסחר ספרים (Hochschule für Grafik und Buchkunst Leipzig) (גר') בלייפציג. בשנת 1906 יצר פסל שיש של פרידריך ניטשה, "רוח סערה, צייד עננים". הוא המשיך את לימודיו בפראג ובפירנצה, וב-1910 השתקע בלייפציג כאמן עצמאי.
בשנת 1910, לבקשתה של אליזבת פורסטר-ניטשה, תיקן זאודק את מסכת המוות של פרידריך ניטשה, אשר הוסרה על ידי קורט סטובינג (Curt Stoeving) בשנת 1900.
בשנת 1916 הוזמן על ידי הוצאת ספרים בלייפציג ליצור פסלים של ארתור שופנהאואר, פרידריך ניטשה ויוהאן, מלך סקסוניה עבור הספרייה הגרמנית. עבור אוניברסיטת לייפציג יצר פסלים של הפתולוג פליקס מרשנד (Felix Marchand) והרופא הוברט זאטלר (Hubert Sattler). זאודק יצר גם עבור תיאטראות. הוא יצר פרוטומה (פסל ראש וחזה) של הזמרת בת לייפציג אלנה גרהארט (Elena Gerhardt) ופרוטומה של הנריק איבסן. בגן החיות של לייפציג עיצב אביזרי אר נובו לחזית האקווריום, שנחנך ב-1910. תחריטים לקומדיה האלוהית של דנטה הם דוגמה לעבודתו הגרפית.
ב-1935 נאסר עליו לעבוד עקב יהדותו. ב-1938 עבר מלייפציג לפראג, משם גורש לגטו טרזין ב-1942, לאחר הקמת הפרוטקטורט של בוהמיה ומורביה. ועדות אמנותיות של היודנרט בגטו טרזין הגנו עליו מפני גירוש לאושוויץ. בסרט "טרזיינשטט" הוא מופיע כשהוא מכין מזרקה מחרס.
לאחר 1945 חזר זאודק לפראג, שם עבד עד מותו. הוא היה פרופסור באקדמיה לאמנויות יפות בפראג.


== ספרות ==


== קישורים חיצוניים ==


== הערות שוליים ==