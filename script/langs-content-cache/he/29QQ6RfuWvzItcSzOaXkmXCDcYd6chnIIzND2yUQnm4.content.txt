revision: 35864410
title: '"Heroes"'
url: https://he.wikipedia.org/wiki/%D7%92%D7%99%D7%91%D7%95%D7%A8%D7%99%D7%9D_%D7%9C%D7%94%D7%A9%D7%9B%D7%A8%D7%94


---

גיבורים להשכרה (באנגלית: Heroes for Hire) היא קבוצה בדיונית של גיבורי-על המופיעה בחוברות הקומיקס ביקום מארוול קומיקס. הקבוצה המקורית הופיעה לראשונה בחוברת Power Man and Iron Fist #54 מדצמבר 1978, ונוצרה בידי הכותב אד הניגן והמאייר לי אליאס.
כשמה, קבוצה זו היא קבוצת גיבורי-על העובדת בתשלום, אך לעיתים עוזרת במקרים אחדים ללא תשלום. מייסדי הקבוצה היו לוק קייג' ואיירון פיסט, שלפני הקמת הקבוצה היו צמד גיבורי-על שותפים שעבדו בתשלום. מבין חברי הקבוצה הבולטים ניתן למנות את מיסטי נייט, קולין וינג, טיגריס לבן, פלקון, המעניש, מון נייט וספיידרמן. בינואר-מאי 2012 נכתבה מיני-סדרה בשם "נבלים להשכרה", המספרת על גרסת נבלי-על לקבוצה זו.


== ביוגרפיה בדיונית ==


=== פאוור מן ואיירון פיסט ===
בשל היקף מכירות נמוך, הרצת לוק קייג'/פאוור מן שונתה להרצת "פאוור מן ואיירון פיסט", כדי להגדיל את המכירות לאור הפופולריות של איירון פיסט/דני ראנד. הצמד היו באופן לא-רשמי קבוצת גיבורים להשכרה הראשונה, ובאופן רשמי בהצטרפותו של עורך-הדין ג'רין הוגארת'. ההרצה והשותפות נמשכה עד חוברת #125, בה קייג' הואשם במותו לכאורה של ראנד.


=== כרך ראשון ===
כתוצאה ממותם לכאורה של גיבורי-על רבים באירועי "אונסלוט", הכותב ג'ון אוסטרנדר והמאייר פסקואל פרי יצרו בשנת 1996 הרצה חדשה לקבוצה למילוי הרווח שנוצר במכירת החוברות. העלילה היא הקמת צוות חדש בידי איירון פיסט וג'ים האמונד, שכלל בין היתר את קייג', האביר השחור, הרקולס, הענקית הירוקה, איש הנמלה ודדפול. כמפקדה, הקבוצה השתמשה במשרדי תאגיד אורקל בע"מ - תאגיד אותו נאמור הקים וניהל. ההרצה נמשכה 19 חוברות לפני שבוטלה.


=== כרך שני ===
הרצה זו נכתבה כספין אוף של אירוע "מלחמת אזרחים", ונכתבה לראשונה בשנת 2006 בידי הכותבים ג'סטין גריי וג'ימי פלמיוטי, באיורו של בילי טוצ'י. טוצ'י הוחלף בפרנסיס פורטלה בחוברת החמישית, שהוחלף לאחר חוברת אחת באלברו ריו. בחוברת הבאה הצטרף זב וולס לצוות הכותבים, ובחוברת שאחריה פאלמיוטי וגריי עזבו. בחוברת הבאה וולס הוחלף בקליי מאן, ובחוברת הארבעה-עשר אלווין לי הצטרף כמאייר שני. הסדרה בוטלה בחוברת החמישה-עשר, כחלק מאירועי "מלחמת-עולם הענק הירוק".


==== עלילה ====
קבוצה זו נוסדה בידי מיסטי נייט וקולין וינג, בעבר צמד "בנות הדרקון", ויחד איתן כללה את שאנג-צ'י, טרנטולה הרביעית, החתולה השחורה, פלדין, האמבאג ואורקה. הם שימשו כאוכפי חוק רישום העל-אנושיים, ולאחר מותו של גוליית, החליטו ללכוד את קפטן אמריקה. לאחר שאיתרו את הקפטן, הצוות פגשו אותו. בעוד מיסטי נייט ושאר הצוות ניסוי למצוא פתרון דיפלומטי, פלדין נטרל את רוב הקבוצה כדי להביס את הקפטן בעצמו, מלבד שאנג-צ'י. שאנג-צ'י הביס את פלדין, והלביש אותו במדיו של הקפטן; כאשר S.H.I.E.L.D הגיעו, פלדין נלקח למעצר.הקבוצה מגלה פעולה בשוק-השחור, במהלכה הושתלו בכמה וכמה פושעים איברים שנלקחו מחייזרים מגזע הסקרול, מה שנותן למושתלים יכולת שינוי-צורה. הקבוצה נאלצה להילחם באויבתה הישנה של מיסטי נייט, ריקדונה, וצוותה הקטן של נבלי-העל, וזאת תוך כדי קרב נוסף נגד הפושעים בהם הושתלו איברי-הסקרול. לאחר הרפתקאות אלו, הצוות נגרר לעימות נגד אדם-קוף, החבלנית, גרים ריפר, קבוצת "המנהיגים" והדום-בוטים, מה שהוביל למותן של החבלנית ואורקה.בעקבות מפגש עם הדינוזאור השטני ומון-בוי בארץ הפראית, הקבוצה ומון-בוי נלכדו בספינתם של הענק הירוק והוורבאונד, וזאת במהלך מתקפתם. האמבאג נעשה נגוע בחוצן מגזע הדוגרים, מה שגרם לו לבגוד בצוות ולגרום לעינוין של וינג וטרנטולה. הן ניצלו בידי שאר הצוות, וכנקמה, שאנג-צ'י הרג את האמבאג. הצוות מתפצל; פלדין חוטף את מון-בוי עבור התשלום שהוצע על לכידתו, ובדרך מביס את החתולה השחורה; שאנג-צ'י מחלץ את טרנטולה מהמקום והם בורחים; ולאחר ריב ביניהן, קולין וינג עזבה את מיסטי נייט לבדה, מה שמסמן את פירוק הצוות.


=== כרך שלישי ===
בשנת 2010, מארוול קומיקס השיקה את הכרך השלישי לסדרה, ששימש כמעין המשך לאירועי "ארץ הצל". בגרסה זו, הצוות פעל יותר כארגון מאשר צוות, בניגוד לכרכים הקודמים. חברי הצוות הראשוניים כללו את מיסטי נייט, פלקון, האלמנה השחורה, מון נייט, אלקטרה, המעניש, איירון פיסט, סילבר סייבל וגוסט ריידר. ספיידרמן הצטרף בחוברת השישית ועזב בחוברת השמינית, ואילו הגרגויל והתכריך הצטרפו בחוברת התשיעית כחלק מאירועי "הפחד עצמו". הצוות התפרק בחוברת Villains for Hire #0.1, כדי לפנות מקום לצוות "נבלים להשכרה".


==== עלילה ====
באירועי "ארץ הצל" בעקבות הגילוי שנינג'ות היד מנסות לחסל חברי מאפיה, מיסטי נייט, פלדין, התכריך וסילבר סייבל התאגדו כדי להילחם בהם. מיסטי נייט, שנשלטה בידי אדון הבובות והאיש הסגול, הרכיבה את הצוות אך נשארה מאחור כמפקחת בגלל הריון מדומה לאיירון פיסט שנוצר בידי מאסטר הבובות והאיש הסגול. דבר זה גרם לה להחלטות קיצוניות, ביניהן צירופו של המעניש לקבוצה. כאשר היא הוצאה מהשליטה בידי איירון פיסט ופלדין נוצרו מתחים בצוות, אך הם נפתרו.במהלך אירועי "אי העכביש", הקבוצה הוזעקה בידי ראש-העיר ג'יי ג'ונה ג'יימסון לעזור בהסגר על מנהטן, וזאת בעקבות התפשטות מגפה המעניקה לאנשים את כוחות העכביש של ספיידרמן בנוסף לכמה מאפייני עכביש חיצוניים. הם נלחמו בנבלי-על מעברו של קייג', והם כמיסטרו, נייטשייד, קוטונמאות' ומיסטר פיש. בסופו של דבר, הצוות התפרק.


=== נבלים להשכרה ===
עם פירוק "גיבורים להשכרה", האיש הסגול ומוטאנטית בשם "ציידת-הראשים" הרכיבו צוות של נבלי-על להשכרה, שכלל את אוולאנש, דת'סטוקר, שוקר ונגע העולם התחתון. נבלים להכרה נלחמו בצוות נבלי-על שני בהנהגת מיסטי נייט, שכלל את קרוספייר, נייטשייד, בומבשל וטייגר שארק. בעוד האיש הסגול צירף את בושמאסטר לצוותו, טייגר שארק ובומבשל עזבו את מיסטי נייט בעוד ספיד דימון וליידי סטילט-מן הצטרפו אליה. במהלך פשיטת נבלים להשכרה על בסיס הצוות של מיסטי נייט, ליידי סטילט-מן עורקת לצד של האיש הסגול, יחד עם אדם-קוף, טייגר שארק ובומבשל. צוותה של מיסטי נייט מובס, אך היא חושפת שאימת העולם התחתון היה פלדין, ומגלה כי זכתה לעזרתו של מאסטר הבובות.


=== האוונג'רס העוצמתיים ===
 ערך מורחב – האוונג'רס#האוונג'רס העוצמתיים (קייג')בתחילת הרצת "האוונג'רס העוצמתיים" השנייה, נראתה גרסה חדשה של גיבורים להשכרה הכוללת את לוק קייג', טיגריס לבן ופאוור מן. בסופו של דבר, כל חברי הצוות הפכו לחברי "האוונג'רס העוצמתיים" יחד עם ספיידרמן העליון, ספקטרום וספיידר-הירו.


=== שכירים עבור כסף ===
כאשר תדמיתו הציבורית והתקשורתית של דדפול גדלה לטובה, הוא הקים צוות גיבורים להשכרה המורכב מאנשים המחופשים לו, על מנת ש"יוכל להיות בכל מקום" בו-זמנית, להגיע לכל אירוע אליו הוא מוזמן וכדי להרחיב את טווח הפעילות שלו מעבר לארצות הברית. הוא העסיק מספר נבלי-עבר וגיבורי-על ושילם להם כדי שיתחפשו לדמותו, וביניהם נמנים סטינגריי, סולו, מאדקאפ, טרור בע"מ, סלפסטיק ופול קילר. לאחר שלוק קייג' סירב להרשות לקבוצה להשתמש בשם "גיבורים להשכרה", דדפול שינה את שמם ל"שכירים עבור כסף". הקבוצה התפרקה במהלך אירועי "מלחמת אזרחים 2". מאוחר יותר, דומינו הקימה מחדש את הקבוצה תחת הנהגתה, כדי לסייע לדדפול לחלץ את נערה נגאסונית נפיצה. בתחילה חברי הקבוצה היו איש המכונה, איש הגורילה וטבח, אך בהמשך הצטרפו לקבוצה גם דדפול, נערה נגאסונית נפיצה והקוף-המכה.


== קישורים חיצוניים ==
דף הקבוצה באתר הרשמי של מארוול קומיקס
דף הקבוצה בפרויקט פאנדום של מארוול קומיקס


== הערות שוליים ==