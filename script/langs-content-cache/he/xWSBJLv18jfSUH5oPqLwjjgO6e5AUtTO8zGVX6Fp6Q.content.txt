revision: 34872638
title: "\u05E1\u05D8\u05D9\u05D1\u05DF \u05D0\u05DE\u05DC"
url: https://he.wikipedia.org/wiki/%D7%A1%D7%98%D7%99%D7%91%D7%9F_%D7%90%D7%9E%D7%9C


---

סטיבן אדם אמל (באנגלית: Stephen Adam Amell; נולד ב-8 במאי 1981) הוא שחקן קולנוע וטלוויזיה קנדי ומתאבק מקצועי, המוכר בעיקר בזכות גילום דמותו של אוליבר קווין בסדרת גיבורי-העל "החץ" ברשת The CW.


== ביוגרפיה ==
אמל נולד בטורונטו, אונטריו, קנדה, בנם של סנדרה אן בולט ותומאס ג'יי אמל. הוא בן דודו של השחקן רובי אמל. לאחר סיום לימודי התיכון, למד מכללת סנט אנדרו, מכללה פרטית-עצמאית לבנים בלבד בעיר אורורה שבאונטריו.


== קריירה ==


=== משחק ===
בשנת 2004 אמל הופיע לראשונה בטלוויזיה, בעונה הרביעית של סדרת הטלוויזיה "הכי גאים שיש". בשנת 2005, גילם את אדם בעונה הראשונה של סדרת הטלוויזיה "Dante's Cove" והוא הוחלף בעונה השנייה על ידי ג'ון פלמינג. בנוסף, הוא התארח בסדרות "אנשים יפים" ו"נעדרים".
ב-2007 אמל זכה בפרס ג'מיני על תפקיד האורח בסדרת הטלוויזיה הקנדית "ReGenesis" והיה מועמד באותה השנה לפרס ג'מיני בקטגוריית צוות השחקנים הטוב ביותר על הופעתו בדרמה הטלוויזיונית "Rent-a-Goalie".
בשנת 2010, הוא הופיע בתפקידי משנה במספר סדרות טלוויזיה ביניהן: "בלו מאונטיין סטייט" ו"CSI: מיאמי".
בשנת 2011, הופיע בעונה השנייה של הסדרה "יומני הערפד" בתפקיד אדם הזאב "בראדי", והתארח בסדרות: "CSI", "מצויד" ו"90210".
בינואר 2012 לוהק לתפקיד הראשי בסדרת הטלוויזיה "החץ" מטעם רשת The CW, עיבוד טלוויזיוני של דמות הקומיקס החץ הירוק מבית DC קומיקס. תפקיד שהעניק לו הכרה רבה והוא הופיע בתפקיד זה גם בפרק הבכורה של הסדרה "הפלאש", המתבססת על דמותו של הפלאש, בארי אלן.
ב-2015 לוהק אמל לגלם את דמותו של קייסי ג'ונס בסרט ההמשך לעיבוד הקולנועי המצליח של קבוצת גיבורי העל הבדיונית "צבי הנינג'ה", סרט ההמשך "צבי הנינג'ה: מחוץ לצללים" הסרט עלה לאקרנים ב-3 ביוני 2016.
בשנת 2019 כיכב לצד בן דודו רובי אמל בסרט הפעולה-מדע בדיוני הקנדי "קוד 8", אשר מבוסס על סרט קצר באותו משנת 2016, בו גם כיכבו השניים.
בשנת 2021 החל לככב בסדרת הדרמה "Heels" בתור ג'ק ספייד, הבעלים של מופע היאבקות מקצועית שבו הוא גם משתתף כמתאבק.


=== היאבקות מקצועית ===


==== WWE ====
ב-23 באוגוסט 2015, אמל התמודד בקרב זוגות באירוע סאמרסלאם, ובו ניצח עם נוויל את קינג בארט ואת סטארדאסט.


==== All In ====
ב-1 בספטמבר 2018, אמל התחרה בקרב היחידים הראשון שלו באירוע All In, ובו נוצח על ידי המתאבק כריסטופר דניאלס.


==== All Elite Wrestling ====
ב-29 בפברואר 2020, הופיע אמל באירוע Revolution של ארגון ההיאבקות All Elite Wrestling‏ (AEW), כשליווה את קודי רודס לקרב שלו מול MJF.


== חיים אישיים ==
ב-8 בדצמבר 2007 נישא לדוגמנית קרוליין לורנס. בשנת 2010 השניים התגרשו.
ב-25 בדצמבר 2012 נישא לדוגמנית והשחקנית האמריקאית קסנדרה ג'ין בטקס פרטי באיים הקריביים, וטקס ציבורי בניו אורלינס במאי 2013. לזוג נולדה בת באוקטובר 2013 ובן שנולד בחודש מאי 2022.


== פילמוגרפיה ==


===== קולנוע =====


=== טלוויזיה ===


== קישורים חיצוניים ==
 סטיבן אמל, ברשת החברתית פייסבוק
 סטיבן אמל, ברשת החברתית טוויטר
 סטיבן אמל, ברשת החברתית אינסטגרם
 סטיבן אמל, סרטונים בערוץ היוטיוב
 סטיבן אמל, במסד הנתונים הקולנועיים IMDb (באנגלית)
 סטיבן אמל, באתר AllMovie (באנגלית)
 סטיבן אמל, במסד הנתונים הקולנועיים KinoPoisk (ברוסית)
סטיבן אמל, באינסטגרם
סטיבן אמל, בפייסבוק
דודי כספי, לוס אנג'לס‏, ראיון עם סטיבן אמל, הכוכב השרירי של "החץ", באתר וואלה!‏, 22 באוגוסט 2013


== הערות שוליים ==