revision: 35653433
title: Three Coins in the Fountain
url: https://he.wikipedia.org/wiki/Three_Coins_in_the_Fountain


---

"Three Coins in the Fountain" (בעברית: "שלושה מטבעות במזרקה") הוא שיר פופולרי, שזכה בפרס אוסקר לשיר המקורי הטוב ביותר בשנת 1955.


== הפקה ==
ז'ול סטיין הלחין את השיר, וסמי קאהן כתב את המילים. השיר נכתב עבור הסרט הרומנטי "שלוש מטבעות במזרקה", ומתייחס להטלת מטבע לתוך מזרקת טרווי שברומא תוך כדי הבעת משאלה. כל אחת מכוכבות הסרט מטילה מטבע לתוך המזרקה.
קאהן וז'ול סטיין התבקשו לכתוב שיר שיתאים לסרט, אבל הם לא ראו את הסרט ולא קראו את התסריט. הם השלימו את כתיבת השיר תוך שעה, ולמחרת יצרו הקלטת דמו עם פרנק סינטרה. השיר שולב בפסקול הסרט, אבל פוקס המאה ה-20 לא חתמו על חוזה עם הכותבים, מה שאיפשר להם לתבוע זכויות יוצרים על השיר. ב-1954 הוקלט השיר על ידי "ארבעת האסים" בליווי תזמורת ג'ק פלייס. ההקלטה של פרנק סינטרה הגיעה לראש מצעד הסינגלים הבריטי ושהתה בו שלושה שבועות בספטמבר ובאוקטובר אותה שנה.
במרץ 1954 הקליטה הזמרת דינה שור את השיר בליווי תזמורת בניצוחו של הארי גלר באולפן ההקלטות Radio Recorders שבהוליווד. התקליט יצא לאור בתקליטי RCA בארצות הברית, ובחברת EMI בלייבל His Master's Voice. הארי ג'יימס הקליט גרסת כיסוי של השיר ב-1955 עבור אלבומו "Jukebox Jamboree" בחברת קולומביה רקורדס. הפסנתרן וינצ'ה גוארלדי הקליט גרסה אינסטרומנטלית לאלבום הבכורה שלו "Vince Guaraldi Trio" בשנת 1956.
ב-8 באוקטובר 1966 שר הזמר סטיב סמית' את השיר "Three Coins in the Fountain" בתוכנית הבידור "The Lawrence Welk Show" של רשת ABC, בסיבוב הופעות באיטליה.
זמר הטנור סרג'ו פרנקי שר את השיר בסרט נוסף של פוקס המאה ה-20, שהיה פיילוט לסדרת טלוויזיה. גרסה זו שודרה ב-1970.השחקן סטיב מרטין שר את "Three Coins in a Fountain" בסרט הקולנוע "תקועים בדרך"  משנת 1987.
ב-1990 הקליט את השיר הזמר ג'ק ג'ונס. גרסה זו הושמעה בסרט "Coins in the Fountain" מאותה שנה.
גרסה פרודית של השיר בוצעה בתוכנית "The Goon Show", למילים אחרות ובהם "Three Goons in a fountain, which one will the fountain drown?".


== קישורים חיצוניים ==
 מידע על היצירה "Three Coins in the Fountain" באתר מיוזיק בריינז
 מידע על הקומפוזיציה "Three Coins in the Fountain" באתר AllMusic
גרסאות נוספות ל"Three Coins in the Fountain" באתר SecondHandSongs
 סרטון השיר "Three Coins in the Fountain" באתר יוטיוב


== הערות שוליים ==