revision: 36510699
title: "\u05E1\u05E7\u05D3\u05D4"
url: https://he.wikipedia.org/wiki/%D7%A1%D7%A7%D7%93%D7%94


---

סקדה (בלטבית: Šķēde) הוא יישוב פרברי ליד לייפאיה שבלטביה, בקהילת מדזה (Medze) שבמחוז גרובינה (Grobiņa). סקדה שוכנת בגבול הצפוני של העיר לייפאיה. סקדה הייתה הקואופרטיב הגדול ביותר בלטביה בתקופת לטביה הקומוניסטית. אחד המאפיינים הבולטים שלה הוא שמות רחובותיה, המכונים "קווים" וממוספרים בין 1 ל-18. כתובות טיפוסיות בסקדה עשויות להופיע כך: "סקדה 1-15-2". עד שנת 2005, המטמנה העיקרית של לייפאיה שכנה ליד סקדה.


== היסטוריה ==
סקדה ידועה גם עקב מעשי הטבח הנאצים בלייפאיה בשנת 1941. מבצעי הרציחות העיקריות היו יחידות של האיינזצגרופן, האס דה, משטרת הסדר ומשטרת העזר הלטבית. אלפים מיהודי לייפאיה הועברו לסקדה ושם, על חוף הים, נורו למוות. כוחות ורמאכט וכוחות חיל הים הגרמנים השתתפו גם הם בירי. בנוסף ליהודים, רצחו הנאצים ומשתפי הפעולה הלטביים שלהם גם צוענים, קומוניסטים, חולי נפש ובני ערובה אחרים. לזכר הטבח הוצבה מצבת זיכרון מאבן בדיונות הסמוכות לסקדה.


== קישורים חיצוניים ==
עדותו של ריינהרד וינר (Wiener), אשר צילם את ההוצאות להורג של יהודי לייפאיה בסקדה, באתר יד ושם (חלק ראשון, חלק שני)
מצילי יהודים ניצולי הטבח בסקדה: רוברט ויוהנה סדול (Roberts and Johanna Sedul) ואוטיליה שימלפפנינג (Otilija Schimelpfening), באתר יד ושם
הצלת עדות מצולמת לרצח יהודי לייפאיה בסקדה, באתר "יד ושם"


== הערות שוליים ==