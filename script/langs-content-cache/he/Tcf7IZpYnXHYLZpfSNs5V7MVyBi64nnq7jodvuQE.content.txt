revision: 35401797
title: "\u05D1\u05E8\u05E7\u05D5\u05D3\u05D4 \u05E2\u05E0\u05E7\u05D9\u05EA"
url: https://he.wikipedia.org/wiki/%D7%91%D7%A8%D7%A7%D7%95%D7%93%D7%94_%D7%A2%D7%A0%D7%A7%D7%99%D7%AA


---

ברקודה ענקית או אַסְפִירְנָה בָּרָקוּדָה (שם מדעי: Sphyraena barracuda) הוא מין של דג טורף ממשפחת האספירניים שבסדרת הדקראים החי באוקיינוס הפתוח ובימים שונים באזור האוקיינוס האטלנטי וגם האוקיינוס השקט וההודי.


== מאפיינים ==
אורכה של הברקודה הוא 60–100 סנטימטרים בממוצע ומשקלה 2.5–9 קילוגרם. עם זאת נמצאו פרטים גדולים בהרבה באורך 2 מטר ובמשקל 46 קילוגרם. אלו דגים טורפים בעלי לסתות מוארכות, שיניים חזקות ורחבות ולסת תחתונה שארוכה מעט מהלסת העליונה. הסנפירים קצרים ומותאמים להאצה מהירה והגוף דמוי טורפדו. צבעה כחול או אפור עם גב בהיר. לפעמים היא מפוספסת מעט מלמעלה.
היא טורפת בעיקר דגים אחרים, דיונונים ויצורי ים דומים. היא עוקבת אחרי הטרף ממארב ותוקפת מהצללים. היא יכולה להאיץ למהירות 43 קמ"ש ולתפוס בשיניה את טרפה. לפעמים היא עוקבת אחרי להקות דגים בסמוך למים הרדודים ומחכה לתקוף פרט פצוע.
כאשר הברקודות לא אוכלות הן מסתובבות בלהקות ברחבי הימים.
הברקודה יכולה לתקוף בטעות צוללנים, במחשבה שהם טרף. עם זאת התקריות הללו מאוד נדירות. רוב המתקפות לא קטלניות אך עלולות להשאיר צלקות.


== קישורים חיצוניים ==


== הערות שוליים ==