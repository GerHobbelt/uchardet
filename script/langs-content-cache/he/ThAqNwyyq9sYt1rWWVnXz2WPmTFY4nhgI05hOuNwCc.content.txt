revision: 36345370
title: To the Sky (Owl City song)
url: https://he.wikipedia.org/wiki/Owl_City


---

Owl City הוא מיזם מוזיקה אלקטרונית אמריקאי שהחל בשנת 2007 בעיר אוואטונה  שבמינסוטה. זהו אחד ממספר מיזמים מוזקלים אותם יזם לאורך השנים הזמר, כותב השירים והאינסטרומנטליסט אדם יאנג.
Owl City הפך לשם מוכר ולפופולריות רבה במיינסטרים בעקבות פרסום האלבום "Ocean Eyes" בשנת 2009, אשר כלל את הסינגל המצליח "Fireflies". האלבום זכה למעמד פלטינה בארצות הברית באפריל 2010.
לאורך השנים הופקו במסגרת מיזם Owl City מספר שירים עבור כמה סרטי אנימציה בהם "אגדה עם כנפיים", "ראלף ההורס", "הקרודים", ו"הדרדסים 2". לאורך השנים הופקו במסגרת מיזם Owl City מספר דואטים עם אמנים מצליחים, כאשר השיר המצליח ביותר מביניהם היה השיר "Good Time" שבוצע בשיתוף עם קארלי ריי ג'פסן.


== היסטוריה ==


=== השנים הראשונות 2007–2008 ===
בתחילת הדרך יאנג עבד על המיזם במרתף בבית הוריו כאשר השירים הראשונים שהפיק צברו את הפרסום הראשוני באמצעות האתר MySpace בו מוזיקאים חדשים רבים זכו לפרסום רב בסוף העשור הראשון של המאה ה-21.
שיריו, שקיבלו תשומת לב רבה, הביאו את חברת Universal Republic להחתימו על חוזה במהלך 2008. ב-2007 הוציא יאנג תחת הפרויקט 'Owl City' את המיני אלבום "Of June" ואחריו אלבום העונה לאותו השם. השיר "Maybe I'm Dreaming"‏ הגיע למקום ה-20 במצעד האלבומים האלקטרוניים של Billboard ו-"Maybe I'm Dreaming" הגיע למקום ה-16.


=== Ocean Eyes 2009 ===
האלבום השלישי של Owl City, אשר נקרא "Ocean Eyes", יצא ב-14 ביולי 2009 על iTunes, ולאחר חודש וחצי הגיע לחנויות. האלבום הגיע למקום ה-27 במצעד הבילבורד 200. מהאלבום יצאו באופן רשמי שלושה סינגלים: "Umbrella Beach", "Vanilla Twilight" ו"Fireflies" (גחליליות). "Fireflies" הגיע לראש המצעדים בארצות הברית ובקנדה, והיה לשיר המורד ביותר ב-iTunes בארצות הברית. עד דצמבר 2009 כבר הגיע האלבום למעמד של אלבום זהב. בשיר "The Saltwater Room" שרה עם יאנג גם בריאנה דוראן.


=== 2011-2012 All Things Bright and Beautiful ===
ב-14 ביוני 2011 יצא אלבום האולפן השלישי "All Things Bright and Beautiful". בקיץ 2012 יצא אלבומו הרביעי, המיני אלבום "Shooting Star". במיני אלבום זה ישנם השירים: "Gold", "Shooting Star","Take it All Away" ו-"Dementia". בנוסף אדם יאנג שיתף פעולה עם קארלי ריי ג'פסן בסינגל "Good Time". ב-14 באוגוסט 2012 הוציא אדם יאנג את אלבומו השישי, "The Midsummer Station", המכיל 11 שירים כולל ארבעת הסינגלים מהמיני אלבום "Shooting Star".


== סגנונות מוזיקליים והשפעות ==
סגנונה של Owl City הוא בין הז'אנרים אינדיטרוניקה, אימו-פופ ומוזיקה אלטרנטיבית.[דרוש מקור] אדם יאנג אמר כי הוא קיבל השראה מהדיסקו האירופי וממוזיקה אלקטרונית.
Owl City הושוותה ללהקת The Postal Service, ואף היו שטענו כי Owl City העתיקו מ-The Postal Service.


== דיסקוגרפיה ==


== קישורים חיצוניים ==

 אתר האינטרנט הרשמי של Owl City (באנגלית) Owl City, ברשת החברתית פייסבוק
 Owl City, ברשת החברתית טוויטר
 Owl City, ברשת החברתית אינסטגרם
 Owl City, סרטונים בערוץ היוטיוב
 Owl City, ברשת החברתית Goodreads
 Owl City, במסד הנתונים הקולנועיים IMDb (באנגלית)
 Owl City, באתר Rotten Tomatoes (באנגלית)
Owl City, באתר Metacritic (באנגלית)
 Owl City, באתר אייטונס  (באנגלית)
 Owl City, באתר ספוטיפיי
 Owl City, באתר סאונדקלאוד (באנגלית)
 Owl City, באתר Last.fm (באנגלית)
 Owl City, באתר AllMusic (באנגלית)
 Owl City, באתר MusicBrainz (באנגלית)
 Owl City, באתר דיזר
 Owl City, באתר Discogs (באנגלית)
 Owl City, באתר Songkick (באנגלית)
Owl City, באתר Genius
Owl City, באתר SecondHandSongs
 Owl City, באתר בילבורד (באנגלית)
 Owl City, באתר טיידל (באנגלית)
השיר Fireflies באתר יוטיוב.