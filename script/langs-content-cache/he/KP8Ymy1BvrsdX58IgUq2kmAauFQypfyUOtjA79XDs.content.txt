revision: 35411242
title: "Folklore (\u05D0\u05DC\u05D1\u05D5\u05DD \u05E9\u05DC \u05E0\u05DC\u05D9 \u05E4\
  \u05D5\u05E8\u05D8\u05D5\u05D3\u05D5)"
url: https://he.wikipedia.org/wiki/Folklore_(%D7%90%D7%9C%D7%91%D7%95%D7%9D_%D7%A9%D7%9C_%D7%A0%D7%9C%D7%99_%D7%A4%D7%95%D7%A8%D7%98%D7%95%D7%93%D7%95)


---

Folklore (בעברית: פוּלקלוֹר) הוא אלבומה השני של הזמרת הקנדית נלי פורטדו, ויצא לאור ב-25 בנובמבר 2003.


== על האלבום ==
שם האלבום מושפע מהורייה של פורטדו, אשר היגרו לקנדה. האלבום שילב צלילים מגוונים של גיטרות אקוסטיות ויותר מגע רוקיסטי, סגנון שונה מאלבום הבכורה שלה, "Whoa, Nelly!". מהאלבום יצאו ארבעה סינגלים, ואחד נוסף בגרמניה בלבד, אך כולם לא הצליחו כמו הסינגלים הקודמים של פורטדו. האלבום עצמו, נכנס למקום 18 במצעד מכירות האלבום בקנדה ולמקום 38 במצעד המכירות בארצות הברית. עד ינואר 2007 האלבום מכר רק 416,000 עותקים בארצות הברית. האלבום נכשל בשל שינוי הסאונד הכללי של פורטדו, כאשר אלבומה הקודם היה בעל צליל יותר פופי. אך בנוסף, בשל בעיות כלכליות, חברת התקליטים של פורטדו, "DreamWorks" לא קידמו את האלבום מספיק, ולבסוף פורטדו עברה לחברת התקליטים "Geffen". עד היום מכר האלבום שני מיליון עותקים ברחבי העולם.


== רשימת רצועות ==
"One-Trick Pony"  (נלי פורטדו, ג'רלד איטון, בריאן ווסט) – 4:47
"Powerless (Say What You Want)" (פורטדו, גים בינז, הילס, מוסלי) – 3:52
"Folklore"  (איטון, פורטדו) – 3:44
"Try" (פורטדו, ווסט) – 4:39
"Fresh off the Boat" (איטון, פורטדו, ווסט) – 3:16
"Força" (איטון, פורטדו, ווסט) – 3:40
"Folklore#The Grass Is Green"  (מייק אליזונדו, פורטדו) – 3:50
"Picture Perfect" (איטון, פורטדו, ווסט) – 5:16
"Saturdays"  (פורטדו) – 2:05
"Build You Up" (איטון, פורטדו, ווסט) – 4:58
"Island of Wonder" (ס' דיאז, פורטדו, ג' גהאוניה) – 3:49
"Childhood Dreams" (איטון, פורטדו, ווסט) – 6:35


== סינגלים ==


=== Powerless (Say What You Want) ===
"Powerless (Say What You Want)" היה לסינגל הראשון מתוך האלבום ושוחרר בדצמבר 2003. השיר מדבר על איך חברת התקליטים שלה מנסה להפוך אותה למשהו שהיא לא; "צבעתם את פני במגזינים/עשיתם אותי יותר לבנה משאני/הוצאתם ממני את המוצא שלי". הקליפ לשיר בוים על ידי בריאן ברבר וצולם במשך שלושה ימים. הסינגל לא הצליח להיכנס למצעד הבילבורד בארצות הברית, אך נחשב ללהיט מועדונים גדול. בבריטניה הצליח להתברג הסינגל אל המקום ה-13.


=== Try ===
"Try" שוחרר בפברואר 2004 כסינגל שני מתוך האלבום. הסינגל נחל הצלחה גדולה במדינות כמו מקסיקו ופורטוגל אך לא הצליח במדינות הגדלות. בארצות הברית "Try" לא הצליח להיכנס למצעד הבילבורד והיה לסינגל האחרון מתוך האלבום ששוחר שם; כל שאר הסינגלים שוחררו בקנדה, אירופה ובאמריקה הלטינית.


=== Força ===
"Força", בעברית "כוח", היה לסינגל השלישי מהאלבום ולא שוחרר בארצות הברית ואוסטרליה. השיר, שחציו הוא בשפה הפורטוגזית וחלקו באנגלית יצא כסינגל ביוני 2004 ונבחר להיות שיר הנושא של תחרויות הפוטבול לשנת 2004 בפורטוגל. הסינגל הצליח מאוד בארצות הלטיניות ובאירופה.


=== Explode ===
"Explode" היה לסינגל הרביעי מתוך האלבום ויצא בספטמבר 2004. הסינגל שוחרר רק בקנדה ומדינות אירופה ולא זכה להצלחה גדולה. הקליפ היה מצויר והראה את נלי מצוירת.


=== The Grass Is Green ===
"The Grass Is Green" היה לסינגל האחרון מתוך האלבום ושוחרר רק בגרמניה בפברואר 2005.


== קישורים חיצוניים ==
 Folklore באתר ספוטיפיי
 Folklore באתר MusicBrainz
 Folklore באתר דיזר
 Folklore באתר Discogs
 Folklore באתר AllMusic