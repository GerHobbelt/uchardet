revision: 35499313
title: "\u05EA\u05E4\u05E1\u05EA \u05DC\u05D9 \u05DE\u05E7\u05D5\u05DD"
url: https://he.wikipedia.org/wiki/%D7%AA%D7%A4%D7%A1%D7%AA_%D7%9C%D7%99_%D7%9E%D7%A7%D7%95%D7%9D


---

תפסת לי מקום הוא סינגל של הזמר-יוצר הישראלי בניה ברבי, אשר יצא לאור ב-7 באוקטובר 2018, כסינגל השני מאלבומו השני, "מישהו איתי כאן". השיר נכתב על ידי אבי אוחיון, הולחן על ידי אוחיון ומתן דרור והופק על ידי דרור.


== רקע ==
השיר הוא בלדה בסגנון המוזיקה המזרחית, שנכתבה מנקודת מבט של אישה אשר פונה אל בן הזוג שלה, ומתארת את הרצון שלה לשמור על אהבתה ולהילחם על מקומה במערכת היחסים.


== וידאו קליפ ==
לשיר פורסם וידאו קליפ רשמי בערוץ היוטיוב של ברבי, אשר צולם במזרח אירופה והופק על ידי חברת "דיוויז'ן". נכון לספטמבר 2020, הקליפ עומד על כ-21 מיליון צפיות.


== ביקורת ==
השיר קיבל ביקורת חיובית מצד דודי פטימר באתר "מעריב אונליין": "דרוש אומץ לשיר שיר בלשון נקבה, זה אינו משהו שגרתי כל כך. היכולת לעשות זאת בצורה מרגשת ומשכנעת כל כך, ממחישה היטב את כישרונו של ברבי. השיר החדש מעיד על הדרך הארוכה, הבגרות וההשתפשפות שעבר ברבי לפני שהגיע לצמרת, ומצדיק את מעמדו כאחת ההבטחות המוזיקליות של השנה הקרובה". גם באתר נענע10 סקר פטימר את השיר, שם אמר: "הביצוע המרגש של ברבי נוגע ללב ובייחוד ממחיש את איכותו כזמר מבצע שמתחבר בצורה אינטנסיבית לדמות אותה הוא מגלם בשירו".מבקר המוזיקה יוסי חרסונסקי העניק לשיר ביקורת מעורבת: "ברבי מאמץ אוריינטציה ים תיכונית, מסלסל 'בין השפיות לשיגעון' כדי לנסות לתפוס צפור ים תיכונית. גם העיבוד – המעבר האינסטרומנטלי – מתנגן בסגנון ים תיכוני מסולסל. השאלה היא: אנה מועדות פניו של בניה ברבי? האם זמר טוב כמוהו מוביל קו אישי של סינגר סונגריטר או מובל לנתיב מיינסטרים שקוף, שבו שירת רגש מאפילה על אותנטיות אומנותית? זו שאלה שהייתי ממליץ לו להתעמק בה".


== מיקומי שיא ==


== קישורים חיצוניים ==
 סרטון השיר "תפסת לי מקום" באתר יוטיוב
מילות השיר "תפסת לי מקום" באתר שירונטלדף השיר באתר הספרייה הלאומית


== הערות שוליים ==