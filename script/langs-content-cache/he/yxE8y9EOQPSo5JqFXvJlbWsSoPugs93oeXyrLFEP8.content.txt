revision: 36310550
title: State of Grace
url: https://he.wikipedia.org/wiki/State_of_Grace


---

State of Grace (בעברית: מדינה של חסד) הוא שיר שהוקלט על ידי הזמרת-יוצרת האמריקאית טיילור סוויפט, מתוך אלבום האולפן הרביעי שלה, Red. השיר יצא לאור ב-16 באוקטובר 2012, על ידי חברת התקליטים ביג משין רקורדס, כסינגל השיווקי הרביעי והאחרון מתוך האלבום. סוויפט כתבה את השיר לבדה והפיקה אותו ביחד עם נייתן צ'פמן. "State of Grace" הוא שיר ארנה רוק הכולל שימוש בגיטרות שונות ותופים; זוהי הרצועה הפותחת את האלבום והיא עוסקת בתחושות הסוערות הנגרמות כתוצאה מאהבה ורומנטיקה אבודה.
מבקרי מוזיקה ציינו את "State of Grace" כהרחבת קטלוג הקאנטרי פופ הקודם של סוויפט. הם שיבחו את ההפקה הקצבית והרגשית שלו, ודירגו אותו במרוצת השנים כאחד מהשירים הטובים ביותר שלה. "State of Grace" דורג בשיאו ב-50 העליונים במצעדים שבאוסטרליה, אירלנד, ניו זילנד, בריטניה וקנדה. הוא הגיע בשיאו לעשירייה הפותחת בקנדה הוט 100 ולמקום ה-13 במצעד הבילבורד הוט 100; בהמשך, קיבל את תואר הזהב על ידי איגוד תעשיית ההקלטות האמריקאי (RIAA) על מכירות של למעלה מחצי מיליון עותקים במדינה.


== רקע וכתיבה ==
באוקטובר 2010 הוציאה הזמרת-יוצרת טיילור סוויפט את אלבום האולפן השלישי שלה, Speak Now, שאותו כתבה והפיקה יחד עם נייתן צ'פמן, שותפה הוותיק. האלבום מרחיב את סוגת הקאנטרי פופ שאפיינה את שני האלבומים הקודמים של סוויפט, עם אלמנטים של קרוסאובר  פופ ושירים ידידותיים לרדיו כדוגמת שירי האלבום, Fearless ‏(2008).לאחר שהוציאה את Speak Now, החליטה סוויפט ב-Red להתנסות בסוגות מוזיקליות נוספות, מעבר לסוגת הקאנטרי פופ שאפיינה את שאר אלבומיה באותה העת. "State of Grace" הוא אחד השירים הראשונים שסוויפט כתבה בנאשוויל, טנסי, לפני שנסעה ללוס אנג'לס במטרה לשתף פעולה עם מפיקי המוזיקה שלה. סוויפט הפיקה את השיר ושמונה רצועות נוספות מ-Red עם צ'פמן. "State of Grace" הוקלט על ידי המהנדסים בריאן דייוויד ויליס, צ'אד קרלסון ומאט ראוש; והמיקסינג שלו נעשה על ידי ג'סטין ניבנק באולפני בלאקבירד, נאשוויל. האנק ויליאמס ביצע את המאסטרינג של השיר באולפני MasterMix בנאשוויל. על כלי ההקשה בשיר היה אחראי אריק דארקן.סוויפט החלה לקדם את Red ב-24 בספטמבר 2012; היא הוציאה בחנות האייטונס רצועה אחת בכל שבוע עד תאריך יציאת האלבום ב-22 באוקטובר במסגרת ספירה לאחור של ארבעה שבועות. "State of Grace" הופץ כסינגל השיווקי האחרון של מ-Red ב-16 באוקטובר, במהלך השבוע האחרון של הספירה לאחור. בנוסף לגרסה הרגילה שלו, הקליטה סוויפט גרסה אקוסטית שהופצה מאוחר יותר.


== מוזיקה ומילים ==
"State of Grace" הוא השיר הפותח את Red. זהו שיר ארנה רוק עם הפקה קצבית, המגובה בגיטרות שונות ומנגינת תופים. מבקרי מוזיקה אמרו שההפקה של השיר מתבססת על צלילי האלבומים הקודמים של סוויפט, וציינו את להקת הרוק האירית U2 כמשפיעה אפשרית ליצירתו. הפרופסור למוזיקה ג'יימס פרון אמר כי "State of Grace" מזכיר את הקולג' רוק משנות ה-80 של המאה ה-20, בעוד שמארק הוגאן מ-Spin ורנדל רוברטס מלוס אנג'לס טיימס השוו את סגנון השיר לזה של האלבום The Joshua Tree ‏(1987).השיר עולה בקנה אחד מבחינה לירית עם הנושאים הרומנטיים של סוויפט, והוא עוסק בתחושות הסוערות שמעוררות מראות האהבה הראשונים. בשיר ישנו שימוש בגיטרות וזאת, בנוסף לכך שסוויפט שרה בקול רם ועם הברות מוארכות. בבית השני, הבס עוצר לרגע, וסוויפט שרה; "אנחנו לבד, רק אתה ואני / למעלה בחדר שלך והמצעים שלנו נקיים". הקצב של השיר מואץ כאשר סוויפט שרה לצד צלילי תופים וגיטרות ברקע.לדברי גריידי סמית' מאנטרטיינמנט ויקלי, בניגוד לסיפור המסובך הרגיל של סוויפט, "State of Grace" שם דגש רב על ההפקה. סמית' כתב שהצליל הרחב בשיר מייצג את נושאו ואת "תחושת הפליאה, המנצחת, השוקעת והמלווה באהבה".כמה מבקרים הדגישו את בשלות כתיבת השירים של סוויפט ב-"State of Grace"; הוגאן תיאר את המילים כ"מרוממות" כיוון שסוויפט לא מחפשת נקמה על מערכת יחסים כושלת בשורות; "ומעולם לא ראיתי אותך מגיע / ולעולם לא אהיה אותו דבר". בביקורת שפורסמה באטלנטיק, אמר בראד נלסון שסוויפט נצמדה לנרטיבים יותר מלניואנסים, מאשר בשירי האהבה הקודמים שלה; אחרי מילים קלישאתיות על אהבה; "אנחנו מתאהבים עד שזה כואב או מדמם / או דוהה בזמן", היא "מתמקצעת" יותר עם השורות מהבית השני "אנחנו לבד, רק אתה ואני / למעלה בחדר שלך והמצעים שלנו נקיים / סתם נשמות תאומות שרות / ארבע עיניים כחולות"; שורות אלה וכמה נוספות, הזכירו לנלסון את יצירתם של כותבי השירים של סטילי דן, וולטר בקר ודונלד פייגן. השיר מסתיים בשורות: "אהבה היא משחק אכזרי / אלא אם תשחק אותו טוב ונכון", שמדגיש את הטון של האלבום בנוגע לרגשות מורכבים הנובעים מרומנטיקה אבודה.


== הופעה ==
סוויפט ביצעה את "State of Grace" בשידור חי לראשונה ב-15 בנובמבר 2012, במהלך העונה השנייה של תוכנית הטלוויזיה האמריקאית, The X Factor. מאוחר יותר, ביצעה את השיר בג'ינגל בל Z100 במדיסון סקוור גארדן, ניו יורק, ב-7 בדצמבר 2012. "State of Grace" היה הראשון ברשימת השירים של "The Red Tour"‏ (2013–2014).סוויפט ביצעה את השיר ב-10 ביולי 2018, בהופעה בלנדוור, מרילנד, במסגרת סיבוב ההופעות החמישי שלה, "Reputation Stadium Tour".


== ביקורת ==
עם צאתו, "State of Grace" קיבל ביקורות חיוביות ממבקרי המוזיקה. גריידי סמית ' מאנטרטיינמנט ויקלי הגיב על סוגת הרוק המאפיינת את השיר והצהיר: "ההפסקות האינסטרומנטליות המורחבות (בשיר) מספקות השפעה כוחנית ובוגרת יותר מהחבילה הסטנדרטית של סוויפט". מארק הוגאן מ-Spin שיבח את ההפקה ותיאר אותה כ"ממשית" ו"אכזרית", בעוד שאוגוסט בראון מלוס אנג'לס טיימס אמר ש-"State of Grace" הוא השיר המבטיח ביותר ב-Red. אדם גרהאם מדטרויט ניוז החמיא לצורת כתיבת השירים של סוויפט ועל כך שיצרה בשיר הספציפי הזה, "רגעים של אינטימיות שהציגו היבטים חדשים באמנות שלה". ג'ייסון ליפשוטז מבילבורד העיר שיש בשיר רגשות הסוחפים את המאזין וזאת, בנוסף לכך שציין לשבח את התנסותה של סוויפט בסוגת הארנה רוק.כאשר Red יצא, מבקרי מוזיקה נוספים ביקרו את "State of Grace", כחלק מביקורות כוללות שפרסמו אודותיו. מייקל רובינס מ-Spin בחר ב-"State of Grace" כאחד מהשירים הטובים ביותר באלבום. רנדל רוברטס מלוס אנג'לס טיימס כינה את השיר כדוגמה לניסויים של סוויפט בסוגות מוזיקליות שונות, מעבר לסוגת הקאנטרי ב-Red. רוברטס שיבח את השיר, אך ציין שהוא שונה משאר קטלוג השירים של סוויפט והגדיר אותו כ"יוצא דופן". ג'ונתן קיף מ-Slant Magazine התאכזב מצלילי התופים והגיטרות החוזרים על עצמם בשיר.בשנת 2017 בראד נלסון מפיצ'פורק ביקר את Red וציין את "State of Grace" כ"דוגמה לרבגוניות של סוויפט, שמצליחה להתגבש מעבר למוזיקת הקאנטרי". ג'ורדן סרג'נט מ-Spin תיארה את ההפקה של השיר כ"קומפוזיציה מוזיקלית מושלמת מבחינה נושאית". בבילבורד כללו את השיר ברשימת "100 Best Deep Cuts by 21st Century Pop Stars", שפורסמה בשנת 2017. האנה מילריאה מ-NME וג'יין סונג מפייסט כללו את השיר בין 10 השירים הטובים ביותר בקטלוג של סוויפט; שתיהן שבחו את סוגת הארנה רוק שאפיינה אותו. נייט ג'ונס מניו יורק אמר כי "State of Grace" אינו כולל נרטיב מסובך או ליריקה מיוחדת, אך שיבח אותו על כך שהוכיח את יכולתה של סוויפט ליצור שירים "ידידותיים לרדיו" עם "צלילים תופסים" ו"בלתי נשכחים".


=== רשימות כל הזמנים וסוף שנה ===


== הצלחה מסחרית ==
"State of Grace" דורג במצעדי הסינגלים של מספר מדינות. במצעד הסינגלים האוסטרלי דורג בשיאו במקום ה-44, בעוד שבמצעד הסינגלים האירי דורג בשיאו במקום ה-43. בממלכה המאוחדת, זכה להצלחה נאה כאשר דורג במקום ה-36 במצעד הסינגלים הבריטי. במצעד הסינגלים הניו זילנדי הצליח להגיע ל-20 העליונים, ובקנדה הוט 100 לעשירייה הפותחת. בארצות הברית, זכה "State of Grace" להצלחה רבה, כאשר דורג במקום ה-13 במצעד הבילבורד הוט 100, אף על פי שלא יצא כסינגל מ-Red. ב-8 ביוני 2017, העניק לו איגוד תעשיית ההקלטות האמריקאי (RIAA) את תואר הזהב, על מכירות של למעלה מחצי מיליון עותקים במדינה.


== רשימת השמעה ==
הורדה דיגיטלית"State of Grace" –‏ 4:55


== קרדיטים וצוות ==
כל הקרדיטים שלהלן לקוחים מהערות האלבום של Red.


== מיקומי שיא ==


== נתוני מכירות ==


== State of Grace (Taylor's Version) ==
State of Grace (Taylor's Version) (בעברית: מדינה של חסד (גרסתה של טיילור)) הוא שיר שהוקלט על ידי הזמרת-יוצרת האמריקאית טיילור סוויפט. ההקלטה החוזרת של סוויפט לשירה "State of Grace" משנת 2012, היא הרצועה הפותחת את אלבום ההקלטה החוזרת השני שלה, Red (Taylor's Version); הקלטה חוזרת של אלבומה Red, משנת 2012. Red (Taylor's Version) יצא לאור ב-12 בנובמבר 2021, על ידי חברת התקליטים ריפבליק רקורדס. סוויפט כתבה את השיר לבדה. "State of Grace (Taylor's Version)" כולל את אותן המילים, ההפקה והמכשור של "State of Grace" המקורי. גרסה אקוסטית של "State of Grace" נכללה ב-Red (Taylor's Version) גם כן.


=== מיקומי שיא ===


== קישורים חיצוניים ==
 מידע על היצירה "State of Grace" באתר מיוזיק בריינז
 מידע על הסינגל "State of Grace" באתר מיוזיק בריינז
 סרטון השיר "State of Grace" באתר יוטיוב


== הערות שוליים ==