revision: 36545577
title: Rise of the Tomb Raider
url: https://he.wikipedia.org/wiki/Rise_of_the_Tomb_Raider


---

Rise of the Tomb Raider (בתרגום חופשי לעברית: עלייתה של שודדת הקברים) הוא משחק פעולה והרפתקאות ממוחשב מגוף שלישי והמשחק השני בעידן השלישי של סדרת המשחקים ומהווה המשך למשחק טומב ריידר. המשחק פותח על ידי Crystal Dynamics ומופץ על ידי Microsoft Studios ו-Square Enix והוא המשחק הראשון בסדרה שמופץ על ידי סטודיו של מיקרוסופט. כמו כן הוא המשחק הראשון שמופץ אקסקלוסיבית לאקס בוקס לפני הפצתו ליתר הפלטפורמות. המשחק יצא ב-10 בנובמבר 2015 לקונסולות ה-Xbox 360 וה-Xbox One, ב-28 בינואר 2016 למחשב האישי וב-11 באוקטובר 2016 לקונסולת המשחקים פלייסטיישן 4.
לאחר יציאתו, Rise of the Tomb Raider זכה לביקורות חיוביות, עם שיבוחים על הגרפיקה, המשחקיות ואפיון הדמויות. המשחק היה הנמכר ביותר בפלטפורמת ה-Xbox One במהלך שבוע חג המולד ונמכרו בסך הכל כמיליון עותקים של המשחק בסוף 2015. כמו כן, תוכן נוסף שוחרר, אשר כולל בין השאר קמפיין חדש, מצב משחק חדש, תלבושות חדשות וכלי נשק חדשים ללארה.


== משחקיות ==
Rise of the Tomb Raider מכיל אלמנטים מהמשחק הקודם בסדרה. השחקן מגלם את לארה קרופט, הפרוטגוניסטית של הסדרה. במשחק על השחקן להילחם באויבים שונים, להסתובב בסביבות שונות, לפתור פאזלים ולשפר את כלי הנשק שלו.
המשחק מכיל מערכת קראפטינג, בדומה למשחקי תפקידים ממוחשבים רבים, אשר מאפשרת לשחקן להכין כלים ודברים שימושיים באמצעות חומרים שהשחקנים מוצאים בעולם.הסביבה במשחק מכילה מערכת מזג אוויר שגם חיות ובני אדם יגיבו אליה וכן מערכת מחזור יום-לילה. לדוגמה, כדי להכין מעיל חורף קשיח, לארה צריכה לצוד זאב שיוצא רק בזמן מסוים ביממה ורק בתנאי מזג אוויר מסוימים. ללארה נוספה יכולת שחייה המאפשרת יותר תנועה לשחקן ויצירת טכניקות בקרב.מערכת הקרב עוצבה מחדש כך שנוספו אפשרויות נוספות למתקפות התגנבות. לארה יכולה לבלבל את האויבים בעזרת הסביבה, להתחבא מאחורי שיחים או עצים, או בכלל להתחמק מקרבות על ידי טיפוס על עצים או ריצה על גגות. נשק החץ וקשת חוזר מהמשחק הקודם. ישנם מספר אפשרויות לחצים שונים שיכולים להיות מעוצבים על ידי חיות ספציפיות וחומרים שלארה יכולה לצוד וללקט. כלי נשק נוספים כמו האקדח והגרזן קרח גם כן חוזרים מהמשחק הקודם ובנוסף לכך ללארה נוסף נשק חדש - סכין ציד שנועדה לקרב מטווח אפס ולמתקפות התגנבות.


== עלילה ==


=== תקציר ===
עלילת המשחק ממשיכה את עלילת המשחק הקודם. חוויותיה של לארה קרופט על התופעות העל-טבעיות באי ימטאי כוסו על ידי ארגון בשם "טרינטי" (באנגלית: Trinity; תרגום חופשי: השילוש). כדי להוכיח שהיא לא השתגעה, לארה הופכת לאובססיבית על מציאת האמת של מיתוסים ברחבי העולם. עלילת המשחק עוקבת אחרי לארה ויונה מייבה, שהגיעו לסיביר כדי לחפש עיר עתיקה ואבודה בשם "קיטג'" (ברוסית: Ки́теж) שנבנתה על ידי הנסיך הגדול של ולדימיר במאה ה-13, אשר לארה מאמינה כי ישנה אמת מאחורי המיתוס של חיי נצח.במרוץ נגד הארגון טרינטי, ארגון שמתעניין בעיקר בעל-טבעי, על לארה לשרוד כנגד בני אדם, חיות וכן הסביבה עצמה כדי למצוא את האמת לגבי המיתוסים ולהגשים את יעודה להיות את מי שהיא נועדה להיות.


=== סיפור ===
המשחק מתרחש בשנת 2014, שנה לאחר אירועי המשחק הקודם. לארה קרופט מתקשה להסביר את חוויותיה עם העל-טבעי בימטאי. בחיפוש אחר תשובות, היא פונה אל המחקר האחרון של אביה על העיר האבודה קיטג' ועל מיתוס חיי נצח. השותפה ובת הזוג לשעבר של אביה, אנה, מזהירה את לארה על כך שהיא תהפוך לאובסיסבית, כיוון שהאובססיה של אביה הובילה להריסת חייו ולהתאבדותו. לארה מתעלמת מאזהרותיה ומארגנת משלחת לסוריה, בתקווה לחשוף את הקבר של הנביא של קונסטנטינופול, מפתח חשוב למציאת קיטג'. אף על פי שהצליחה, הקבר ריק ומיד לאחר מכן מגיעים טריניטי - ארגון עתיק אשר מתקיים כיום כארגון צבאי אשר חוקר על-טבעי ומונהג בידי קונסטנטין. לארה מצליחה לברוח ולפוצץ את הקבר ובזמן בריחתה היא שמה לב לסמל אשר טבוע בתוך הקבר שאותו היא מקשרת לספר דתי רוסי של אביה. מתנקש של טריניטי גונב את הספר וגורמים ללארה ולחברה ג'ונה (יונה) לרדוף אחר הארגון בסיביר שברוסיה. במהלך המשלחת לסיביר, לארה וג'ונה מופרדים לאחר מפולת שלגים ולארה נאלצת להמשיך לבדה.
לארה מגלה שטריניטי השתלטו על מתקן מכרה סובייטי והסבו אותו לבסיס המבצעים למציאת קיטג'. לארה מנסה להחזיר את הספר, אך נתפסת ונכלאת ביחד עם אנה, שמתגלה כי היא אחותו קונסטנטין ומרגלת של הארגון. השניים חוקרים אותה לגבי מיקומו של "המקור האלוהי", חפץ של על פי האמונה מאפשר חיי נצח. לארה בורחת בעזרתו של ג'יקוב, אדם מסתורי וזר שמוביל אותה דרך המכרה לעמק הנמצא מאחוריו.
ג'ייקוב מתגלה בתור המנהיג של הפליטה, הצאצאים של חסידיו של הנביא של קונסטנטינופול. בעוד לארה מסייעת במתקפת הנגד שלהם לטריניטי, היא מתחילה ללמוד יותר על הנביא ועל העיר האבודה קיטג'. לאחר שנקראו כופרים ונרדפו על ידי ארגון טריניטי, הנביא וחסדיו התיישבו ברוסיה ושם בנו את העיר קיטג'. אף על פי כן, המונגולים ברשותו של ג'ינגיס חאן, דורבנו על ידי סוכני ארגון טריניטי לתקוף את העיר והנביא נאלץ להקריב את העיר כדי להגן על "המקור האלוהי". חסדיו ששרדו ברחו והתיישבו באזור ונשבעו להגן על סוד העיר. ג'ייקוב מזהיר את לארה כי אף על פי ש-"המקור האלוהי" אכן קיים, הוא לא כפי שלארה מדמיינת. כוחותיו של קונסטנטין תוקפים שוב ושוב את הפליטה, באמונה שהם כופרים והם מצדיקים את הטבח בטענה שזהו רצון האל. אף על פי כן, לארה מגלה שאנה בעצמה גוססת ושהיא מתפעלת את אחיה שימצא את "המקור האלוהי" וישתמש בו כדי להציל אותה.
לארה וג'ייקוב מחליטים שהדרך היחידה להגן על "המקור האלוהי" היא להשיג אותו לפני טריניטי. כדי לעשות זאת, לארה משיגה את האטלס, חפץ שמשמש כמפה של קיטג'. היא מתאחדת עם ג'ונה, שריגל אחר כוחות טריניטי. למרות זאת, קונסטנטין, שהיה עירני לנוכחו של ג'ונה, נתן לו ללכת בחופשיות בתקווה שיוביל אותו ללארה. ג'ונה נחטף ביחד עם האטלס, כדי להכריח את לארה להצילו. ניסיון ההצלה נגמר באסון כשקונסטנטין דוקר את יונה, בידיעה שהצלת חייו תהיה בראש רשימת העדיפויות של לארה ובכך לתת לטריניטי יתרון בזמן. לארה לוקחת את ג'ונה לג'ייקוב, שמתגלה בתור הנביא עצמו כשהוא בדרך נס מרפא את ג'ונה.
בעוד טריניטי מתקרבים לעבר הקרחון הנשען מעל קיטג', לארה נאלצת להיכנס לעיר דרך "השביל של בני-אלמוות" (Path of the Deathless) שבו היא נתקלת בבני האל-מוות (Deathless Ones) השומרים האל-מתים של העיר. בעקבות קריאת היומנים של סוכן טריניטי שהוטבע בכוחות המונגולים, לארה מבינה את האמת על ההאזהרה של ג'ייקוב: "המקור האלוהי" מביא חיי נצח, אבל במחיר של שיעבוד נצחי ואיבוד האני העצמי. בני האל-מוות הם התושבים האל-מתים של קיטג', שנאלצו להגן על העיר לנצח. בעוד לארה נכנסת לקיטג', הפלטה מתכנסת להתקפה כנגד בני האל-מוות, דבר שנותן ללארה זמן נוסף כדי להגיע ללב העיר. היא מותקפת בידי קונסטנטין ופוצעת אותו אנושות. הוא מת בחוסר אמונה שהוא לא ישא את רצון האל, אלא את הרצון של אנה. לארה מגיעה מאוחר מדי מכדי לעצור את אנה להשיג את "המקור האלוהי", אך מצליחה לחטוף אותו לפני שאנה משתמשת בו. לארה הורסת את "המקור האלוהי" ובכך הורגת את כל בני האל-מוות אך גם גורמת לג'ייקוב לאבד את חיי הנצח שלו. אף על פי כן, ברגעיו האחרונים הוא הביע שמחה על כך שזמנו הגיע סוף סוף והודה ללארה על כך שהביאה לו את סופו בעוד הוא מתפורר בשלווה.
בסופו של דבר, ביתו של ג'ייקוב, סופיה, לוקחת את תפקיד הנהגת הפלטה. ג'ונה מתאושש מפצעיו ומצטרף ללארה בתכנון המשלחת הבאה שלהם. לארה נשבעת להמשיך לחקור את מסתורי העולם וכן לסכל את תוכניותם של טריניטי. סצנה לאחר הכתוביות מראה את לארה ואנה עוזבות את רוסיה, שבועיים לפני שלארה מגיעה לאחוזה. לארה מתשאלת את אנה על מות אביה. אנה מודה שאביה של לארה אכן נרצח בידי טריניטי, אך לפני שהיא הספיקה לחשוף מידע נוסף, היא נורית בראשה ונרצחת על ידי צלף שעובד בשביל טריניטי. הצלף מבקש הוראות לגבי לארה, אך בכיר שלא נראה במשחק אומר לו ”לא, עדיין לא.” והמשחק מסתיים.


== פיתוח ==
ב-1 באוגוסט 2013, מנכ"ל Square Enix, פיל רוג'רס, אישר בפוסט בבלוג של האתר של החברה כי ”משחק מהדור החדש בסדרה נמצא "עמוק בפיתוח"”.ב-9 ביוני 2014, Rise of the Tomb Raider הוכרז רשמית בידיעה לתקשורת לאחר שהוצג הקדימון הראשון במסיבת העיתונים של מיקרוסופט ב-E3.
במסיבת העיתונאים של מיקרוסופט בכנס Gamescom 2014 הוכרז כי המשחק ייצא בסוף ברבעון האחרון של 2015 בתור אקסקלוסיבי זמנית לפלטפורמות של ה-Xbox.בפברואר 2015, Crystal Dynamics הכריזה כי את גרסת ה-Xbox 360 חברת Nixxes Software מפתחת.ב-15 ביוני 2015 במסיבת העיתונאים של מיקרוסופט בכנס E3, הוצג קטע דמו מהמשחק עצמו והוכרז תאריך שיחרורו, ב-10 בנובמבר 2015 לפלטפורמות ה-Xbox 360 וה-Xbox One. קדימון של מאחורי הקלעים הוצג במסיבת העיתונאים של Square Enix ב-16 ביוני 2015. ב-4 באוגוסט 2015 במסיבת עיתונאים של מיקרוסופט בכנס Gamescom, אושר כי המשחק ייצא לאור באירופה ב-13 בנובמבר.ב-23 ביולי 2015, חברת Square Enix הכריזה כי המשחק יצא לפלטפורמות המחשב האישי וה-PlayStation 4 בתחילת 2016 וברבעון האחרון של 2016 בהתאמה.ב-7 באוקטובר 2015 הוכרזה ה-"Season Pass", חבילה אשר כוללת בתוכה מספר הרחבות. החבילה מוסיפה קברים חדשים, את מצב המשחק "Endurance" שמעלה את רמת הקושי של המשחק. במצב זה על לארה לחפש מזון ודלק להישרדותה. המצב שוחרר ב-21 בדצמבר 2015. כמו כן, חבילת ה-Season Pass כוללת גם את ההרחבה "באבה יאגה: מקדש המכשפה" (Baba Yaga: Temple of the Witch) שמוסיפה קברים חדשים, פאזלים וכן דמות של באבה יאגה למשחק הבסיס. הרחבה זו שוחררה ב-26 בינואר 2016.ב-26 בדצמבר 2015 הוכרז כי המשחק יצא למחשב האישי בפלטפורמת הסטים במהלך ינואר 2016 וב-5 בינואר 2016 הכריזה Square Enix כי המשחק יצא למחשב האישי ב-28 בינואר 2016.ב-24 בינואר 2016 אושר כי המשחק בגרסת המחשב האישי ישתמש בתוכנת ההגנה Denuvo.ב-11 במרץ 2016 יצא טלאי אשר מביא תמיכה מלאה ב-DirectX‎ 12 ותמיכה מלאה בטכנולוגיה VXAO של NVIDIA.ב-29 במרץ 2016 יצא ה-DLC האחרון בחבילת ה-Season Pass, ‏ Cold Darkness Awakened.ב-19 ביולי 2016 נקבע תאריך היציאה של המשחק לקונסולת ה-PlayStation 4 ל-11 באוקטובר 2016.


== פסקול ==
פסקול המשחק הולחן על ידי בובי טהורי וכולל 23 רצועות באורך כולל של 66 דקות ו-4 שניות. הפסקול יצא לאור 4 ימים לפני צאתו של המשחק, ב-6 בנובמבר 2015 בחינם באתר SoundCloud.המוזיקה לשירים הולחנה על ידי בובי טהורי.


== ביקורת ==
Rise of the Tomb Raider זכה לביקורות חיוביות. אתרי הסקירה GameRankings ו-Metacritic נתנו ציון של 86.81% בהתבסס על 68 ביקורות וניקוד של 86 מתוך 100 בהתבסס על 102 ביקורות לגרסת ה-Xbox One ולגרסת המחשב האישי ציון של 85.95% בהתבסס על 19 ביקורות וניקוד של 86 מתוך 100 בהתבסס על 40 ביקורות. גרסת ה-Xbox 360 טרם דורגה.
המבקר מייק מאהרדי מאתר הסקירה GameSpot נתן למשחק ניקוד של 9.0 מתוך 10, ואמר ש-”Crystal Dynamics מצאו דרך לאזן כמעט בכל דרך אפשרית”. המבקרת לוסי או'בריאן מאתר הסקירה IGN נתנה למשחק ניקוד של 9.3 מתוך 10, בעודה אומרת ש-”Rise of the Tomb Raider לוקח את הנוסחה המנצחת של קודמו ומשפרה בכל דרך”. המבקר פיליפ קולר מאתר הסקירה Polygon נתן למשחק ניקוד של 8.5 מתוך 10, באומרו, ”זוהי החנוכה של טומב ריידר כנוסחה פעם נוספת, אבל נכון לעכשיו, זוהי נוסחה שאני שמח לחזור אליה שוב”.המבקרת קימברלי וואלס מאתר הסקירה Game Informer נתנה למשחק ניקוד של 9.5 מתוך 100 והצהירה כי ”Rise of the Tomb Raider תופס את המתח בלהיות הרפתקן ומשאיר אותך לבד לחשוב על מה יהיה מהלכה הבא של לארה. יש לך רצפים נועזים, רגעים הרואיים, חקירת עולם מהנה ואף קרבות מרגשים שאפילו אינדיאנה ג'ונס היה מקנא בהם. אם Crystal Dynamics תמשיך לעלות את הרף מכאן, אני לא יכולה לחכות לראות מה יעלה בגורלה של לארה אחר כך.”.פיטר פארס מאתר הסקירה Game Revolution נתן למשחק ניקוד מושלם של 5 כוכבים, באומרו ש-”[...] זאת הרפתקה ששווה לשחק בה מחדש עם גיבורה בלתי נשכחת.”.גרסת ה-Retail של Rise of the Tomb Raider הייתה במקום הרביעי ברשימת הנמכרים ביותר בבריטניה ובאירלנד בשבוע להשקת המשחק. בריאן הורטון, הבמאי של המשחק ואהרון גרינברג, נציג מיקרוסופט, טענו כי Microsoft Studios וכן Square Enix מרוצים ממכירות המשחק.


=== מכירות ===
בבריטניה, Rise of the Tomb Raider ספג מכירות נמוכות מהמצופה עם כ-63,000 עותקים שנמכרו, פחות משני שלישים מהעותקים שמכר קודמו. מספר כתבים ממגזיני גיימינג ציינו כי ייתכן והמכירות הנמוכות נבעו מכך שהמשחק יצא באותו התאריך של Fallout 4. מבחינת העותקים הדיגיטליים, Rise of the Tomb Raider היה המשחק הנמכר ביותר ב-Xbox One במהלך השבוע של חג המולד. בסוף 2015, נמכרו מלמעלה ממיליון עותקים של המשחק.בגרסת המחשב האישי נמכרו פי 3 עותקים מאשר בגרסת ה-Xbox One בחודש הראשון ליציאת המשחק.


=== פרסים ===


== המשך ==
 ערך מורחב – Shadow of the Tomb Raiderבכנס Gamescom 2015 חשפה Square Enix בטעות כי משחק שלישי בסדרה המאותחלת נמצא בפיתוח, המרחיב את הרפתקאותיה של לארה קרופט לטרילוגיה.


== קישורים חיצוניים ==

 אתר האינטרנט הרשמי של Rise of the Tomb Raider (באנגלית) Rise of the Tomb Raider באתר MusicBrainz
 "Rise of the Tomb Raider", במסד הנתונים הקולנועיים IMDb (באנגלית)
"Rise of the Tomb Raider", באתר Metacritic (באנגלית)
 "Rise of the Tomb Raider", במסד הנתונים הקולנועיים KinoPoisk (ברוסית)
Rise of the Tomb Raider, באתר PCGamingWiki (באנגלית)
 טייזר ה-E3 של המשחק, קדימון  באתר יוטיוב
 גיימפליי דמו של המשחק, סרטון  באתר יוטיוב
 Make Your Mark, קדימון  באתר יוטיובלפני ההפצהרונן מנדזיצקי, לארה קרופט חוזרת ל-Rise of the Tomb Raider החל מ-2015, באתר Gadgety,‏ 10 ביוני 2014
 IGN ישראל, 15 דקות של גיימפליי מ-Rise of the Tomb Raider באתר IGN ישראל, 23 ביוני 2015
IGN ישראל, נחשף תאריך היציאה לטומב ריידר הבא, באתר IGN ישראל, 15 ביוני 2015
אור מנטש, צפו בהדגמת המשחקיות המלאה של Rise of the Tomb Raider, באתר Vgames,‏ 21 ביוני 2015אחרי ההפצהאריק קיין, ‎'Rise Of The Tomb Raider' Is The Best Xbox One Exclusive, באתר פורבס, 10 בנובמבר 2015 (באנגלית)
שי בן שושן, מתקמבקת ובגדול: Rise of the Tomb Raider סקירת משחק, באתר Geektime‏, 11 בנובמבר 2015
בוריס אוליאנסקי, השקה: Rise of the Tomb Raider – לארה קרופט חוזרת, באתר Gadgety,‏ 12 בנובמבר 2015
ארז רונן, ‏כמעט 20 שנה אחרי היא עדיין מגניבה, באתר ‏מאקו‏‏, ‏6 בדצמבר 2015‏
דניאל לברן, האם נחשף התאריך להשקה של Rise of the Tomb Raider ל-PC?, באתר Vgames,‏ 27 בדצמבר 2015
גיא דהן, Rise Of The Tomb Raider מקבל מצב הישרדות, באתר Vgames,‏ 30 בדצמבר 2015
גיא דהן, Rise of the Tomb Raider מקבל תאריך השקה ל-PC, באתר Vgames,‏ 6 בינואר 2016
גיא דהן, הרחבה חדשה ל-Rise of the Tomb Raider, באתר Vgames,‏ 20 בינואר 2016
הראל עילם, טומב ריידר החדש: גרפיקה מרשימה ועלילה שלא ממריאה, באתר כלכליסט, 1 במרץ 2016


== ביאורים ==


== הערות שוליים ==