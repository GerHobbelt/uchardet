revision: 35890790
title: "\u05DE\u05E8\u05D3 \u05D0\u05D3\u05D5\u05DD"
url: https://he.wikipedia.org/wiki/%D7%9E%D7%A8%D7%93_%D7%90%D7%93%D7%95%D7%9D


---

מרד אדום (באנגלית, "Red Rising") הוא ספר מדע בדיוני שנכתב על ידי הסופר האמריקאי פירס בראון ויצא לאור בשנת 2014.
הספר מדבר על חברת מעמדות היררכית בתרבות האנושית בעתיד הרחוק, כאשר המין האנושי כבר הגיע למאדים. הספר הוא אחד מתוך סדרה בת חמישה ספרים שיצאו לאור עד 2020, שמתוכם תורגם ויצא לאור ספר אחד בעברית.


== עלילת הספר ==
הספר עוקב אחר דרו. דרו שיך לזן "אדום" - המעמד הנמוך ביותר בחברה האנושית. תפקידם של האדומים הוא לעבוד מתחת למאדים בכריית גז על מנת לספק אותו לזהובים, המעמד הגבוה ביותר.
דרו נשוי לאיו, המוצאת להורג מיד לאחר שהפרה את החוק. דרו וקבוצה מחתרתית בשם "בני ארס" מתכוננים להסתנן למקום הקרוי "המוסד", שם דור מנהיגי העתיד של המין האנושי נלחם על זכותו להנהיג. הסיפור עוקב אחר דרו וחבריו הזהובים במוסד, כאשר עליו גם להישאר בחיים, וגם לא לחשוף את זהותו. בסיום הספר, שהוא הראשון בסדרה, דרו משיג את רצונו ונכנס לדרגה בשרשרת הפיקוד, במטרה להתקדם ולהשלים את המהפכה.


== הדמויות העיקריות בספר ==
דרו- גיבור הספר והמספר, שייך לזן האדום של בני האדם והוא האיש אשר נכנס למוסד על מנת להצית את המרד. דרו עושה זאת מתוך נקמה אישית על רציחתה של אשתו איו, על ידי הזן הזהוב.
דנסר - מנהיג בני ארס, המחתרת שמעוניינת במרד. הוא מוצא את דרו ומחשל אותו כדי שיעמוד במשימה שהטיל.
הרב-מושל אוגוסטוס - מנהיג מאדים, שייך לזן הזהוב, אחראי על מותה של איו, דרו מתנה להיות שולייתו בסוף הספר ללא ידיעה שהוא אדום.
קסיוס- חברו של דרו במוסד, דרו הרג את אחיו על מנת להיכנס למוסד והיחסים ביניהם מסתבכים כאשר הוא מגלה על כך.


== על המחבר ==
פירס בראון הוא סופר מדע בדיוני אמריקאי שכתב רבי מכר שזכו למקום הראשון ברשימת רבי המכר של הניו יורק טיימס, ביניהם "מרד אדום". הספרים שלו מפורסמים בשלושים ושלוש שפות ובשלושים וחמש מדינות ברחבי העולם. פירס בראון גר בלוס אנג'לס.
פירס בראון בילה את ילדותו בבניית מבצרים, בהכנת מלכודות לבני דודים, ובבריחה מהמציאות לספרים ולסיפורים, ועבר 6 מדינות ו-10 בתי ספר. הוא בילה זמן רב לבד, והיה יוצר סצנות דמיוניות עצומות וסיפורים קסומים רבים.
בתחילת דרכו כסופר הוא עבד כמנהל רשת חברתית בחברת סטראט-אפ, ברשת ABC, ברשת NBC, וכעוזר קמפיין של סנאט ארצות הברית.
פירס בראון החל את קריירת הכתיבה שלו בגיל צעיר. כחובב פוליטיקה והיסטוריה של העת העתיקה הוא הושפע עמוקות מהכתבים הקלאסיים, ובין מקורות ההשראה ל"מרד אדום" נכללים הרפובליקה מאת אפלטון והמחזה אנטיגונה.


== ביקורות על הספר ==
מרד אדום התקבל בהתלהבות רבה בידי הקוראים והמבקרים, הגיע לטבלת רבי המכר של הניו־יורק טיימס ונכלל ברשימות הספרים המובחרים של אנטרטיינמנט ויקלי, באזפיד וסלף אוורנס.
פירס בראון, סופר מרד אדום, ציין את אהדת מרד אדום בקרב קהילת הלהט"ב: ”זה מדהים שהם מצאו בית בספרים האלו… כל הנשמות האבודות האלו בספרים שלי התחברו עם אנשים ואני מוצא את זה מרגש במיוחד” .


== מקורות ההשראה של מרד אדום ==
אחד ממקורות ההשראה של מרד אדום הוא המחזה אנטיגונה מאת סופוקלס, אשר מספר על הדמות המיתולוגית אשר הוצאה להורג לאחר שקברה את אחיה בניגוד לאיסור של אביה.. פירס בראון נהנה ממחזות יווניים, וקרא מחדש את המחזה אנטיגונה. הוא כתב שקרא מחזה זה בעבר לבית הספר, אך בקריאה החוזרת המחזה נשמע שונה מהקריאה בפעמים הקודמות. שבוע לאחר קריאת המחזה, הוא יצא לטיפוס הרים ברכס הקסקייד עם חבריו, ובלילה ראה את מאדים, מקום ההתרחשות בספר מרד אדום, בהיר בשמיים.
מאדים זוהר בשמיים והמחזה אנטיגונה היוו השראה לכתיבת הספר. חודשיים לאחר הטיפוס, סיים פירס בראון לכתוב את מרד אדום. ”זרע קטן נזרע על ידי אנטיגונה, והוא התחיל לגדול. ולגדול. ולגדול. מה אם אקח את יוון, אשים בכוכבים, אוסיף חלליות, אוסיף אופרה, אוסיף רומאים, אוסיף טוויסטים, בגידות ודם בשפע!?” (בראון על ההשראה לספר מרד אדום).
בנוסף לכך, מספר פירס בראון שקיבל השראה לספר מרד אדום ממצוקת מהגרים אירים במאה ה-19 ושלילת זכויות אזרח של מעמד הפועלים. מצוקה זו מתבטאת בספר בעבדות זן האדומים למען הזנים האחרים, ללא ידיעתם על ניצולם.


== לקריאה נוספת ==
על פירס בראון, השראתו למרד אדום וניתוח של הספר:
שאלות נפוצות באתר המחבר.
ברנדון אפס, ניתוח של הספר, אתר: The brothers Epp, ספטמבר 2018.


== קישורים חיצוניים ==

 אתר האינטרנט הרשמי של מרד אדום (באנגלית)
האתר הרשמי של הספר


== הערות שוליים ==