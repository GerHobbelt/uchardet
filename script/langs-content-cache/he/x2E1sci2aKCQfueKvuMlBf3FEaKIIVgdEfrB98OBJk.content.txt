revision: 36292165
title: Bethesda Game Studios
url: https://he.wikipedia.org/wiki/Bethesda_Game_Studios


---

Bethesda Game Studios (קרי: בת'סדה) היא חברה אמריקנית לפיתוח משחקי וידאו הממוקמת ברוקוויל, מרילנד. החברה הוקמה בשנת 2001 בתור ספין-אוף של יחידת הפיתוח של חברת האם Bethesda Softworks, כאשר Bethesda Softworks עצמה ממשיכה לשמש כמפרסמת המשחקים. את האולפן מובילים טוד האוורד כמפיק בפועל ואשלי צ'נג כמנהלת האולפן. החברה מפעילה בנוסף לכך שלוש חברות לוויין, אחת במונטריאול ושניים בטקסס, ומעסיקה 420 עובדים החל ממרץ 2021.


== היסטוריה ==
בשנת 2001 החליטה חברת ZeniMax Media, חברת האם של Bethesda Softworks, כי יש לפצל את שתי היחידות התפעוליות ליחידת פיתוח וליחידת הוצאה לאור. בעוד שחברת האם שמרה על חלקה כמפיצת משחקים, צוות הפיתוח הועבר לאולפני המשחק החדשים של Bethesda. החברה העסיקה בתחילתה כ-40 מפתחים.
בשנת 2008, החברה נחשבה לאחד החברות המובילות בתעשיית משחקי הווידאו עקב המוניטין שצברה בעקבות פיתוח סדרת Elder Scrolls ופיתוחו של המשחק השלישי בסדרת Fallout. בת'סדה יצרה לעצמה תפקיד ייחודי, כאשר "השקיעה שנים ביצירת משחקי RPG מאסיביים בעולם פתוח, לשחקן יחיד - ז'אנר שזכה כמעט להתעלמות מהתעשייה - והבאתם להצלחה רבה, והביאה ז'אנר שעד כה היה ז'אנר נישתי המיועד למחשב האישי בלבד אל פלטפרמות נוספות", כך נכתב במגזין האינטרנטי Gamasutra במאמר שהתפרסם לרגל סוף השנה.ב-9 בדצמבר 2015, ZeniMax Media הכריזה על הקמת סטודיו נוסף במונטריאול שבמחוז קוובק בקנדה, בהנהגתו של איב לאצ'אנס, לשעבר מנהל חברת המשחקים Behaviour Interactive, וזאת במטרה להרחיב את סל המשחקים בכל פלטפורמות הגיימינג.ב-9 במרץ 2018, הסטודיו הטקסני BattleCry, אשר בעצמו היה חברת בת של ZeniMax, מותג מחדש כ-Bethesda Game Studios Austin. סטודיו נוסף, בשם Escalation Studios, מותג מחדש כ- Bethesda Game Studios Dallas באוגוסט של אותה השנה.


== משחקי וידאו שפיתחה החברה ==


== פרסים ==
"החמישה הטובים ביותר" של המגזין האינטרנטי Gamasutra - חמשת המפתחים הטובים ביותר
פרסי משחקי הווידאו של ספייק 2011 - סטודיו השנה
The Game Awards 2015 - מפתח השנה (מועמד)


== קישורים חיצוניים ==

 אתר האינטרנט הרשמי של Bethesda Game Studios (באנגלית) Bethesda Game Studios, ברשת החברתית פייסבוק
 Bethesda Game Studios, ברשת החברתית טוויטר
 Bethesda Game Studios, ברשת החברתית אינסטגרם
 Bethesda Game Studios, ברשת החברתית LinkedIn


== הערות שוליים ==