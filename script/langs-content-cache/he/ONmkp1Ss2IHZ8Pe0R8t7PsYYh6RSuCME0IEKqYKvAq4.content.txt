revision: 36524642
title: Guinness Mahon
url: https://he.wikipedia.org/wiki/Investec


---

אינווסטק (באנגלית: Investec) היא קבוצת בנקאות דרום אפריקאית-בריטית, המספקת שירותי אשראי, השקעות וניהול נכסים ללקוחות באירופה, דרום אפריקה ואסיה.
נכון לשנת 2020 מעסיקה החברה כ-8,700 עובדים ונסחרת בבורסה לניירות ערך בלונדון תחת השם INVP ובבורסה של יוהנסבורג תחת השם INL.
מטה החברה הראשי נמצא בעיר לונדון, בריטניה ומטה נוסף בסנדון, דרום אפריקה.


== היסטוריה ==
אינווסטק הוקמה בשנת 1974 ביוהנסבורג על ידי לארי נסטאדט (Larry Nestadt), ארול גרולמן (Errol Grolman) ויאן קנטור (Ian Kantor) במטרה לספק שירותי החכר ומימון.
בשנת 1980 קיבלה החברה את הרישיון הבנקאי שלה.
בשנת 1986, התמזגה עם חברת מטבורד אחזקות (Metboard Holdings) והחלה להיסחר בבורסה לניירות ערך בדרום אפריקה תחת השם INL.
בשנת 1988, בוטל המיזוג והחברה הפכה לקבוצת ניהול ואחזקות פרטית תחת השם Investec Group Limited.
בשנת 1990, רכשה את חברת המימון רייכמנס לימיטד (Reichmans Limited) ואת חברת ניהול הנכסים איי. קופר (I. Kuper & Company).
בשנת 1991, הקימה את חברת ההשקעות Investec Management Asset Management בדרום אפריקה.
בשנת 1992, רכשה את חברת אלייד טראסט בנק (Allied Trust Bank Limited) בסכום שלא פורסם.
בינואר 1997 הבנק רכש את בנק כללי מישראל, שמו שונה ל"בנק אינווסטק-כללי בע"מ", ובשנת 2000 ל"בנק אינווסטק (ישראל) בע"מ".
בשנת 1998, רכשה את חברת גינס מהון (Guinness Mahon) ואת הנדרסון קרוסטווייט (Henderson Crosthwaite) תמורת 95 מיליון ליש"ט.
בשנת 2002, החלה להיסחר בבורסה לניירות ערך של לונדון.
בשנת 2005, מכרה החברה את פעילות אגף סוכני הבורסה שלה לחברת רנסבורג (Rensburg) כשהיא שומרת על כ-47.7 אחוזים מהשליטה בגוף המשולב.
בשנת 2007, רכשה את קבוצת קנסיגטון (Kensington Group plc).
בשנת 2010, מכרה אינווסטק את שאר מניותיה בחברת רנסבורג שפרדס.
בחודש יוני 2012, רכשה את חברת הברוקרים האירית NCB, תמורת כ-32 מיליון אירו.
בחודש דצמבר 2017, רכשה את חברת עמיקוס פיננסים (Amicus Finance) ומיתגה אותה מחדש תחת השם Investec Capital Solutions.
בחודש ספטמבר 2018, הודיעו מנהלי החברה על שינוי אסטרטגי והצהירו שחברות ההשקעות Investec plc ו- Investec Limited ינוהלו ויעבדו כישויות נפרדות.
בחודש מרץ 2020, פורקה חברת הניהול והוקמה מחדש תחת השם Ninety One plc כאזכור לשנה בה נוסדה חברת ההשקעות בדרום אפריקה.


== קישורים חיצוניים ==

 אתר האינטרנט הרשמי של Investec (באנגלית)
 Investec, ברשת החברתית טוויטר
מניית Investec: דוח רווח והפסד, באתר Investing.com
אינווסטק משיגה תשואה עודפת בעזרת התמקדות בתחומי נישה, אתר כלכליסט
בנק אינווסטק (ישראל) בע"מ: תמצית דוחות כספיים ליום 30 ביוני 2004
בנק אינווסטק (ישראל) בע"מ: סקירת הנהלה על מצבו העסקי שלה הבנק ותוצאות פעולותיוInvestec, באתר הבורסה לניירות ערך בלונדון
מידע עסקי על חברת Investec באתרים Yahoo! Finance, MarketWatch (באנגלית), גוגל פיננסיםInvestec, באתר Crunchbase (באנגלית)


== הערות שוליים ==