revision: 36478552
title: "\u05D4\u05DE\u05E0\u05D5\u05DF \u05D2\u05D0\u05D4"
url: https://he.wikipedia.org/wiki/%D7%94%D7%9E%D7%A0%D7%95%D7%9F_%D7%92%D7%90%D7%94


---

המנון גאה או המנון להט"בי (באנגלית: Gay anthem) הוא שיר פופולרי, שנהיה פופולרי מאוד בקרב הקהילה הגאה או מזוהה איתו. שירים פופולריים ביותר, כמו "I Think I'm in Love with You" של ג'סיקה סימפסון, "True Colors" של סינדי לאופר, "Take Me to Church" של הוזייר, "Same Love" של מאקלמור וראיין לואיס בהשתתפות מרי למברט , "Born This Way" של ליידי גאגא, "Raise Your Glass" של פינק, "Cherry" של רינה סאוואיאמה ו-"Curiosity" של לונה , נהפכו ל-”מקלט של תמיכה חד-משמעית עבור זכויות הומואים”. לא כל השירים שתויגו כהמנונים גאים נכתבו למטרה זו, אך הם נכללים בתת-ז'אנר זה של המוזיקה הפופולרית, אם הם נהיו פופולריים במיוחד בקרב הקהילה הגאה.
מילות ההמנונים הגאים מסומנות לעיתים קרובות על ידי נושאים של התמדה, כוח פנימי, קבלה, גאווה ואחדות. עורכי הספר Queer זיהו עשרה אלמנטים, שלטענתם מתארים נושאים המשותפים להמונים גאים רבים: ”דיוות קוליות גדולות; נושאים של התגברות על קשיים באהבה; אתה לא לבד; נושאים של השלכת דאגותיך (לחגוג); זיכוי הערכה עצמית קשה; מיניות לא מבוישת; חיפוש קבלה; שירי לפידים לעייפים בעולם; נושא האהבה כובש את כולם; ולא להתנצל על מי שאתה.”מחקרים הראו כי השיר המזוהה לרוב כהמנון גאה הוא "I Will Survive" של גלוריה גיינור. השיר מתואר כ-”סמל קלאסי של תרבות הומואים בתקופות שלאחר [מהומות] סטונוול ואיידס וניתן לטעון שהוא ההמנון הדיסקו הגדול ביותר.” ארגון הצדקה לזכויות הלהט"ב בבריטניה, סטונוול  כינה את שירה של כריסטינה אגילרה, "Beautiful" כשיר המעצים ביותר בעשור הראשון של המאה ה-21 לאנשים להט"בים, ואלטון ג'ון ניבא כי הוא יחליף את "I Will Survive" כהמנון הגאה הבולט ביותר.


== המנונים גאים בישראל ==
במשך השנים האחרונות התקבעו כמה שירים כהמנונים של הקהילה הגאה בישראל.
בשנות ה-90 נרשמה התרגשות והזדהות בשיר "ציירי לך שפם" של להקת נוער שוליים, "זן נדיר" של קורין אלאל, שהוקלט בהמשך גם על ידי להקת המכשפות ויהודית רביץ. "דיווה" של דנה אינטרנשיונל הפך לאחר זכייתו בתחרות הזמר של האירוויזיון למעמד אייקוני, עליו הוא שומר זה שנים רבות.בשנים האחרונות התבלט שיר של עומר אדם בשם "תל אביב", שנוצר בשנת 2013 בשיתוף פעולה עם ליין מסיבות, כמייצג של ההוויה הגאה בעיר. השיר אף הושמע בפתיחת תחרות האירוויזיון בתל אביב שש שנים אחר כך.


== רשימה של המנונים גאים משמעותיים מבחינה היסטורית ==


== הערות שוליים ==