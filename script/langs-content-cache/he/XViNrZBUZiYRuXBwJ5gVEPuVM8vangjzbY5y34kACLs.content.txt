revision: 35309068
title: "\u05D4\u05D7\u05D5\u05D1 (\u05E1\u05E8\u05D8, 2011)"
url: https://he.wikipedia.org/wiki/%D7%94%D7%97%D7%95%D7%91_(%D7%A1%D7%A8%D7%98,_2011)


---

החוב (באנגלית: The Debt) הוא סרט דרמה אמריקאי בבימויו של ג'ון מאדן המבוסס על תסריט שנכתב על ידי מתיו ווהן, ג'יין גולדמן ופיטר סטראוגהאן. הסרט הוא רימייק לסרט ישראלי באותו השם משנת 2007. בסרט מככבים הלן מירן, סם וורת'ינגטון, ג'סיקה צ'סטיין, קירן היינדס, טום וילקינסון, מרטון צ'וקאש ויספר כריסטנסן.


== עלילת הסרט ==
עלילת הסרט מתחילה בשנת 1965 כאשר שלושה סוכני מוסד צעירים, רייצ'ל זינגר (מגולמת על ידי ג'סיקה צ'סטיין), דייוויד פרץ (מגולם על ידי סם וורת'ינגטון) וסטפן גולד (מרטון צ'וקאש), נשלחים לברלין המזרחית כדי ללכוד את פושע המלחמה הנאצי האכזרי דיטר פוגל (מגולם על ידי יספר כריסטנסן), המכונה "המנתח מבירקנאו", שערך אלפי ניסויים קטלניים ביהודים שבמחנות הריכוז במהלך מלחמת העולם השנייה. הסוכנים מצליחים לאתר את פוגל אשר כעת חי תחת זהות בדויה ועובד כגינקולוג. הסוכנים לוכדים את פוגל ומנסים להבריחו לגרמניה המערבית, אך נכשלים ונאלצים להסתתר בדירה עד שיאורגן מבצע להעבירו לישראל. פוגל מצליח לפצוע את רייצ'ל ולהמלט, בעקבות כך מחליטים הסוכנים לשקר ולדווח כי הם נאלצו לחסלו. הם שבים לישראל כגיבורים לאומיים.
בהווה (שנת 1997) מתפרסם מאמר בעיתון אוקראיני שולי בו מסופר על קשיש המאושפז בבית אבות בעיירה באוקראינה, הטוען כי הוא דיטר פוגל וכי הוא מוכן להודות בפשעיו נגד האנושות. בעקבות כך משכנע סטפן את רייצ'ל (מגולמת על ידי הלן מירן), אשר כעת בשנות השישים לחייה, לטוס לאוקראינה, לאתר את פוגל ולחסלו על מנת שאף אחד לא יגלה שפוגל למעשה הצליח להימלט.
בבית האבות מגלה רייצ'ל שהקשיש אינו פוגל ומחליטה להשאיר וידוי כתוב על האירועים בחדרו. בדרכה החוצה נתקלת בפוגל שפוצע אותה בטרם היא מצליחה להורגו.


== צוות השחקנים הראשי ==
הלן מירן – בתפקיד רייצ'ל זינגר (1997), סוכנת מוסד לשעבר.
ג'סיקה צ'סטיין – בתפקיד רייצ'ל זינגר (1965, 1970)
קירן היינדס – בתפקיד דייוויד פרץ (1997), סוכן מוסד לשעבר.
סם וורת'ינגטון – בתפקיד דייוויד פרץ (1965, 1970)
טום וילקינסון – בתפקיד סטיבן גולד (1997), סוכן מוסד ובעלה לשעבר של רייצ'ל
מרטון צ'וקאש – בתפקיד סטיבן גולד (1965, 1970)
יספר כריסטנסן – בתפקיד דיטר פוגל (1965, 1997)
רומי אבולעפיה – בתפקיד שרה גולד, בתם של סטיבן ורייצ'ל.


== קישורים חיצוניים ==
 אתר האינטרנט הרשמי של החוב
 "החוב", במסד הנתונים הקולנועיים IMDb (באנגלית)
 "החוב", באתר נטפליקס
 "החוב", באתר AllMovie (באנגלית)
 "החוב", באתר Rotten Tomatoes (באנגלית)
 "החוב", באתר Box Office Mojo (באנגלית)
"החוב", באתר Metacritic (באנגלית)
"החוב", באתר אידיבי
 "החוב", במסד הנתונים הקולנועיים KinoPoisk (ברוסית)
 הקדימון הרשמי, סרטון  באתר יוטיוב
אבנר שביט‏, "החוב": הלן מירן עושה חסד למוסד, באתר וואלה!‏, 21 באוקטובר 2011
מאיר שניצר, שקועים בחובות: איך הגרסה האמריקאית של "החוב"?, באתר nrg‏, 24 באוקטובר 2011


== הערות שוליים ==