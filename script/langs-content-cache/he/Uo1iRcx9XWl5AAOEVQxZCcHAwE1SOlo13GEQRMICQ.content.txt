revision: 36513877
title: Supernova
url: https://he.wikipedia.org/wiki/%D7%9C%D7%98%D7%91%D7%99%D7%94_%D7%91%D7%90%D7%99%D7%A8%D7%95%D7%95%D7%99%D7%96%D7%99%D7%95%D7%9F_2022


---

לטביה השתתפה באירוויזיון 2022, שהתקיים בטורינו שבאיטליה, עם השיר "Eat Your Salad" של להקת ציטי זני. זו הייתה השתתפותה ה-22 של לטביה בתחרות הזמר של האירוויזיון. הנציג והשיר של המדינה לאירוויזיון נבחרו באמצעות קדם לאומי בשם "Supernova 2022", שהופק על ידי הטלוויזיה הלטבית (LTV). בשנה זו כשלה המדינה להעפיל לגמר התחרות.


== רקע ==
 ערך מורחב – לטביה באירוויזיוןקדם לאירוויזיון 2022, לטביה השתתפה באירוויזיון עשרים ואחת פעמים, מאז הופעת הבכורה שלה באירוויזיון 2000. היא הגיעה למקום הראשון ב-2002 עם השיר "I Wanna" של מריה נאומובה. לאחר החלת שיטת חצאי הגמר באירוויזיון 2004, היא הצליחה להעפיל לשלב הגמר בשנים 2005–2008. בין השנים 2009–2014 לטביה לא עברה את שלב חצי הגמר, שש פעמים ברציפות. היא סיימה רצף זה באירוויזיון 2015, לאחר שאמינטה הגיעה למקום השישי עם השיר "Love Injected" – זה המיקום הגבוה ביותר אליה הגיעה בתולדות התחרות. באירוויזיון 2021 שלחה הטלוויזיה הלטבית את סמנטה טינה עם השיר "The Moon Is Rising". היא לא הצליחה להעפיל לגמר, וסיימה במקום ה-17 והאחרון בחצי הגמר, עם 14 נקודות.


== לפני האירוויזיון ==
"Supernova 2022" הייתה המהדורה השביעית של הקדם הלטבי לאירוויזיון. התחרות כללה 17 אמנים, שמתוכם עשרה השתתפו בגמר שהתקיים ב-12 בפברואר 2022. ב-7 באוקטובר 2021 פתחה LTV את תקופת הגשת השירים לקדם, שנסגרה לאחר כחודשיים. כל השירים נדרשו להיכתב על ידי אזרח לטביה בן 16 ומעלה. סופרים ממדינות זרות הורשו לכתוב שירים לקדם, בתנאי שהם היוו שליש מסך מצבת כותביו. לאחר סיום הגשות השירים סקרה את השירים וניפתה אותם לשישה עשר. 16 אמנים נבחרו על הוועדה להשתתף בתחרות ונחשפו ב-5 בינואר 2022. המתמודד השבע עשרה בקדם נבחר בהצבעה מקוונת שנערכה בין 10–14 בינואר 2022.


=== חצי הגמר ===
חצי הגמר התקיים ב-5 בפברואר 2022. מתוך שבעה עשר שירים שהשתתפו, רק עשרה העפילו לגמר. העולים נקבעו באמצעות שילוב של הצבעות השופטים והצבעת הקהל ביחס שווה של 50/50. ב-10 בפברואר הכריזה רשות השידור הלטבית כי מיקס דוקורס יופיע בגמר הקדם, על-אף שלא עבר את שלב חצי הגמר. זאת בעקבות בעיות טכניות שאירעו בעת ביצועו.


=== הגמר ===
הגמר התקיים ב-12 בפברואר 2022. הזוכה נשבע באמצעות שילוב של הצבעות השופטים והצבעות הקהל ביחס שווה של 50/50. בגמר הופיעו אוקו סוביסטה ולהקת דה רופ (הנציגים האסטוניים והליטאים בהתאמה באירוויזיון 2020 ובאירוויזיון 2021).


== באירוויזיון ==
על פי חוקי האירוויזיון, כל האומות למעט המדינה המארחת ו"חמש הגדולות" (צרפת, גרמניה, איטליה, ספרד ובריטניה) נדרשות להעפיל מאחד משני חצאי הגמר על מנת להתמודד בגמר; עשר המדינות המובילות מכל חצי גמר עולות לגמר. איגוד השידור האירופי (EBU) פיצל את המדינות המתחרות לשישה סלים שונים בהתבסס על דפוסי הצבעה מתחרויות קודמות, כאשר מדינות עם דפוס הצבעה דומה הוכנסו לאותו סל. ב-25 בינואר 2022 נערכה הגרלת הקצאה שהכניסה כל מדינה לאחד משני חצאי הגמר, וכן באיזו מחצית מהמופע הם יופיעו. לטביה הוכנסה לחצי הגמר הראשון, שהתקיים ב-10 במאי 2022, בו היא הופיעה במחצית הראשונה של המופע.
לאחר שפורסמו כל השירים המתחרים לתחרות 2022, סדר השירים לחצי הגמר הוחלט על ידי מפיקי התוכניות ולא באמצעות הגרלה נוספת, כך ששירים דומים לא הוצבו זה ליד זה. לטביה הופיעה שנייה, לאחר אלבניה ולפני ליטא. ב-10 במאי 2022 ביצעה ציטי זיני את "Eat Your Salad" על בימת חצי הגמר הראשון של אירוויזיון 2022. הלהקה נכשלה בניסיון להעפיל לגמר התחרות, שהתקיים ב-14 במאי. לאחר התחרות התברר כי מיקומה בחצי הגמר היה 14 עם 55 נקודות.


== הערות שוליים ==