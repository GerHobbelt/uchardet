revision: 35879563
title: "\u05D0-\u05E0\u05D0\u05E7\u05D5\u05E8\u05D4 (\u05E0\u05E4\u05EA \u05E9\u05DB\
  \u05DD)"
url: https://he.wikipedia.org/wiki/%D7%90-%D7%A0%D7%90%D7%A7%D7%95%D7%A8%D7%94_(%D7%A0%D7%A4%D7%AA_%D7%A9%D7%9B%D7%9D)


---

אַ-נַּאקוּרַה (בערבית: الناقورة) הוא כפר פלסטיני בנפת שכם ליד ההתנחלות שבי שומרון. מספר תושביו, נכון לסוף שנת 2006, הוא 1,658. בכפר נקבת מים קדומה, "מעיין חתום", שממנה זרמו מים אל העיר שומרון העתיקה והיא מקור שמו.


== המעיין ==
שמו של הכפר מעיד על ייחודו. המילה "נאקורה" פירושה נקרה, והכפר כולו מכונה על שום נקרה חצובה המצויה בו ומובילה אל מעיין מים בשם עין הארון (עין אהרון). מימיו זורמים דרומה אל הכפר סבסטיה.
בשנת 1924 ביקר ב"עין הארון" החוקר יוסף ברסלבי וזיהה במקום מערכת מתקנים אשר הוליכה את המים לשומרון. בין השאר מצא ברסלבי בנקבה גומחת תפילה הפונה צפונה. לדעתו, היה זה מקדש אלילי לפולחן מאיומסה, שם הגזור מן המילה מים, והוא מציין מקום פולחן לאל המים.


== שמורת חומש ==
בסמוך לכפר, כשלושה קילומטרים מהריסות היישוב חומש, נמצאת "שמורת חומש" המשתרעת סביב פסגת ג'בל אבו יזיד, 724 מטר מעל פני הים. מרבית השמורה נמצאת בשטח C, אך בהתאם לחוק יישום תוכנית ההתנתקות היא אסורה בכניסה לישראלים ואינה מנוהלת כיום כשמורת טבע. בתחום השמורה נמצא חתך גאולוגי אופייני לצפון השומרון, והצומח בשטח מגיב להבדלי הקרקע הקיימים ברכס, אם כי החורש הטבעי באזור זה נכחד זה מכבר.


== קישורים חיצוניים ==


== הערות שוליים ==