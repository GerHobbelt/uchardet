revision: 36328623
title: "\u05D0\u05D2\u05D3\u05D5\u05EA \u05DC\u05D5\u05E4\u05D9\u05DF"
url: https://he.wikipedia.org/wiki/%D7%90%D7%92%D7%93%D7%95%D7%AA_%D7%9C%D7%95%D7%A4%D7%99%D7%9F


---

אגדות לופין (באנגלית: Lupin's Tales) היא סדרת טלוויזיה מונפשת צרפתית-סינית-איטלקית, שנוצרה על ידי ניקולס לה-נווה ולורה מולר. הסדרה הופקה על ידי חברת Xilam הצרפתית, יואוקו מסין ו-Maga Animation Studio מאיטליה, בשיתוף פעולה עם הטלוויזיה הצרפתית  ו-Rai Ragazzi .
הסדרה החלה את שידוריה ב-Rai Yoyo באיטליה עם דיבוב באיטלקית. בהמשך, היא החלה את שידוריה בערוצים נוספים, ביניהם France 5 בצרפת ושירות הסטרימינג הסיני יואוקו. הסדרה בשפת המקור שלה נוספה ליואוקו, שהיד  (לצד דיבוב בערבית), ושודרה לצד דיבוב בספרדית בערוץ Canal Panda בספרד, טרם שידור הסדרה בפני עצמה. בסופו של דבר, ב-4 במאי 2022, פרקי הסדרה החלו לעלות לערוץ יוטיוב רשמי שנפתח על ידי Xilam.בישראל, החלה הסדרה את שידוריה בערוץ הופ! בדיבוב בעברית ב-23 במאי 2021, כאשר חמשת הפרקים הראשונים עלו לאתר האינטרנט של הערוץ טרום בכורה ב-16 במאי, ו-15 פרקים נוספים עלו בתאריך בכורת הסדרה. שידורי הסדרה הופסקו בפתאומיות לאחר שידור הפרק ה-32 ב-30 ביוני (אם כי שמונת הפרקים האחרונים בסדרה עלו לאתר האינטרנט של הערוץ באותו התאריך), ושבועיים לאחר מכן הוחלפה בסדרה "בינקי וסוכני המחמד". הסדרה חזרה לשידורים בערוץ ב-1 באוקטובר כחלק מרצועת השידור "הופ'לה", ובמסגרתה שודרו הפרקים הנותרים. סיום השידור המקורי של הסדרה הסתיים ב-7 בנובמבר ויומיים לאחר מכן, הסדרה סיימה את שידוריה בערוץ כליל, אם כי חזרה בשנית לרצועת השידור חודש לאחר מכן, ב-6 בדצמבר.


== תקציר העלילה ==
הסדרה עוקבת אחר לופין, זאב צעיר שגורלו הוא להיות זאב רע כמו משפחתו, אולם הוא לא רוצה בכך: הוא חולם להיות כמו הגיבורים מהסיפורים אותם מעריץ. לשם כך, הוא עובר בין סיפורים ומחליף אותם, מתוך הנחה כי הוא יכול לפתור את הבעיה המוצגת בסיפור. במסעו הוא מגלה כי זה לא פשוט להגיע לסוף הטוב של הסיפור, ואף יוצר בעיה גדולה יותר, אך למזלו, הוא יכול לסמוך על עזרתו של המספר כדי ללמוד מטעויותיו. כאשר לופין פותר את הבעיה המוצגת, הוא אף מציע פתרון טוב יותר לסיום הסיפור.


== מדבבים ==
הדיבוב העברי בוים על ידי אפי בן ישראל, והופק על ידי ענבר שטגר עזרא. הדיבוב נעשה באולפני דאבי דאב.

בשפת המקור של הסדרה, דמויות נוספות שהופיעו במהלך הסדרה דובבו על ידי דייוויד גזמן, ברוס שרפילד ולקסי קנדריק. בדיבוב העברי של הסדרה, הן דובבו על ידי ערן מור, לורן סביר, יובל גרבש, ספיר דרמון ואליעזר וייס.


== שידור ==


== פרקים ==


== קישורים חיצוניים ==
 "אגדות לופין", במסד הנתונים הקולנועיים IMDb (באנגלית)
 "אגדות לופין", במסד הנתונים הקולנועיים KinoPoisk (ברוסית)
אגדות לופין, במיזם "אישים" לתיעוד היצירה הישראלית


== ביאורים ==


== הערות שוליים ==