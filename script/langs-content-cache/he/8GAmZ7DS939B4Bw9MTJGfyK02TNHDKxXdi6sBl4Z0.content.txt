revision: 36277172
title: "\u05DE\u05D2\u05E4\u05EA \u05D4\u05E7\u05D5\u05E8\u05D5\u05E0\u05D4 \u05D1\
  \u05D1\u05E8\u05D6\u05D9\u05DC"
url: https://he.wikipedia.org/wiki/%D7%9E%D7%92%D7%A4%D7%AA_%D7%94%D7%A7%D7%95%D7%A8%D7%95%D7%A0%D7%94_%D7%91%D7%91%D7%A8%D7%96%D7%99%D7%9C


---

מגפת הקורונה, בה חלו המונים במחלת נגיף הקורונה בברזיל, התפשטה אל המדינה בסוף פברואר 2020. ברזיל הייתה המדינה הראשונה באמריקה הלטינית אשר אישרה מקרה ראשון של נגיף הקורונה בשטחה.


== רקע ==
 ערך מורחב – מגפת הקורונהב-12 בינואר 2020 אישר ארגון הבריאות העולמי (WHO) כי נגיף הקורונה החדש הוא הגורם למחלת נשימה בקרב אנשים בעיר ווהאן, מחוז חוביי, סין, אשר דווח בפני ארגון הבריאות העולמי ב-31 בדצמבר 2019.שיעור התמותה במגפת הקורונה היה נמוך בהרבה ממגפת הסארס שהתפרצה בשנת 2003 בסין, אך ההדבקה מאדם לאדם היא גדולה משמעותית, דבר המשפיע בצורה מכרעת על מספר מקרי המוות.}


== התפשטות המגפה ==


=== ינואר ===
ב-28 בינואר, משרד הבריאות של ברזיל  העלה את כוננות המדינה לשעת חירום, לדרגה 2 מתוך 3, בהתחשב ב"איום המתקרב" עבור ברזיל, מכיוון שעלה חשד למקרה ראשון של הדבקה בנגיף בבלו הוריזונטה שבמדינת מינאס ז'ראיס.ב-29 בינואר הודיע משרד הבריאות כי הוא חוקר שני מקרים חשודים נוספים, בפורטו אלגרה ובקוריטיבה. לא נמסר מידע נוסף אודות המקרים החשודים בפורטו אלגרה וקוריטיבה. עם זאת, נודע כי המקרה החשוד בבלו הוריזונטה הוא סטודנט שביקר לאחרונה בווהאן, סין, שבה התפרץ לראשונה נגיף הקורונה.


=== פברואר ===
ב-3 בפברואר אמר שר הבריאות של ברזיל, לואיז אנריקה מנדטה  כי ממשלת ברזיל תכריז על חירום בריאות ציבורי לאומי בשל הדאגה בינלאומית, אפילו ללא מקרים מאושרים במדינה. הוא אמר גם כי הממשלה תסייע בשיבת הברזילאים מווהאן.ב-4 בפברואר אישר משרד הבריאות כי כשלושים ברזילאים נמצאים בווהאן, וכי הם ישובו למדינה ב-8 בפברואר. עוד הוכרז כי יוכנסו להסגר למשך 18 יום באנאפוליס , גויאס.ב-5 בפברואר שלחה ממשלת ברזיל שני מטוסים לפינוי 34 ברזילאים מווהאן. הם וצוות הטיסה הוסגרו בבסיס חיל האוויר הברזילאי באנאפוליס והוסגרו יחד עם הרופאים ואנשי הבריאות שהיו להם קשר, ב-23 בפברואר, ארבעה ימים קודם לחזוי, כפי שהראו בדיקות שגרתיות שוב ושוב נמצאו תוצאות שליליות לנגיף הקורונה.ב-26 בפברואר הודיעה ברזיל על מקרה ראשון של הדבקה בנגיף הקורונה בשטחה. מדובר בגבר בן 61 מסאו פאולו אשר חזר לאחרונה מביקור באיטליה. איטליה, היא ממוקדי התפרצות הקורונה החמורים ביותר באירופה ובעולם כולו.ב-28 בפברואר הודיעו מדענים ברזילאים ממכון אדולפו לוץ וממכון הרפואה הטרופית של אוניברסיטת סאו פאולו - חלק מהמרכז לגילוי, אבחון, גנום ואפידמיולוגיה של ארבירוס - על רצף הגנום של נגיף הקורונה, של המקרה הראשון שדווח בברזיל, בזמן שיא של יומיים בלבד. גילוי זה סייע בשיפור אמצעי האבחון והבקרה לריסון התפשטות המחלה.


=== מרץ ===
ב-6 במרץ הודיעו מדענים ברזילאים על עיבוד נגיף הקורונה במעבדה, במטרה לתרום לאבחון ולחיסונים נגד המחלה. נשיא ברזיל, ז'איר בולסונארו אמר במהלך ההכרזה הרשמית בטלוויזיה כי "אין סיבה להיבהל" וכי אנשים "חייבים להקפיד על המלצות המומחים כאמצעי ההגנה הטוב ביותר".ב-12 במרץ דווח כי פאביו וויינגרטן, מזכ"ל העיתונות של הנשיא בולסונארו, אובחן חיובי לנגיף הקורונה. בשל כך, הוא היה במגע עם הנשיא והקבינט שלו. וויינגרטן היה במגע גם עם נשיא ארצות הברית, דונלד טראמפ וסגן הנשיא של ארצות הברית, מייק פנס, במהלך ביקורו של בולסונארו במיאמי ב-7 במרץ והעלה חשש שהוא עלול להדביק אותם. משרד הבריאות של ברזיל ביקש אישור לחבילה כלכלית של 10 מיליארד ריאל ברזילאי (2.1 מיליארד דולר אמריקני) נוספים בתקציב הפדרלי לחיזוק מאבקו במחלה בברזיל. עוד העריכה כי 2,000 יחידות טיפול נמרץ יידרשו לטיפול בחולים בשבועות הקרובים. ספינת התענוגות "סילבר שאדאו"  מאיי הבהאמה עם 318 נוסעים ו-291 אנשי צוות, עגנה ברסיפה, פרנמבוקו, עם חשד למקרה של נגיף הקורונה. האונייה הוכנה להסגר על ידי רשויות הבריאות.ב-13 במרץ הנשיא ז'איר בולסונארו נבדק בבדיקת גילוי נגיף הקורונה, ותוצאותיה יצאו שליליות. משרד הבריאות פרסם אזהרה בה המליץ לברזילאים וזרים המגיעים לברזיל להישאר בבידוד לפחות 7 ימים.ב-15 במרץ נמתחה ביקורת קשה על הנשיא ז'איר בולסונארו, שעדיין נמצא תחת פיקוח על ידי רופאים, על פגישה עם תומכיו במצעד ציבורי בברזיליה מבלי לחבוש מסכה.ב-17 במרץ הודיעה ברזיל על מקרה מוות הראשון בשטחה כתוצאה מהידבקות בנגיף הקורונה. הקורבן, הוא גבר בן 61 בבית חולים בסאו פאולו.בנוסף על כך, באותו היום, הכריזה מדינת סנטה קתרינה על מצב חירום בשטחה והתחילה בפעולות מניעה, כולל סגירת חנויות ושירותים שאינם חיוניים (קניונים, חדרי כושר, מסעדות, מלונות) והשעיית תחבורה ציבורית, אוטובוסים עירוניים ובין מדינתיים, ישיבות ציבוריות, הופעות, תיאטראות, אירועי ספורט ושירותי דת.ב-20 במרץ דיווחו מחלקות הבריאות במדינות ברזיל על כמעט אלף מקרים שאושרו. מקרי נגיף קורונה אושרו ב-23 מדינות (מתוך 26) ובמחוז הפדרלי.ב-21 במרץ הממשלה המקומית של מדינת סאו פאולו הכריזה על הסגר בכל מדינה החל מ־24 במרץ. האמצעי קבע את סגירת כל המסחר והשירותים הלא חיוניים מתאריך זה ועד 7 באפריל.בנוסף על כך, באותו היום, כל המדינות בברזיל דיווחו על מקרה אחד לפחות של הדבקה בנגיף הקורונה בתחומן, המדינה האחרונה שאישרה מקרה ראשון בתחומה, היא רוריימה.ב-24 במרץ, פרסם הנשיא ז'איר בולסונארו הודעה פומבית שלישית, ומתח ביקורת על הממשלות המקומיות על הנפקת הסגר בשל "שפעת קטנה", והאשים את התקשורת בהפחדת האוכלוסייה.ב-28 במרץ משרד הבריאות דיווח כי ברזיל רשמה עד כה 114 מקרי מוות ו-3,904 מקרים מאושרים של נגיף הקורונה. התמותה מנגיף הקורונה במדינה היא 2.9%. עוד עולה כי במדינה גברים מתים יותר מווירוס קורונה מאשר נשים: 61.4% בקרב גברים ו-38.6% בקרב נשים. בערך 90% מהתמותה הם אנשים מעל גיל 60. ב-84% מהתמותה, לחולים היו לפחות גורם סיכון אחד. הנפוצה ביותר, לטענת המשרד, היא מחלות לב, ואחריהן סוכרת ודלקת ריאות.


=== אפריל ===
ב-6 באפריל התלקחו עימותים בין הנשיא ז'איר בולסונארו לשר הבריאות, לואיז אנריקה מנדטה, אשר טלטלו את הממשלה והחברה. הנשיא איים לפטר את השר, אך החזיר אותו לאחר התנגדות פוליטית.ב-9 באפריל הממשלה הפדרלית הפעילה פרויקט המספק עזרה כלכלית לנזקקים. ביום הזה, יותר מ-2.5 מיליון אנשים קיבלו 600 ריאל ברזילאי (116 דולר) לכיסוי צרכים חיוניים.ב-10 באפריל, ברזיל אישרה כי אלף מתו עד כה מנגיף הקורונה, ומספר המקרים שאושרו קרוב ל-20,000. הנגיף הגיע אפילו למקומות הנידחים ביותר, כאשר נער ינומני מת ברוריימה מנגיף הקורונה.ב-16 באפריל פיטר הנשיא בולסונארו את שר הבריאות, לואיז אנריקה מנדטה, בגלל חילוקי דעות ביחס להנחיות להתרחקות חברתית. הוא אמר שהוא ימנה שר בריאות שתומך בפתיחת עסקים מחדש "מהר ככל האפשר". זמן קצר לאחר מכן מונה נלסון טייץ'  להחליף אותו.ב-20 באפריל, מספר הנדבקים במדינה היה הגבוה באמריקה הלטינית. מספר ערים החלו להקל על הנחיות הבידוד החברתי לטובת מעקב אחר קשר. כמה חנויות קמעונאיות הורשו להיפתח לציבור בתנאי שלקוחות משתמשים במסיכות פנים, יפחיתו את כמות האנשים שמותר להם להיכנס והחנות עקבה אחר המידע האישי של הלקוחות. באותו היום, הנשיא בולסונארו, בלי מסיכה, הצטרף להפגנה נגד סגר הקורונה. בולסונארו התנגד למגבלות שהטילו מושלי מדינות שונים.ב-24 באפריל, ברזיל אישרה יותר מחמישים אלף מקרים של נגיף הקורונה בשטחה.


=== מאי ===
ב-1 במאי, תועד שהרשויות בסאו פאולו הכינו אתרי קבורה רבים עבור מתים עתידיים. ב-3 במאי, ברזיל אישרה יותר ממאה אלף מקרים של נגיף הקורונה בשטחה, ובכך הוכפל מספר המקרים בפחות מעשרה ימים. מומחים סברו כי לשיא ברזיל לא הגיעה. מומחים טענו כי בשל מספרן הנמוך יחסית של הבדיקות, סביר שהנתונים האמיתיים היו גבוהים בהרבה. במחלקות לטיפול נמרץ כמעט לא היו מיטות פנויות באזורים בהם פגעה הקורונה קשות, בהם סאו-פאולו, ריו דה-ז'ניירו ומנאוס. בתי החולים במנאוס היו בקריסה, והם נאלצו לאחסן גופות במשאיות קירור. דוברו של הנשיא ז'איר בולסונרו נדבק בקורונה. הנשיא טען כי "הגרוע ביותר מאחורינו". הוא זילזל בנגיף ובהנחיות והפר אותן.ב-15 במאי, התפטר שר הבריאות נלסון טייש. ב-18 במאי, ראש עיריית סאו פאולו, אחד ממוקדי ההתפרצות הקשים במדינה, הודיע שיש 90 אחוז תפוסה בבתי החולים והזהיר כי בעוד שבועיים מרכזים רפואיים לא יוכלו לקלוט חולים נוספים. עקב המתקפות המתמשכות של הנשיא בולסונרו והתשישות של הציבור מהסגר, מושלים וראשי ערים החלו לדון בדרכים לפתוח חנויות ולהסיר הגבלות. ז'ואאו דוריה, מושל סאו פאולו שהתנגד לטיפול של בולסונרו במשבר, אמר שבסאו פאולו יתחילו להסיר הגבלות ב-1 ביוני. ב-23 במאי, ברזיל הפכה למדינה השנייה בגודלה בכמות החולים.


=== אחרי מאי ===
ב-7 ביוני, ברזיל הייתה שנייה בעולם במספר הנדבקים ושלישית בעולם במספר המתים. ממשלת ברזיל החליטה להפסיק לפרסם את כמות מקרי המוות. ההחלטה הגיעה לאחר חודשים של ביקורת מצד מומחים שטענו כי הסטטיסטיקות של ברזיל "לוקות בחסר", ובמקרים מסוימים מניפולטיביות. משרד הבריאות בברזיל מסר כי מעתה יפרסם רק מקרי מוות והידבקות חדשים שהתרחשו ביממה האחרונה, ולא יחשוף את המספר הכולל כמו שרוב מדינות העולם עושות. הממשלה חזרה לפרסם את המידע בהוראת בית המשפט. ב-12 ביוני, היא הייתה השנייה בעולם במספר המתים.ב-7 ביולי הודיע נשיא ברזיל ז'איר בולסונארו כי נדבק בנגיף הקורונה. הוא הבריא ואז פורסם שאשתו נדבקה. ב-9 באוגוסט בית המשפט העליון והקונגרס, שביקרו את הטיפול של בולסונרו במגפה, הכריזו בהתאמה על על שלושה וארבעה ימי אבל לאומיים בעקבות ציון הדרך העגום של 100 אלף מתים. הנשיא לא התייחס לכך בפומבי.בחודש יולי החל ניסוי חיסון נגד המחלה מתוצרת חברת סינובאק.
בתחילת ינואר 2021 אותר במדינה זן קורונה ששמו Lineage B.1.1.248 שנוצר כתוצאה מתשניות בנגיף המקורי. הוא נחשד כמדבק יותר. שיאי תמותה יומית נשברו.הקונגרס בברזיל פתח בסוף אפריל 2021 בחקירה פרלמנטרית של ניהול משבר הקורונה בידי הנשיא ז'איר בולסונארו. החקירה גרמה לכך שאישר בית המשפט העליון לתובעים פדרליים לפתוח בחקירה. מסקנות הוועדה הפרלמנטרית פורסמו באוקטובר.ביוני 2021, מספר המתים חצה את חצי המיליון.


== תגובות למגפה ==


=== מחקר מדעי ותחזית ===
ב-19 במרץ, חזו מדענים עד 2 מיליון מקרי מוות בברזיל בתרחיש הגרוע ביותר ללא אמצעים לרסן את הנגיף. הם ציינו כי מדיניות של התרחקות חברתית היא אחד האמצעים היעילים ביותר לאור היעדר חיסון.ב-20 במרץ הזהירו מומחים מאיטליה כי עקומת הגידול של נגיף הקורונה בברזיל תחזור על זו של מדינות אירופה. מצפה הפיזיקאים מטעם אוניברסיטת סאו פאולו, אוניברסיטת קאמפינס , אוניברסיטת מדינת סאו פאולו , אוניברסיטת ברזיליה , האוניברסיט הפדרלית של ABC , אוניברסיטת קליפורניה בברקלי ואוניברסיטת אולדנבורג  הראה שמספר האנשים הנגועים, בהתחשב בנתונים מ-19 במרץ, הוכפל בכל 54 שעות, וכי סך המקרה יעלה ב-3,000 עד 24 במרץ.ב-21 במרץ החלו חוקרים להתגייס להגדלת זמינות הבדיקות בברזיל. האוניברסיטה הפדרלית של ריו דה ז'ניירו  ניסתה ליצור בדיקת סרולוגיה, בניגוד לבדיקת ה-PCR הנפוצה יותר, לגילוי זיהומים באמצעות דגימות הדם של החולה. שר הבריאות לואיס אנריקה מנדטה אמר כי מספר המקרים יגדל באופן אקספוננציאלי עד סוף יוני.ב-23 במרץ, דוח של כלכלן מ"קרן גטוליו ורגאס" (FGV) , אמרסון מרסל ניבא תוצר שלילי לשנת 2020 של עד 4.4% כתוצאה מהשפעת נגיף הקורונה.11 חולים בנגיף הקורונה מתו לאחר שקיבלו מינונים גבוהים של התרופה האנטי מלריתית כלורוקין במחקר שנערך בברזיל. כך דווח באמצע אפריל. המחקר הופסק.
במאי, סקר שנערך הראה ששני שלישים מהברזילאים הסכימו עם הצורך בשמירת מרחק כדי לעצור את ההתפשטות – כפי שהמליצו מושלי מדינות המחוז בברזיל ומומחי הבריאות. בולסונרו התנגד להמלצות האלה, וניסה לפתוח מכוני כושר, מספרות ועסקים אחרים.


=== אמצעי מניעה ===
ב-17 במרץ השלטונות בברזיל סגרו חלקית את הגבולות המדיניים עם ונצואלה. שר הבריאות לואיס אנריקה מנדטה דחק בסגירת הגבול עקב מערכת הבריאות המתמוטטת של ונצואלה.ב-18 במרץ ריו דה ז'ניירו וחמש עיריות נוספות - סאו גונסלו, גואפימרים , ניטרוי, נובה איגואסו  ומסקואיטה - במדינת ריו דה ז'ניירו הכריזו על מצב חירום כדי למנוע את התפשטות נגיף הקורונה.יום למחרת, ב-19 במרץ הצהירה ממשלת ריו גרנדה דו סול על מצב חירום ציבורי. בין האמצעים שננקטו היו איסור נסיעה בין עירונית והגבלת פריטים שנרכשו בשווקים.ב-20 במרץ הצהירה ממשלת ריו גרנדה דו נורטה על מצב חירום ציבורי. הנשיא לא היה יכול להחליט עבור מושלי המדינות בנוגע לסגר. למשל, במדינת מושל מדינת סאו פאולו, המושל הטיל סגר. עסקים ומוסדות לימוד נסגרו, ועל פי הנתונים הרשמיים - רוב התושבים פעלו על פי כללי הריחוק החברתיים. עם זאת, העונשים לאלו שמפרים את ההנחיות של גורמי הבריאות היו קלים, מה שגרם לרבים מתושבי סאו פאולו לנסוע לבלות בחוף הים במהלך סוף השבוע. באמצע מאי, כחודשיים מאז תחילת הסגר, חלה חובה על הציבור לחבוש מסיכה, אך לרוב התושבים לא פעלו לפיה. במקביל, הנשיא התנגד למגבלות שהוטלו במדינה וניסה לעודד הקלות.במאי, הנשיא הודיע כי ממשלתו תפרסם דף הנחיות לציבור שממליץ לתושבים להשתמש בתרופה שמכילה הידרוקסיכלורוקווין לטיפול בקורונה, אף על פי ששר הבריאות בממשלתו סירב לחתום על ההנחיה והתפטר מתפקידו. לפי מחקרים, השימוש בתרופה לא הפחית את הידרדרות מצבם של החולים ולא מנע את הצורך בחיבורם למכונות הנשמה. כמו כן, ציינו החוקרים כי נטילת התרופה מלווה בתופעות לוואי קשות כגון הפרעות קצב בלב.


== קישורים חיצוניים ==

Where Is the Coronavirus in Latin America?, ASCOA
"בולסונארו החוצה": מיליונים הפגינו במרפסות בברזיל בשל התפשטות הקורונה, באתר וואלה! NEWS,‏ 19 במרץ 2020
AP, פיגור בבדיקות ועומס על בתי החולים: ברזיל לא מצליחה לבלום את מגפת הקורונה, באתר הארץ, 28 באפריל 2020
AP, רויטרס והארץ, נשיא ברזיל נגד המשטרה הפדרלית: "לא אתן להם לדפוק את משפחתי", קלטת הקללות של בולסונרו - עוסק בקורונה בין היתר. [1] באתרים ynet והארץ, 23 במאי 2020
ברזיל שנייה בעולם בנדבקים: הנגיף מתפשט באמריקה הלטינית, באתר ynet, 23 במאי 2020
ספי פישמן, תיעוד: כך מתמודדים השבטים הילידים בברזיל עם הקורונה, ישראל היום, 24 במאי 2020
 אי-פי גרדיאן, ברזיל עקפה את בריטניה במספר המתים, בסאו פאולו נגמר המקום בבתי הקברות, באתר הארץ, 13 ביוני 2020
יותר מ-300 אלף מתים מקורונה בברזיל: "לא רואים אור בקצה המנהרה", באתר וואלה, 28 במרץ 2021


== הערות שוליים ==