revision: 35951732
title: "\u05D3\u05D2\u05DC \u05DE\u05E8\u05D8\u05D9\u05E0\u05D9\u05E7"
url: https://he.wikipedia.org/wiki/%D7%93%D7%92%D7%9C_%D7%9E%D7%A8%D7%98%D7%99%D7%A0%D7%99%D7%A7


---

דגל מרטיניק אומץ בפברואר 2023 ומשמש כדגלה הרשמי של המחוז מעבר לים של צרפת - מרטיניק. הוא מונף לצד דגל צרפת.


== היסטוריה ==
בעבר היו למרטיניק מספר דגלים כאשר המפורסם שבהם היה דגל הנחשים. דגל הנחשים של מרטיניק שימש כדגל לא רשמי של הטריטוריה. הדגל הונף לראשונה מכוח צו שהוצא ב-4 באוגוסט 1766 המורה על כלי שיט של מושבת מרטיניק ומושבת סנט לוסיה להניף דגל זה (כלי שיט של סנט לוסיה הניפו את הדגל כאשר הנחשים היו בצורת האות L על מנת לסמן את מוצאם). הדגל כולל צלב לבן על רקע כחול כאשר במרכז כל רביע של הדגל מצוי נחש. הנחשים הם נחשי צפע מהמין Bothrops lanceolatus, המצויים באי מרטיניק.
בשנת 2022 נערכה הצבעה על הדגל וההמנון של המחוז. הדגל הנבחר הוכרז בינואר 2023, אך לאחר שהואשם בהעתקה ביקש יוצר הדגל הנבחר למשוך את העיצוב. בעקבות זאת הוחלט שהאספה תבחר אם לאמץ את הדגל שהגיע למקום השני – דגל שהיה מוכר ובשימוש תומכי התנועה הלאומית במרטיניק. הדגל אומץ על ידי האספה ב-2 בפברואר 2023.


== ראו גם ==
דגלי צרפת


== קישורים חיצוניים ==

מרטיניק, באתר דגלי העולם (באנגלית)