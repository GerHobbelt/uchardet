revision: 34994137
title: "\u05D9\u05D0\u05D9\u05E8 \u05E0\u05D5\u05E1\u05D5\u05D1\u05E1\u05E7\u05D9"
url: https://he.wikipedia.org/wiki/%D7%99%D7%90%D7%99%D7%A8_%D7%A0%D7%95%D7%A1%D7%95%D7%91%D7%A1%D7%A7%D7%99


---

יאיר נוסובסקי (נולד ב-29 ביוני 1937) הוא כדורגלן עבר ישראלי ששיחק בעמדת השוער. נחשב לאחד מסמליו של מועדון הפועל כפר סבא.
נולד וגדל בתל אביב להורים שעלו ב-1925 מפולין ומליטא. גדל בשכונת מוצקין שליד גן מאיר והתחנך בבית הספר תל נורדאו. שיחק בקבוצת הנערים של הכח רמת גן וב-1953 עבר לקבוצת הנוער גדנ"ע יהודה. ב-1955 עבר לקבוצת הבוגרים של הפועל כפר סבא ושימש כשוער מחליף של חיים לוין ולאחר מכן כשוער מחליף של מקס ווז'ניאק .נוסובסקי ("נוסו") שיחק במדי הפועל כפר סבא בין השנים 1955–1971, ובין השנים 1973–1977. בתווך שיחק בקבוצות הפועל באר שבע והכח רמת גן, בה היה שותף לזכייה באליפות המדינה בעונת 1972–1973, שם שיחק ברוטציה עם דני מאנו. בשנת 1975 זכה בגביע המדינה במדי כפר סבא.
"נוסו" זכה להבקיע 4 שערים מעמדת השוער. בסוף עונת 1976–1977 פרש נוסובסקי ממשחק ומונה למנהל הקבוצה בהפועל כפר סבא.
נוסובסקי שימש כשוער מחליף בנבחרת ישראל, והופיע במדיה שלוש פעמים: בשנת 1961 נגד נבחרת אנגליה עד גיל 23, בשנת 1965 נגד נבחרת בולגריה ובשנת 1970 נגד נבחרת אתיופיה. בנוסף, נוסובסקי היה חבר בסגל נבחרת ישראל למונדיאל 1970.


== חייו הפרטיים ==
נוסובסקי הוא גמלאי של חברת אגד ומתגורר כיום בהוד השרון. יש לו שני ילדים מנישואיו הראשונים ובת אחת מנישואיו השניים. בנו עופר שיחק גם הוא כשוער במדי הפועל כפר סבא.


== קישורים חיצוניים ==
פרופיל, באתר ההתאחדות לכדורגל בישראל
פרופיל, באתר Transfermarkt
פרופיל, באתר National Football Teams
משחקי יאיר נוסובסקי בנבחרת ישראל, באתר ההתאחדות לכדורגל בישראל
יאיר נוסובסקי, אתר הפועל כפר סבא
ערן גולן, הכדור לא נופל רחוק מהקורה: הסיפור הבלתי ייאמן של משפחת נוסובסקי, באתר mynet‏ כפר סבא, 30 ביולי 2018
אשר גולדברג‏, יאיר נוסובסקי: "הבן שלי תמיד סבל בגללי על המגרש, באתר וואלה!‏, 4 בנובמבר 2022


== הערות שוליים ==