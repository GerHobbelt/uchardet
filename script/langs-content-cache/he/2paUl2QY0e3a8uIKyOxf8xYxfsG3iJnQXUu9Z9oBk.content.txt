revision: 35598274
title: "\u05D2'\u05D5\u05DF \u05D0\u05E8\u05EA\u05D5\u05E8 \u05E4\u05E8\u05D9\u05D9\
  \u05D6\u05E8"
url: https://he.wikipedia.org/wiki/%D7%92%27%D7%95%D7%9F_%D7%90%D7%A8%D7%AA%D7%95%D7%A8_%D7%A4%D7%A8%D7%99%D7%99%D7%96%D7%A8


---

ג'ון ארתור פרייזר (באנגלית:John Arthur Fraser‏; 9 בינואר 1838 – 1 בינואר 1898) היה אמן בריטי, יזם צילום ומורה. הוא ביצע ציורים שונים עבור הרכבת הקנדית. הוא ידוע בנופיו של קנדה וארצות הברית, רבים מהם ציורי צבעי מים.


== שנים ראשונות ==
ג'ון ארתור פרייזר נולד ב־9 בינואר 1838 בלונדון, אנגליה. הוריו היו ג'ון פרייזר, מסקוטלנד ואיזבלה וורן מלונדון. אביו היה חייט. הוריו של אביו עברו לסטנסטד בקוויבק כחלוצים בשנת 1831. ייתכן שפרייזר למד שיעורי ערב בציור בבתי הספר המלכותיים של האקדמיה המלכותית בסביבות 1852, ובהמשך כתלמיד בקנזינגטון, אך לאף בית ספר אין שום תיעוד שלו. ב־4 באפריל 1858 נישא בלונדון, ותיאר את עצמו כאמן בתעודת הנישואין שלו. היו להם שלושה בנים ושלוש בנות. זמן קצר מאוד לאחר נישואיו עבר עם אשתו והוריו לסטנסטד, קנדה, שם איבדה סבתו את בעלה שנתיים קודם לכן.


== מונטריאול ==
ג'ון ארתור עבר למונטריאול בשנת 1860 וחיפש עבודה כצייר דקורטיבי. אביו עבר גם למונטריאול ועבד כסוכן ספרים בעת שכתב על פוליטיקה עד מותו בשנת 1872. פרייזר הפך לצלם עם בחברת ויליאם נוטמן. שם הועסק בשנת 1860 כאמן הראשי של החברה, עם הנרי סנדהם הצעיר כעוזרו. לפרייזר שולם שכר של 125 דולר לחודש.
עם הזמן מחלקת האמנות של פרייזר גדלה והעסיקה צוות גדול שצבע תצלומים, ריטש נגטיבים וצייר רקעים. יצירתם של פרייזר וסנדהאם נכללה בספרו הראשון של נוטמן בחירות צילום (1863), שכלל גם עבודות של אמני מונטריאול כמו אוטו ריינהולד ייקובי, ורוברט סטיוארט דאנקנסון.פרייזר הציג גם ציורי שמן של נופים של ניו המפשייר עם אגודת האמנות במונטריאול, ומכר ציורים אלה באמצעות סוחרים. הסטודיו שלו הפך למרכז לחברי הקהילה האמנותית של מונטריאול ולמבקרים ממקומות אחרים. בשנת 1867 היו פרייזר, סנדהאם ואחיו של פרייזר ויליאם לואיס פרייזר חברים באגודת האמנים הקנדים, שאורגנה באולפן של נוטמן. במאי 1868 נבחר פרייזר לחבר באגודה האמריקאית לציירים בצבעי מים בניו יורק.


== טורונטו ==
פרייזר עזב את משרד נוטמן במונטריאול באוקטובר 1868 ופתח את השותפות של נוטמן ופרייזר בטורונטו. בטורונטו העסיק פרייזר ציירים צעירים כמו הורציו ווקר, הומר ווטסון, כדי לספק עבודות אמנותיות איכותיות. [9] בשנת 1876 הקימו נוטמן ואדוארד וילסון את חברת צילום שהשיגה מונופול על צילום בתערוכת המאה בשנת 1876 בפילדלפיה. פרייזר הועסק כמפקח אמנותי על ידי החברה, שהייתה עם 100 עובדים שעבדו בבניין גדול בגני התערוכה.
פרייזר היה הכוח המניע ביצירת אגודת האמנים באונטריו. ב־25 ביוני 1872 הוא קבע פגישה בביתו עם שישה אמנים נוספים שהחליטו להקים את האגודה המייסדים: ג'יי וו ברידגמן, רוברט פורד גגן, ג'יימס הוך, מרמדוק מתיוס, צ'ארלס סטיוארט מילארד ותומאס מרטין. החברה קיימה את התערוכה הראשונה שלה ב־14 באפריל 1873 בחצר נוטמן ופרייזר. כבר בשנת 1874 לאור סכסוכים על ניהול האגודה פרייזר התפטר מתפקידיו ובמקומו מונה לושיוס ריצ'רד אובראיין.
באוקטובר 1876 הסכימה ממשלת אונטריו לתת לאגודת הציירים של אונטריו מענק של 1,000 דולר לפתיחת בית הספר הראשון לאמנות בטורונטו. פרייזר נבחר למועצת בית הספר לאמנות באונטריו בשנת 1878, ובספטמבר אותה שנה הפך למפקח כללי על לימודי ציור בבית הספר.
פרייזר היה חבר באקדמיה המלכותית לאמנויות בקנדה בשנת 1880. בקיץ 1883 פרייזר הועסק על ידי מו"ל בשיקגו בנסיעה של שבועיים בצפון ויסקונסין כדי להכין סקיצות הממחישות מאמר שכתב על המשלחת. שותפות נוטמן ופרייזר התפרקה בשנת 1883 וביוני 1884 הוקמה חברת פרייזר ובניו כמשרד צילום בטורונטו.


== שנים אחרונות ==
בתחילת 1885 עבר פרייזר לבוסטון כדי להצטרף לאשתו ולבנותיו, והשאיר את בניו לנהל את עסק הצילום. הוא הפך לחבר במועדון האמנות של בוסטון והיה ממייסדי חברת צבעי המים של בוסטון. הוא מצא עבודה מתמדת בהכנת איורים למגזינים בניו יורק. חברת פרייזר ובניו נמכרה במרץ 1886.
באביב בשנת 1888 שב פרייזר לבריטניה, ביקר בסקוטלנד ובקנט, ואז עבד על תמונותיו בלונדון עד שבריאותו נכשלה בקיץ 1889.
האקדמיה המלכותית לאמנויות קיבלה את אחד מציורי צבעי המים הסקוטיים שלו לתערוכת 1889.
פרייזר ואשתו התיישבו בעיר ניו יורק, ובשנת 1890 החל להציג באגודת האמנים האמריקאיים, במועדון צבעי המים בניו יורק ובאקדמיה הלאומית לעיצוב. הוא הראה בעיקר את צבעי המים הבריטיים שלו, אך כלל גם כמה נושאים אמריקאים.
פרייזר נפטר בעיר ניו יורק ב -1 ינואר 1898.


== יצירה ==
עבודתו המוקדמת של פרייזר עבור נוטמן הייתה מיומנת ורגישה, ומעניקה רושם של ציורים מיניאטוריים. אחד הנופים הידועים הראשונים שלו היה ציור העיר קוויבק (1866), שהוכיח שהוא כבר אמן מוכשר. שניים מציורי השמן משנת 1873 דומים לעבודתם של הציירים הפרה-רפאליטים שהיו פופולריים באותה תקופה. יש בהם קומפוזיציה וצבע חזקים ומקוריים, עם בהירות ופירוט צילומי.
נופי 1878 של ניו ברונזוויק, גדולים ומקוריים יותר הן בהרכב והן בשימוש בצבע מאשר ציורי הנוף הקודמים שלו.
עבודתו זכתה לשבחים בזכות הריאליזם הצילומי שלה, תשומת הלב לפרטים ושליטה בצבע ובאור.
מעטים יחסית מציוריו של פרייזר שרדו. חלקם מוחזקים על ידי הגלריה הלאומית של קנדה (אוטווה), ואוספים קטנים יותר מוחזקים על ידי מוזיאון מונטריאול לאמנויות יפות, גלריית האמנות של המילטון (המילטון, אונטריו), הגלריה לאמנות של אונטריו, בטורונטו ועוד.


== גלריה ==

			
			
		
		
			
			
		
		
			
			
		
		
			
			
		
		
			
			
		


== קישורים חיצוניים ==


== הערות שוליים ==