revision: 36200610
title: "\u05D6\u05D5\u05D2 \u05DE\u05E0\u05E6\u05D7 VIP"
url: https://he.wikipedia.org/wiki/%D7%96%D7%95%D7%92_%D7%9E%D7%A0%D7%A6%D7%97_VIP


---

זוג מנצח VIP היא תוכנית מציאות ישראלית ששודרה בערוץ 10 בשתי עונותיה הראשונות, והחל מעונתה השלישית משודרת ברשת 13. את התוכנית מנחה איתי תורג'מן והחל מהעונה השלישית מנחה לצדו אנה ארונוב. התוכנית שודרה בשידורים חוזרים בהוט בידור ישראלי.


== פורמט ==
במהלך התוכנית מתחרים מספר מפורסמים ובני זוגם על התואר "הזוג המנצח".
למשך מספר שבועות הם עוברים לגור בווילה, ולוקחים חלק במשחק שמעמיד את הזוגיות שלהם במבחן ובודק עד כמה הם מכירים אחד את השנייה ועד כמה הם סומכים על בן הזוג שלהם ומאמינים בו.
מדי שבוע מקבל כל זוג 50 אלף ש"ח לקופה השבועית שלו, אותם יכול להשקיע במשימות של אותו שבוע: משימת גברים ומשימת נשים.
לפני כל משימה, נדרש אחד מבני הזוג (שלא ביצע את המשימה), להשקיע כסף בהצלחת בן הזוג שלו במשימה. הסכום יכול היה לנוע בין 0 שקלים עד לכל הסכום שנמצא בקופה השבועית של הזוג. אם בן הזוג מצליח במשימה - סכום ההשקעה נוסף לקופה השבועית של הזוג, אם בן הזוג הפסיד - אותו סכום יורד מהקופה שלהם.
בסוף השבוע, הזוג שנמצא בתחתית הטבלה עם הכי מעט כסף בקופה השבועית, יהיה הזוג הראשון שמועמד לעזוב את המשחק.
בכל שבוע מתקיימת גם משימה זוגית, הזוג שמפסיד במשימה הזוגית יהיה גם הוא מועמד לעזוב את המשחק.
הזוג שמנצח במשימה מרוויח בונוס של 25 אלף שקלים לקופה השבועית שלו.
בסיומו של כל שבוע מתקיים טקס פרידה בו הצביעו שאר הזוגות לזוג שהם רוצים להשאיר במשחק (למעט העונה השנייה בה הוחלפה ההדחה בטקס תספורת), כאשר הזוג שזוכה ברוב קולות נשאר במשחק והזוג השני עזב ללא הכסף שצבר במשחק. במקרה של שוויון בקולות, יעזוב הזוג שבקופתו הסכום הנמוך יותר.


== עונות ==


== גרסאות בין־לאומיות ==
את פורמט הסדרה יצרה והפיקה חברת אבוט המאירי תקשורת ואת המימון להפקה, בסך 1.5 מיליון שקל, סיפקה השותפות המוגבלת "סינמה נאמנויות השקעות בסרטים" שנסחרה בבורסה, בתמורה קיבלה 30% מהזכויות על הפורמט. זמן קצר לאחר שעלתה הסדרה לשידור בישראל נמכר הפורמט לרשת הפורטוגלית SIC, במהלך יריד הטלוויזיה MIPTV שנערך בצרפת מדי שנה. בהמשך נמכר הפורמט להפקה של גרסה מקומית בכעשר מדינות שונות בסך הכל.


== קישורים חיצוניים ==
 אתר האינטרנט הרשמי של זוג מנצח VIP זוג מנצח VIP, ברשת החברתית פייסבוק
 "זוג מנצח VIP", במסד הנתונים הקולנועיים IMDb (באנגלית)
יונתן כיתאין, ‏האישה שהביאה לכם את תוכנית הריאליטי "זוג מנצח VIP", באתר גלובס, 19 במרץ 2014ביקורות:

ניר קיפניס, ‏"זוג מנצח" ינצח ברייטינג?, באתר גלובס, 25 בפברואר 2014
 ניב הדס, "זוג מנצח VIP": המקום שבו פליטי הז'אנר באים לקבור את ידוענותם, באתר הארץ, 7 במרץ 2014
 חגית גינזבורג, עכבר העיר, עוד חוזר הניוון: "זוג מנצח VIP" משעממת להחריד, באתר הארץ, 26 בפברואר 2014
 מורן שריר, האמת, יש לנו חרא של תוכנית, באתר הארץ, 26 בפברואר 2014
אפרת מלטר, "זוג מנצח VIP": תכנית בלתי ניתנת לצפייה, באתר nrg‏, 24 ביולי 2017
איימן סיכסק‏, היסטריה, ניצול וגועל: "זוג מנצח VIP" היא בלוף על אהבה ששורדת את הקשיים, באתר וואלה!‏, 24 ביולי 2017
סמדר שילוני, "זוג מנצח VIP": זוגי, יבשושי ומיושן, באתר ynet, 24 ביולי 2017
 יסמין לוי, "זוג מנצח VIP": ייתכן שזהו סופו של ז'אנר הריאליטי, באתר הארץ, 12 באפריל 2021


== הערות שוליים ==