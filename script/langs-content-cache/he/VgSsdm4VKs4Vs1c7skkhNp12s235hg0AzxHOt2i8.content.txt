revision: 36188221
title: "\u05D0\u05E0\u05D1\u05DC \u05DE\u05DC\u05E6\u05E8"
url: https://he.wikipedia.org/wiki/%D7%90%D7%A0%D7%91%D7%9C_%D7%9E%D7%9C%D7%A6%D7%A8


---

אנאבל הנקין מלצר (באנגלית: Annabelle Henkin Melzer) (נולדה ב-1940 היא במאית וחוקרת תיאטרון ממוצא אמריקאי, שעמדה בראש החוג לתיאטרון באוניברסיטת תל אביב.


== ביוגרפיה ==
מלצר נולדה בניו יורק בשם אנאבל הנקין, ועלתה לישראל ב-1972.
תחום המחקר העיקרי שלה היה התנועה הדאדאיסטית, ואת עבודת הדוקטורט שלה בנושא השלימה באוניברסיטת קולומביה בבוסטון ב-1973. גם בישראל המשיכה במחקר זה, הרצתה בחוג לתולדות התיאטרון באוניברסיטה העברית בירושלים, והייתה ראש החוג לאומנות התיאטרון באוניברסיטת תל אביב.ב-1981 הייתה אחת המנהלות במחנה הקיץ הראשון של "מתאן" (מפעל תרבות ואומנות לנוער), בו השתתפו כ-200 בני נוער שעסקו בתחומי האומנות ההצגתית.ב-1982 השתתפה בסדרת ההרצאות "כיוונים חדשים" של מוזיאון ישראל, שביקשה לחקור את היחסים בין אומנויות הבמה השונות, וב-1987 הייתה אחת המועמדות להחלפת אורנה פורת בניהול תיאטרון הילדים והנוער מייסודה, אך לא זכתה בתפקיד.בסוף שנות ה-90 עזבה את ישראל ושבה להתגורר בארצות הברית.


== הצגות שביימה ==
חקירה - מחזה מאת נורמן פנטון וג'ון בלייר המתעד את חקירת מותו של המנהיג הדרום אפריקאי סטיב ביקו. מלצר צפתה בהצגה בניו יורק כששהתה שם בשנת שבתון, והחליטה להפיק אותה גם בישראל (החאן, 1978)
ארבי על האי - הצגה לילדים על פי ספרו של ויליאם סטייג ובתרגומו של יהודה מלצר (החאן, 1980)
קברט וולטר 1984 - פסטיבל מחווה במוזיאון ישראל שניסה לשחזר את "קברט וולטר" מ-1916 בציריך, באמצעות מפגש בין יצירות דאדא היסטוריות ויצירות דאדאיסטיות (מוזיאון ישראל, 1984)


== מחקרים ומאמרים שפרסמה ==


== הערות שוליים ==