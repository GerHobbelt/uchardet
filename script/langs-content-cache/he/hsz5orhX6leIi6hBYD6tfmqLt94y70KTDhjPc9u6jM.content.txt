revision: 34051247
title: "\u05D9\u05D5\u05E0\u05D3\u05D0\u05D9 \u05D0\u05D9\u05D5\u05E0\u05D9\u05E7"
url: https://he.wikipedia.org/wiki/%D7%99%D7%95%D7%A0%D7%93%D7%90%D7%99_%D7%90%D7%99%D7%95%D7%A0%D7%99%D7%A7


---

יונדאי איוניק (באנגלית: Hyundai Ioniq) היא מכונית משפחית קומפקטית היברידית, בעלת חמישה מקומות, שיוצרה על ידי יונדאי מוטור בין השנים 2016 ל-2022. היא הוצגה בשנת 2016 והגיעה לישראל בסוף שנת 2016. שם המכונית הוא הלחם בסיסים של המילים ion - unique. זהו הרכב הראשון בייצור המוני שמוצע בגרסאות היברידיות, היברידיות נטענות וחשמליות ללא גרסה עם מנוע בעירה פנימית.  
יונדאי הודיעה כי ייצור האיוניק יופסק רשמית ביולי 2022.  


== היסטוריה ==
האיוניק ההיברידית הוצגה לראשונה בדרום קוריאה בינואר 2016, כאשר כל שלוש הגרסאות הופיעו בתערוכות הרכב בז'נבה ובניו יורק בשנת 2016. הגרסה ההיברידית הושקה בשוק הבית שלה בדרום קוריאה בפברואר 2016, ואחריה הדגם החשמלי ביולי 2016. הגרסה ההיברידית הנטענת באה בעקבותיה בפברואר 2017. 
משנת הדגם הראשונה שלה (2017) ועד שנת הדגם 2019, האיוניק החשמלית הייתה הרכב היעיל ביותר על פי הסוכנות להגנת הסביבה, עם צריכת דלק מדורגת של 136 מייל לשווה ערך בנזין (25.3 קוט"ש / 100 מייל; 15.7 קוט"ש / 100 ק"מ). הגרסה ההיברידית דורגה עם 58 מייל לליטר, מה שהופך אותה לרכב ההיברידי החסכוני ביותר שיוצר בייצור המוני.


== מפרט טכני ==
האיוניק כוללת מנוע בנזין I4 צילנדרים בנפח 1.6 ליטרים המספק כ-105 כוחות סוס ב-5,700 סיבובים לדקה, עם מנוע חשמלי המספק כ-43.5 כוחות סוס. שני המנועים מספקים יחד 141 כוחות סוס. תיבת הילוכים אוטומטית רובוטית כפולת מצמד בעלת שישה הילוכים. היא מאיצה מ-0 ל-100 קילומטרים לשעה בתוך 11.1 שניות ומגיעה למהירות מרבית של 185 קילומטרים לשעה.


== גרסאות ==
לאיוניק שתי גרסאות נוספות. הראשונה איוניק חשמלית בעלת מערכת הנעה חשמלית הכוללת מנוע חשמלי המספק כ-120 כוחות סוס, סוללת לתיום יון בקיבולת 28 קילוואט שעה המספקת טווח נסיעה חשמלית של 280 קילומטרים. היא הוצגה בשנת 2016. השנייה איוניק היברידית פלאג-אין גרסה היברידית עם אפשרות לטעינה דרך חשמל. היא כוללת אותה מערכת הנעה כמו הגרסה הבסיסית. היא הוצגה יחד עם הגרסה החשמלית בשנת 2016.
בשנת 2019 עברה האיוניק ושתי גרסאותיה שיפורים בעיצוב, שכללו עיצוב חדש לפנים המכונית כולל מערכת מולטימדיה ומערכת בקרת אקלים חדשה במסך מגע ושדרוג האבזור.


== תמונות נבחרות ==

			
			
		
		
			
			
		
		
			
			
		
		
			
			
		
		
			
			
		


== קישורים חיצוניים ==

 אתר האינטרנט הרשמי של יונדאי איוניק
 אתר האינטרנט הרשמי של יונדאי איוניק החשמלית


== הערות שוליים ==