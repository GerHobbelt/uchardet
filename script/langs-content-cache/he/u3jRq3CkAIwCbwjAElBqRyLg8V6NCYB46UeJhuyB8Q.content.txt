revision: 36517477
title: "\u05E0\u05D9\u05D1 \u05E1\u05D5\u05DC\u05D8\u05DF"
url: https://he.wikipedia.org/wiki/%D7%A0%D7%99%D7%91_%D7%A1%D7%95%D7%9C%D7%98%D7%9F


---

ניב סולטן (נולדה ב-16 בספטמבר 1992) היא שחקנית ודוגמנית ישראלית. זכתה בפרס האקדמיה לטלוויזיה (הישראלי) לשנת 2020" בקטגוריית "השחקנית הראשית הטובה ביותר בסדרת דרמה" על כיכובה בסדרת הריגול "טהרן" מבית כאן 11.


== ביוגרפיה ==
סולטן נולדה, גדלה והתחנכה בירושלים בשכונת קריית מנחם, גדלה כמסורתית כשאביה שומר שבת ואמה חילונית. היא בתם של מירב ושלמה סולטן יהודים ספרדים יוצאי מרוקו, ולה שלושה אחים. למדה בבית הספר היסודי תל"י (תגבור לימודי יהדות) בשכונת בית וגן, ובהמשך בבית הספר התיכון על שם מיי בויאר בירושלים, בו למדה במגמת תיאטרון. שירתה בצה"ל בתור מד"סית בחיל הנדסה קרבית; ב-2015 החלה ללמוד בסטודיו למשחק של יורם לוינשטיין.


== קריירה ==
סולטן השתתפה ב-2013 בעונה השנייה של סדרת הנוער "יומני החופש הגדול" בערוץ דיסני בתפקיד צליל. באותה שנה גילמה את רונה באחד הפרקים בסדרת הדרמה של ערוץ 10 - "שולחן לשישה".
ב-2015 שיחקה בסדרת הנוער "להתבגר" בערוץ 10, בתפקיד נופר בביוף, על פי סדרת הספרים של גלילה רון פדר עמית. מנובמבר באותה שנה החלה להשתתף בסדרה הקומית "לה פמיליה" בערוץ 10.בינואר 2016 גילמה את עלמה בסדרה "סוסי פרא", לצד יון תומרקין, דניאל גד ושירה נאור. הסדרה שודרה בערוץ זום ב-HOT.ביוני 2017 כיכבה בסרט הנוער "כמעט מפורסמת". ביולי אותה שנה השתתפה בעונה השנייה של סדרת הדרמה "מתים לרגע".ב-2018 הופיעה בתפקיד הראשי בסדרה "יש לה את זה" של קשת 12. ושיחקה בסרטם של טל גרניט ושרון מימון "הנשף". באותה שנה השתתפה גם בפסטיגל וכן בסדרה "אילת".
ב-2020 כיכבה בתפקיד הראשי בסדרת הריגול הישראלית "טהרן" מבית כאן 11 בתפקיד תמר רביניאן, האקרית המושאלת כסוכנת למבצע חשאי של המוסד. לצורך התפקיד למדה סולטן פרסית במשך ארבעה חודשים. על משחקה בסדרה זו זכתה ב"פרס האקדמיה לטלוויזיה (הישראלי) לשנת 2020" בקטגוריית "השחקנית הראשית הטובה ביותר בסדרת דרמה".
ב-2021 שיחקה בתפקיד משנה בסדרה של הוט "ילדות סכסכניות".
בשנת 2022 החלה לשחק את אחת הדמויות המרכזיות בסדרת המערבון האמריקאית "The Dirty Black Bag" בשירות הסטרימינג AMC+, לצדם של השחקנים דומיניק קופר וטרוויס פימל.


== חיים אישיים ==
החל מ-2018 היא בזוגיות עם השחקן מאור שוויצר. בפברואר 2020 הודיעו השניים על אירוסיהם. ביוני 2020 פורסם כי השניים נפרדו, אולם לאחר שלושה שבועות השניים חזרו. סולטן ושוויצר התחתנו ב-25 במרץ 2022.


== פילמוגרפיה ==


== פרסים ומועמדויות ==


== קישורים חיצוניים ==

 ניב סולטן, ברשת החברתית פייסבוק
 ניב סולטן, ברשת החברתית אינסטגרם
ניב סולטן, במיזם "אישים" לתיעוד היצירה הישראלית
 ניב סולטן, במסד הנתונים הקולנועיים IMDb (באנגלית)
ניב סולטן, באתר "אידיבי", מאגר הידע העברי לקולנוע ישראלי ועולמי
משה אבוטבול, ניב סולטן: "אני ממש מפחדת להיכשל", באתר פרוגי, 25 במרץ 2016
  איתי סגל, הכי מגניב, באתר "ידיעות אחרונות", 20 במרץ 2018
יערה יעקב, ‏"התכווצתי בכיסא, האדמתי בפנים ונהיה לי שחור בעיניים. לא אהבתי את הבחורה הזו על המסך", באתר ‏מאקו‏‏, ‏10 במאי 2018‏
אור נוף, ניב סולטן: "אומרים לי שעם ישראל התאהב בי אבל אני עדיין לא מעכלת", באתר את, 17 ביולי 2018
  איתי סגל, "אני יכולה להתאהב בקלות במי שלא פוחד ממני", באתר "ידיעות אחרונות", 26 באוגוסט 2018
מלי זיידמן, "מזהים אותי פחות בשיער פזור": הפריצה המטאורית של ניב סולטן, באתר Xnet‏, 2 במאי 2019
  טל גלעדי, ליידי ניב, באתר "ידיעות אחרונות", 26 במאי 2020
  איתי סגל, יש לה את זה, באתר "ידיעות אחרונות", 15 באפריל 2022
רעות ברזילי, "יש לי חלומות גדולים": ניב סולטן על החיים ככוכבת ועל התוכניות להמשך, 25 בספטמבר 2022


== הערות שוליים ==