revision: 35757412
title: "\u05D8\u05D5\u05DD \u05D3\u05D4-\u05DC\u05D5\u05E0\u05D2'"
url: https://he.wikipedia.org/wiki/%D7%98%D7%95%D7%9D_%D7%93%D7%94-%D7%9C%D7%95%D7%A0%D7%92%27


---

תומאס מתיו "טום" דה-לונג' הבן (באנגלית: Thomas Matthew "Tom" DeLonge, Jr.‎; נולד ב-13 בדצמבר 1975) הוא זמר וגיטריסט אמריקאי, סולן וגיטריסט להקת הרוק המצליחה בלינק-182 איתה פרץ בסוף שנות התשעים. בנוסף חבר בלהקה ״אנג׳לס אנד אירוויבס״


== ביוגרפיה ==
דה-לונג נולד וגדל בפאוויי, קליפורניה. אביו היה מנהל בחברת שמן ואמו יועצת משכנתאות. יש לו אח בשם שון ואחות בשם קארי. כילד, חלם להיות לוחם אש. 
בגיל 8, החל לגלוש על סקייטבורד.
הכלי המוזיקלי הראשון שלו היה חצוצרה אשר קיבל במתנה לחג המולד בגיל 11.
בגיל 13, הוא ביקר חבר באורגון והחל להיחשף למוזיקת פאנק רוק וללהקות כמו דינוזאור ג'וניור. הוא צבע את שיערו לסגול והחל לנגן בגיטרה בחדרו. 
כאשר היה בן 18, התגרשו הוריו.
לאחר התיכון, עבד דה-לונג' בבנייה, כנהג משאית דלק ועובד תשתיות (בטון וצנרת).


=== קריירה מוזיקלית ===
בתיכון הוא פגש לראשונה את סקוט ריינור ומאוחר יותר את מארק הופוס שהכיר דרך אחותו של הופוס. השלושה הקימו את להקת בלינק-182, בה שימש דה-לונג' כגיטריסט וזמר.
בפברואר 1994, יצא אלבום הבכורה שלהם "Cheshire Cat". 
ביוני 1999 יצא אלכומם השלישי של הלהקה, "Enema of the State". האלבום זכה להצלחה והביא פרסום ללהקה, ושלושת סינגלים מתוך האלבום הפכו ללהיטים בערוץ ה-MTV.
ב-2001, התארח בתוכנית המערכונים מד טי.וי. ב-2002 ייסד דה-לונג בצוותא עם טרוויס בארקר, אשר הצטרף לבלינק-182, את להקת בוקס קאר רייסר, לדבריו כדי לנסות שירים אשר לא התאימו ללהקתו הראשית.
ב-2005, החליט לקחת הפסקה של חצי שנה מסיבוב הופעות כדי להיות עם משפחתו. הופוס ובארקר לא אהבו זאת ולבסוף הלהקה התפרקה. באותה שנה, ייסד דה-לונג להקה חדשה בשם אנג'לס אנד איירוויבס אשר עוסקת ברוק אלטרנטיבי.
בסוף 2008, התאחדו בלינק-182 והודיעו על כך רשמית בטקס פרסי גראמי בפברואר 2009. ב-2012, יצא אלבומם השישי "כלבים אוכלים כלבים".
בסוף ינואר 2015, בעקבות מחלוקות תקשורתיות שהתנהלו בקשר למצבו של דה-לונג בתור חבר בלהקה, הוחלט מגורם שאינו ידוע רשמית כי דה-לונג סיים את תפקידו בלהקה. באפריל אותה שנה, הוציא דה לונג' את אלבום הסולו הראשון שלו.
במהלך שנת 2022 חזר דה לונג׳ ללהקה ועם חזרתו הוציאה הלהקה סינגל חדש בשם Edging והכריזה על סיבוב הופעות חדש ואלבום שיצא במשך שנת 2023.  


=== פרויקטים נוספים ===
ב-2004, הוא ביים את הקליפ לשיר "This Photograph is Proof (I Know You Know)" של להקת Taking Back Sunday.
בדצמבר 2013, הוציא ספר ילדים בשם "האסטרונאוט הבודד בחג המולד". באפריל 2016, הוציא ספר נוסף בשם "Sekret Machines: Book 1 – Chasing Shadows".


=== חיים אישיים ===
דה לונג מאמין בקיומם של חייזרים עוד מצעירותו, והשתתף בסדרות טלוויזיה וסרטים שעסקו בנושא.
ב-1996, החל לצאת עם ג'ניפר ג'נקינס, אשר למדה עימו בתיכון. הם נישאו ב-26 במאי 2001 במפרץ סן דייגו. הוא קנה לשושבינים שלו יו-יו כסוף של חברת טיפאני ושות'. לזוג נולדו שני ילדים: אוה וג'ונאס. הם התגרשו ב-2019. במאי 2021, נישא לריטה מארי.


== קישורים חיצוניים ==

 אתר האינטרנט הרשמי של טום דה-לונג' טום דה-לונג', ברשת החברתית פייסבוק
 טום דה-לונג', ברשת החברתית טוויטר
 טום דה-לונג', ברשת החברתית אינסטגרם
 טום דה-לונג', ברשת החברתית Goodreads
 טום דה-לונג', במסד הנתונים הקולנועיים IMDb (באנגלית)
 טום דה-לונג', באתר אייטונס  (באנגלית)
 טום דה-לונג', באתר ספוטיפיי
 טום דה-לונג', באתר Last.fm (באנגלית)
 טום דה-לונג', באתר AllMusic (באנגלית)
 טום דה-לונג', באתר MusicBrainz (באנגלית)
טום דה-לונג', באתר Yandex.Music (ברוסית)
 טום דה-לונג', באתר Discogs (באנגלית)
טום דה-לונג', באתר Genius
טום דה-לונג', באתר SecondHandSongs
 טום דה-לונג', באתר בילבורד (באנגלית)
אתר מעריצים
איינג'לס אנד איירוויבס
בוקס קאר רייסר (אורכב 01.06.2020 בארכיון Wayback Machine)
בלינק-182