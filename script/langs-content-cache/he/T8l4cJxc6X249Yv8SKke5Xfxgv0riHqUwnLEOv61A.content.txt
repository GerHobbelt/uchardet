revision: 36550611
title: "\u05E9\u05D9\u05E8\u05D9\u05DD \u05E9\u05D1\u05D5\u05E6\u05E2\u05D5 \u05D1\
  -Glee"
url: https://he.wikipedia.org/wiki/%D7%A9%D7%99%D7%A8%D7%99%D7%9D_%D7%A9%D7%91%D7%95%D7%A6%D7%A2%D7%95_%D7%91-Glee


---

Glee היא סדרת טלוויזיה דרמה-קומית אמריקאי, ששודרה ברשת הטלוויזיה פוקס בארצות הברית. היא מתמקדת במועדון המקהלה של תיכון ויליאם מקינלי. למקהלה קוראים "כיוונים חדשים" והיא משתתפת בתחרויות שונות, בעוד חבריה מתמודדים עם מערכות יחסים, מיניות ונושאים חברתיים. התכנית נוצרה על ידי ראיין מרפי, בראד פלקוק ואיאן ברנן, והיא כוללת גרסאות כיסוי רבות לשירים שבוצעו על ידי הדמויות. מרפי אחראי על בחירת כל השירים שבהם נעשה שימוש, ושאף לשמור על איזון בין שירי מחזמר ללהיטי פופ. רובם המוחלט של השירים המבוצעים בסדרה מוקלטים מראש על ידי השחקנים.


== עונה ראשונה ==
בתחילת העונה כיוון מרפי לכך שהביצועים המוזיקליים יישארו מבוססי מציאות, אך עם התקדמות העונה, היה שימוש ביותר קווי עלילה עם אלמנטים בדיוניים. ב-13 הפרקים הראשונים של העונה היה שימוש בכ-5 שירים בפרק בממוצע, ובחציה השני של העונה עלה המספר ל-8 שירים לפרק בממוצע. בעונה הראשונה היו כ-131 ביצועים מוזיקליים של שירים אינדיבידואליים או מאשאפים של שני שירים או יותר.
הזמרת ריהאנה הציעה את הסינגל שלה "Take a Bow" לשימוש עם תמלוגים מוזלים, ואמנים אחרים הציעו שימוש בשירים שלהם בחינם. מדונה העניקה לתוכנית את הזכויות לכל השירים שלה, ובפרק ה-15 בעונה הופיעו גרסאות כיסוי לשמונה משיריה. פסקולי הסדרה יצאו לאור תחת חברת התקליטים קולומביה רקורדס. שירי העונה הראשונה נכללו באלבומים "Glee: The Music, Volume 1", "Glee: The Music, Volume 2" ו-"Glee: The Music, Volume 3 Showstoppers", ובמיני-האלבומים "Glee: The Music, The Power of Madonna" ו"Glee: The Music, Journey to Regionals", ואלבום האוסף "Glee: The Music, The Complete Season One", ובו 100 ביצועים מהעונה.
רוב שירי העונה מבוצעים על ידי חברי "כיוונים חדשים" הכוללים את ארטי אברמס (קווין מקהייל), בריטני פירס (הת'ר מוריס), טינה כהן-צ'אנג (ג'נה אושקוויץ'), מאט רתרפורד (דיז'ון טלטון), מייק צ'אנג (הארי שום ג'וניור), מרסדס ג'ונס (אמבר ריילי), נוח "פאק" פאקרמן (מארק סאלינג), סנטנה לופז (נאיה ריברה), פין הדסון (קורי מונטית') קווין פאבריי (דיאנה אגרון), קורט האמל (כריס קולפר) ורייצ'ל ברי (ליאה מישל). מנהל המועדון, ויל שוסטר (מת'יו מוריסון) מבצע אף הוא מספר שירים. העונה כוללת גם ביצועים של מקהלות מתחרות, ביניהם "אדרנלין קולי" אותה מוביל ג'סי סיינט ג'יימס (ג'ונתן גרוף). שחקני אורח אשר ביצעו שירים בעונה זאת הם קריסטין צ'נוות', ניל פטריק האריס, אוליביה ניוטון-ג'ון ואידינה מנזל.


== עונה שנייה ==
העונה השנייה כוללת שלושה פרקי מחווה: "בריטני ובריטני", הכולל שירים של הזמרת בריטני ספירס; "מופע הגלי של רוקי", פרק הכולל שירים מתוך "מופע האימים של רוקי"; ו"שמועות", הפרק מחווה הראשון לאלבום, "Rumours" של פליטווד מק. פרק נוסף בעונה כלל שירים מקוריים. "Glee: The Music, The Rocky Horror Glee Show", מיני-אלבום עם שירים מהפרק החמישי, יצא לאור ב-19 באוקטובר 2010. שני אלבומי פסקול נוספים, "Glee: The Music, The Christmas Album" ו-"Glee: The Music, Volume 4", יצאו לאור שניהם בנובמבר 2010. אלבום הפסקול השישי של הסדרה, "Glee: The Music, Volume 5", יצא לאור במרץ 2011, והאלבום השביעי, "Glee: The Music Presents the Warblers", יצא לאור בחודש שלאחר מכן. האלבום השמיני, "Glee: The Music, Volume 6", יצא לאור ב-23 במאי 2011.
מרבית השירים בעונה השנייה מבוצעים על ידי "כיוונים חדשים" שמורכבים בעונה זאת מארטי אברמס (קווין מקהייל), בריטני פירס (הת'ר מוריס), טינה כהן-צ'אנג (ג'נה אושקוויץ'), מייק צ'אנג (הארי שום ג'וניור), מרסדס ג'ונס (אמבר ריילי), נוח פאקרמן (מארק סאלינג), סאם אוונס (קורד אוברסטריט), סנטנה לופז (נאיה ריברה), פין הדסון (קורי מונטית'), קווין פאבריי (דיאנה אגרון), קורט האמל (כריס קולפר) ורייצ'ל ברי (ליאה מישל) בנוסף למנהל המועדון, ויל שוסטר (מת'יו מוריסון). עם זאת, בסיום הפרק השמיני לעונה, "פורט", קורט עובר לאקדמיית דלטון ומצטרף למקהלת ה"זמירים". התלמידה לורן זיזס (אשלי פינק) ממלאת את מקומו ונשארת במקהלה גם לאחר חזרתו בפרק ה-18 לעונה "Born This Way". במהלך העונה מצטרף ל"כיוונים חדשים" סאם אוונס (קורד אוברסטריט) והדמות סאנשיין קוראזון (צ'ריס) נבחנת למקהלה אך מצטרפת למקהלת "אדרנלין קולי". בעונה זאת הדמות בליין אנדרסון (דארן כריס) מופיע לראשונה. ג'יין לינץ' וג'יימה מייס מבצעות שירים כמאמנת המעודדות, סו סילבסטר, ויועצת בית הספר, אמה פילסבורי. שחקני אורח אשר ביצעו שירים בעונה זאת הם ג'ון סטיימוס, דוט-מארי ג'ונס, גווינת' פאלטרו קרול ברנט וקריסטין צ'נוות'.


== עונה שלישית ==
העונה השלישית כוללת פרקי מחווה לזמרים האמריקאים מייקל ג'קסון וויטני יוסטון, למחזמר סיפור הפרברים, לסרט שיגעון המוזיקה ופרק המוקדש למוזיקה לטינית.


== עונה רביעית ==
העונה הרביעית כללה את פרק המחווה השני לזמרת בריטני ספירס בנוסף לפרקי מחווה למחזמר גריז, ולזמר סטיבי וונדר.
בעונה זו הצטרפו דמויות חדשות ל"כיוונים חדשים". ביניהן - ג'ייק פאקרמן (ג'ייקוב ארטיסט), מארלי רוז (מליסה בנויסט), קיטי ויילד (בקה טובין), ריידר לין (בלייק ג'נר) ויוניק אדמס (אלכס ניואל).


== עונה חמישית ==
בעונה החמישית הוקדשו שני הפרקים הראשונים ללהקת הביטלס, וכל השירים שנכללו בהם הופיעו באלבום Glee Sings the Beatles. הפרק השלישי בעונה הוקדש לשחקן קורי מונטית' בעקבות מותו, וכל שיריו נכללו במיני האלבום The Quarterback. הפרק הרביעי בעונה הוקדש לתת סגנונות של פופ ובוצעו בו שירים מאת ליידי גאגא וקייטי פרי. הפרק השישי בעונה היה פרק מחווה לזמר בילי ג'ואל.
החל מהפרק ה-11 בעונה, כל פרק בסדרה יצא לאור בליווי מיני-אלבום הכלל את כל השירים שבוצעו בו, חוץ מהפרקים ה-12 וה-13 לעונה אשר היוו את הפרק ה-100 של הסדרה ושיריהם יצאו באלבום מרוכז.
בעונה זאת מופיעות דמויות חדשות המגולמות על ידי אמנים מוכרית בתרבות הפופולרית - הדמות "דני" מגולמת על ידי דמי לובאטו, בעוד דמותו של "אליוט גילברט" מגולמת על ידי הזמר אדם למברט. לקראת סוף העונה מופיעות שחקניות ברודוויי המוכרות, שירלי מקליין בתפקיד ג'ון דולוואי וג'ון סקוויב בתפקיד מגי בנקס.


== עונה שישית ==


== ביאורים ==


== הערות שוליים ==