revision: 34018183
title: "\u05E4\u05E8\u05DB\u05D5\u05E1 \u05D7\u05DC\u05E7\u05D9"
url: https://he.wikipedia.org/wiki/%D7%A4%D7%A8%D7%9B%D7%95%D7%A1_%D7%97%D7%9C%D7%A7%D7%99


---

פרכוס חלקי (נקרא גם התקף מוקדי) והתקף מוגבל מיקום הוא התקף המשפיע רק על חלק מן המוח בתחילתו . המוח מחולק לשתי המיספרות כאשר בכל אחת יש ארבע אונות: האונה המצחית, האונה הרקתית, הקודקודית והעורפית. בפרכוסים חלקיים נוצר ההתקף ומשפיע רק על צד אחד של המוח – על כל ההמיספירה או על חלק מן האונה. הסימפטומים ישתנו בהתאם למקום בו החל ההתקף. אם הוא החל באונה המצחית יכולים הסימפטומים לכלול תחושה של גלים בראש; באונה הרקתית – תחושה של דז'ה וו; באונה הקודקודית – קהות או עקצוץ ובאונה העורפית – הפרעה בראייה או הזיה.
פרכוסים חלקיים מתחלקים לשתי קטגוריות עיקריות:פרכוסים חלקיים פשוטים ופרכוסים חלקיים מורכבים.
בפרכוס חלקי פשוט רק חלק קטן מאחת האונות מושפע והאדם נשאר בהכרה. פרכוס חלקי פשוט הוא, לעיתים קרובות, מבשרו של התקף גדול יותר כמו פרכוס חלקי מורכב או פרכוס טוני-קלוני. כאשר זה המצב נקרא הפרכוס החלקי הפשוט, בדרך כלל, אאורה. 
פרכוס חלקי מורכב משפיע על חלק גדול יותר של ההמיספירה והאדם עלול לאבד הכרה.
אם פרכוס חלקי מתפשט מהמיספירה אחת לצד השני של המוח יעורר דבר זה התקף כללי משני. האדם יאבד הכרה וקרוב לוודאי שיהיה לו פרכוס טוני-קלוני.
פרכוסים חלקיים שכיחים באפילפסיה של האונה הרקתית.


== קישורים חיצוניים ==


== הערות שוליים ==