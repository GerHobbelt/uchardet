revision: 36615036
title: "\u05E0\u05D8\u05E2 \u05D0\u05DC\u05D7\u05DE\u05D9\u05E1\u05D8\u05E8"
url: https://he.wikipedia.org/wiki/%D7%A0%D7%98%D7%A2_%D7%90%D7%9C%D7%97%D7%9E%D7%99%D7%A1%D7%98%D7%A8


---

נטע אלחמיסטר (נולדה ב-20 באפריל 1994) היא דוגמנית ואשת עסקים ישראלית.


== ביוגרפיה ==
אלחמיסטר נולדה בראשון לציון, להורים צברים ממוצא אוסטרי, אלג'יראי, וטריפוליטאי. אביה, אייל אלחמיסטר, הוא מנהל מכירות באסם וכדורגלן-עבר במכבי תל אביב. אמהּ ורדי (לבית שלום) הייתה דוגמנית והשתתפה בתחרות מלכת היופי ב-1986, ובשנים האחרונות עברה לנהל את החנות של בתה. לה שתי אחיות.את שירותה בצה"ל עשתה כנציגת שירות בתחום הסלולר בחיל התקשוב.


== קריירה ==
אלחמיסטר התפרסמה לראשונה בזכות חשבונה ברשת החברתית אינסטגרם, והיא מפרסמת דרכו מוצרים שונים. לאחר שירותה הצבאי, הקימה יחד עם חברתה, נועה בני, את מותג בגדי ים בננהוט (bananhot), ושוויה של החברה שבבעלותן מוערך בכ-2.5 מיליון שקלים. שתיהן הפיקו והשתתפו בתצוגות אופנה של המותג שלהן "בננהוט", בשבוע האופנה תל אביב (2018, 2019).אלחמיסטר דיגמנה עבור רשת ההלבשה התחתונה הישראלית FIX. הייתה גם לפרזנטורית של האפליקציה הישראלית SessMe.כיכבה על שערים של כתבי העת הישראלים "את", "מנטה", "לאשה" (לבדה, וביחד עם אמהּ), ועל שער המגזין "nina" הבלגי (ביחד עם בן-זוגה גרשון). היא כיכבה על השער של כתב העת הישראלי "בלייזר", והצטלמה לגיליון בגדי הים שלו.בשנים 2015–2017 הייתה אחת הפרזנטוריות של חברת האופנה הישראלית קסטרו.באוגוסט 2017 פורסם שאלחמיסטר נבחרה להיות הפרזנטורית החדשה של חברת הקוסמטיקה הישראלית Sacara ובזכות כך תרוויח שכר של יותר ממיליון ש"ח, ולאחר מכן גם השיקה עמה קולקציה משותפת באותה שנה הגישה את תוכנית הטיולים האינטרנטית "מצב טיסה" באתר "פנאי פלוס". לפני כן, שיחקה בתפקיד אורח בסדרה "החברים של נאור" בערוץ 10.החל מ-2018, נבחרה להיות לאחת הפרזנטוריות של חברת המשקפיים הישראלית ERROCA, והיא אף השיקה קולקציה משותפת עמה.בשנים 2018–2019 החברה שלה ושל שותפתה נועה בני, "בננהוט", הציגה את קו בגדי הים שלהן בשבוע האופנה בתל אביב.ב-2019 נבחרה להיות אחת הפרזנטוריות בישראל של מותג הספורט הגרמני אדידס. בנוסף באותה שנה, נבחרה להיות הפרזנטורית של מותג הביגוד הישראלי Twentyfourseven. לפני כן, הופיעה בווידאו קליפ לשיר "HP" של הזמר הקולומביאני מאלומה.בתחילת 2020 נבחרה להיות לאחת השופטות הראשיות בתוכנית הסטנדאפ "קומדי סטאר" שברשת 13.בשנים 2020–2022 שיחקה בשישה פרקים בקומדיית המצבים "סברי מרנן" בקשת 12, בתור נתנאלה.


== חיים אישיים ==
מאז 2014, אלחמיסטר נמצאת בזוגיות עם הכדורגלן רמי גרשון, שחקן מכבי חיפה ונבחרת ישראל, ושניהם אף הצטלמו יחד לקמפיין של חברת קסטרו. ב-13 ביוני 2019 אלחמיסטר נישאה לגרשון.ב-2017 אלחמיסטר התעקשה לעמוד בצפירת יום הזיכרון לפני המראתו של מטוס ספרדי בדרך לישראל, מה שהוביל למהומה ולהזנקה של אנשי הביטחון לכיוונה.


== קישורים חיצוניים ==

 נטע אלחמיסטר, ברשת החברתית אינסטגרם
 נטע אלחמיסטר, ברשת החברתית טיקטוק
נטע אלחמיסטר, במיזם "אישים" לתיעוד היצירה הישראלית
 נטע אלחמיסטר, במסד הנתונים הקולנועיים IMDb (באנגלית)
נטע אלחמיסטר, באתר "אידיבי", מאגר הידע העברי לקולנוע ישראלי ועולמי


== הערות שוליים ==