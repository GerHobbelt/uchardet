revision: 35410243
title: Animal
url: https://he.wikipedia.org/wiki/Animal


---

Animal (בעברית: חיה) הוא אלבום הבכורה של זמרת הפופ האמריקאית קשה, אשר יצא בשנת 2010. האלבום זכה להצלחה רבה בעולם, ומאז יציאתו נמכרו למעלה משני מיליון עותקים.
בסקר השנתי של Pazz & Jop שנערך על ידי מגזין הוילג' ווייס, האלבום התברג במקום ה-65 ברשימת 1000 האלבומים הטובים ביותר לשנת 2010, יחד עם אלבום האולפן השני שלה, Cannibal.


== רקע ==
ב-5 בינואר 2010 הוציאה לאור קשה את אלבום הבכורה שלה, הכולל 15 רצועות. האלבום זכה להצליח מידית, והתמקם באופן מיידי במקום הראשון במצעד בבילבורד האמריקאי כאשר מכר 150 אלף עותקים בשבוע הראשון ליציאתו. הוא הגיע למקום הראשון במצעדי האלבומים בקנדה, ארצות הברית, ויוון. קשה לקחה חלק בכתיבת כל הרצועות באלבום, כאשר את רובן כתבה לבד, ובודדות בשיתוף עם המפיק מקס מרטין.


== קידום ==


=== סינגלים ===
"TiK ToK" - היה הסינגל הראשון ששוחרר מהאלבום, ב-7 באוגוסט 2009. השיר הפך ללהיט באופן מיידי ושהה תשעה שבועות במקום הראשון במצעד הבילבורד האמריקאי. עד היום נמכרו למעלה מ-12 מיליון עותקים ברחבי העולם, כאשר עיקר המכירות הן בעותקים דיגיטליים, דרך חנות ה־iTunes.בעקבות הצלחתו העצומה של השיר, הוא זכה למספר מחוות בתרבות הפופולרית. בין היתר כיכב כ"שיר המקפלות" במערכון בתוכנית הסאטירה "ארץ נהדרת". השיר אף שימש כשיר הפתיחה של הפרק "To Surveil with Love" (פרק 20 בעונה ה-21) של הסדרה משפחת סימפסון, ובכך הפך לשיר הפופ הראשון בהיסטוריה שהחליף את נעימת הפתיחה הנודעת של הסדרה.
"Blah Blah Blah" - הוא הסינגל השני מהאלבום, ושוחרר ב-19 בפברואר 2010. השיר הוא דואט עם הצמד האמריקאי 3OH!3. השיר הגיע למקום השביעי במצעד הבילבורד. בנוסף הוא הגיע למקום השלישי במצעד הקנדי, ולאותו מקום גם במצעד האוסטרלי.
"Your Love Is My Drug" - הוא הסינגל השלישי ששוחרר מהאלבום, בתאריך ב-14 במאי 2010. עוד לפני שחרורו הרשמי הגיע (מהורדות דיגיטליות בלבד) למקום השמיני במצעד הבילבורד. בסופו של דבר השיא היה במקום הרביעי במצעד הבילבורד. בנוסף, הוא דורג בעשיריה הראשונה במצעדי הלהיטים ב-8 מדינות: ארצות הברית (בו התמקם במקום הראשון במצעד הפופ של הבילבורד ובמקום ה־4 בדירוג הבילבורד 100), קנדה, בלגיה, אוסטרליה, הונגריה, סלובקיה ואירלנד. בסה"כ, נמכרו למעלה מ-2,000,000 (שני מיליון) עותקים של הסינגל.
"Take It Off" - הוא הסינגל הרביעי והאחרון מהאלבום. הוא שוחרר ב-13 ביולי 2010, והגיע למקום השמיני במצעד הבילבורד.


== רשימת רצועות ==


== מיקומי שיא ==


== קישורים חיצוניים ==
 Animal באתר YouTube
 Animal באתר MusicBrainz
 Animal באתר AllMusic


== הערות שוליים ==