revision: 32208492
title: "\u05D8\u05E8\u05D5\u05D0\u05D5\u05E0\u05D2 \u05D8\u05D0\u05DF \u05E1\u05D0\
  \u05E0\u05D2"
url: https://he.wikipedia.org/wiki/%D7%98%D7%A8%D7%95%D7%90%D7%95%D7%A0%D7%92_%D7%98%D7%90%D7%9F_%D7%A1%D7%90%D7%A0%D7%92


---

טרואונג טאן סאנג או טרואונג טאן שאנג (בווייטאנמית: Trương Tấn Sang; נולד ב-21 בינואר 1949) היה נשיא וייטנאם בין השנים 2011–2016, ובתוקף תפקידו זה כיהן גם  כחבר הפוליטביורו ויו"ר הוועד הפועל של המפלגה הקומוניסטית השולטת. הוא דורג כמועמד מוביל מספר אחת של המפלגה בקונגרס הלאומי ה-11 שנערך בהאנוי בינואר 2011 והפך לנשיא המדינה בהצבעה של האספה הלאומית ביולי אותה שנה. סאנג חבר בלשכה המדינית מאז 1996 והיה מזכיר המפלגה של הו צ'י מין סיטי בשנים 1996–2000. הוא הועלה לדרגת נציג המפלגה הלאומית מספר שתיים, בתפקיד הצמוד למזכ"ל המפלגה, באוקטובר 2009.


== ביוגרפיה ==
סאנג נולד בינואר 1949. הוא הצטרף למפלגה הקומוניסטית ב-20 בדצמבר 1969 ונלקח בשבי על ידי ממשלת דרום וייטנאם בשנת 1971 והוחזק בכלא הואה ביין פו, הוא שוחרר תחת הסכם השלום שנחתם בפריז בשנת 1973. הוא בעל תואר ראשון במשפטים.
בין השנים 1983 ל-1986, עמד בראש מחלקת היערנות של הו צ'י מין סיטי, כמו גם בראש המחלקה לפיתוח אזורי כלכלה עירוניים. בשנת 1986, הועלה לדרגת יו"ר ועדת המפלגה של העיר (בתפקיד המקביל לתפקיד ראש העיר וכיהן למעשה כראש עיריית הו צ'י מין). בשנת 1992, הוא הפך ליו"ר המפלגה בהו צ'י מין סיטי. הוא הצטרף הלשכה המדינית בשנת 1996. הוא היה מזכיר המפלגה של הו צ'י מין סיטי, בשנים 1996-2000 ומונה גם לראש הוועדה הכלכלית של המפלגה בשנת 2001. בשנת 2003 הוא ננזף על כך שלא פעל נגד שערוריית השחיתות של נאם קאם בהיותו ראש האדמיניסטרציה בעיר הו צ'י מין. באפריל 2006 הוא מונה לראש מזכירות המפלגה, אשר מפקח על החברות ועל המבנה הפנימי של המפלגה.
בצעד יוצא דופן, סאנג מונה לחבר מס' 2 של המפלגה באוקטובר 2009. סאנג נבחר לנשיא המדינה ב-25 ביולי 2011 עם תמיכה של 97.4% אחוז מהקולות, על ידי האספה הלאומית. הוא נבחר לתקופת כהונה בת חמש שנים.


== קישורים חיצוניים ==

 אתר האינטרנט הרשמי של טרואונג טאן סאנג
‫רונן מדזיני, נשיא וייטנאם לפרס: להכפיל את הסחר עם ישראל, באתר ynet, 23 בנובמבר 2011‬


== הערות שוליים ==