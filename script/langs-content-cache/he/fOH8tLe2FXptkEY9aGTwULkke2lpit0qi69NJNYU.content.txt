revision: 36548806
title: "\u05DB\u05D5\u05D7\u05D5\u05EA \u05D4\u05D0\u05D5\u05D5\u05D9\u05E8 \u05D5\
  \u05D4\u05D7\u05DC\u05DC \u05E9\u05DC \u05E8\u05D5\u05E1\u05D9\u05D4"
url: https://he.wikipedia.org/wiki/%D7%9B%D7%95%D7%97%D7%95%D7%AA_%D7%94%D7%90%D7%95%D7%95%D7%99%D7%A8_%D7%95%D7%94%D7%97%D7%9C%D7%9C_%D7%A9%D7%9C_%D7%A8%D7%95%D7%A1%D7%99%D7%94


---

כוחות האוויר והחלל של רוסיה (ברוסית: Воздушно-космические силы, בראשי תיבות: ВКС) הוא חיל בכוחות המזוינים של הפדרציה הרוסית שהוקם באוגוסט 2015 על מנת לאגד את חיל האוויר הרוסי וחיל החלל הרוסי תחת גוף אחד. החיל הפך למבצעי ב-1 באוגוסט 2015.
הכוחות מנוהלים על ידי המטה הכללי הרוסי ועל ידי הפיקוד הראשי של כוחות האוויר והחלל, כשבראשו המפקד העליון. מטה הכוחות שוכן במבנה משרד ההגנה הרוסי ברחוב זנאמנקה במוסקבה.


== היסטוריה ==
 ערכים מורחבים – הפיקוד האסטרטגי המאוחד להגנת האוויר והחלל, חיל הגנת האוויר והחלל של רוסיהכוחות האוויר והחלל נוסדו לאחר כמה ניסיונות קודמים להקים גוף שיאחד תחת פיקוד אחד את חיל האוויר, חיל החלל וכוחות ההגנה האווירית. ברם, הניסיונות הראשונים בשנת 2009 ובדצמבר 2011 איגוד תחת קורת גג אחת את חיל החלל הרוסי ואת חילות ההגנה האווירית ולא כללו את חיל האוויר.
לאחר מינויו של סרגיי שויגו לתפקיד שר ההגנה של רוסיה קודמה תוכנית להקמת כוחות האוויר והחלל בצעד שנועד לייעל את פעילות חיל האוויר הרוסי, חילות ההגנה האווירית וחיל החלל והפעלתם תחת פיקוד מבצעי מאוחד.
טבילת האש הראשונה של הכוחות הייתה בעת המבצע הרוסי בסוריה מספטמבר 2015.


== משימות ==
כוחות האוויר והחלל מבצעים שלל משימות, לרבות:

הפעלת כוחות ההגנה האווירית והחלל כתגובה לפגיעות מהאוויר והחלל;
הריסת אובייקטים ופגיעה בחיילי אויב תוך שימוש בנשק קונבנציונלי ולא קונבנציונלי;
הענקת תמיכה אווירית לכוחות הקרקע, באמצעות חיל האוויר הרוסי;
תקיפת מתקני שיגור של טילים בליסטיים של האויב, שעשויים לאיים על תשתיות לאומיות;
לספק את רמות הניהול הגבוהות ביותר תוך הסתמכות על מידע אמין על גילוי של טילים בליסטיים;
ניטור אובייקטים וחפצי חלל וזיהוי איומים מהחלל, ובמידת הצורך, לפעול כנגד איומים כאלה;
שיגור חלליות לחלל לצורך שימוש צבאי, שיגור לוויינים צבאיים;
תחזוקת מערכות לווייניות צבאיות ואמצעי שיגור ובקרה.


== מבנה ==


=== חיל האוויר ===
 ערך מורחב – חיל האוויר הרוסיחיל האוויר (ברוסית: Вое́нно-возду́шные си́лы ) הוא חיל אווירי שמטרתו לספק את ההגנה והתמיכה האווירית עבור צבא רוסיה


=== חיל החלל ===
 ערך מורחב – חיל החלל של רוסיהחיל החלל (ברוסית: Косми́ческие войска́) הוא סוכנות החלל הצבאית האחראית לניטור איומים מהחלל וביצוע שיגורים לחלל לצרכים צבאיים.


=== כוחות נ"מ ===
הכוחות נגד טילים ומטוסים (ברוסית: Войска противовозду́шной и противораке́тной оборо́ны) הם חיל נ"מ של רוסיה. בשנים 1992–1997 פעל כחיל עצמאי השווה ברמתו לחיל האוויר.


== פיקוד ==
מפקדי כוחות האוויר והחלל מונו לראשונה בצו של נשיא רוסיה ולדימיר פוטין מספר 394 מה-1 באוגוסט 2015.


=== מפקדים ===


== קישורים חיצוניים ==

 אתר האינטרנט הרשמי של כוחות האוויר והחלל של רוסיה (באנגלית)
כוחות האוויר והחלל באתר משרד ההגנה הרוסי (באנגלית)


== הערות שוליים ==