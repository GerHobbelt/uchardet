revision: 36632630
title: "\u05D0\u05D5\u05D5\u05D8\u05D0\u05E8 (\u05D6\u05D9\u05DB\u05D9\u05D5\u05DF\
  )"
url: https://he.wikipedia.org/wiki/%D7%90%D7%95%D7%95%D7%98%D7%90%D7%A8:_%D7%9B%D7%A9%D7%A3_%D7%94%D7%90%D7%95%D7%95%D7%99%D7%A8_%D7%94%D7%90%D7%97%D7%A8%D7%95%D7%9F_(%D7%96%D7%99%D7%9B%D7%99%D7%95%D7%9F)


---

אווטאר: כַּשָּף האוויר האחרון (באנגלית: Avatar: The Last Airbender) הוא זיכיון בידור אמריקאי בבעלות ניקלודיאון. הזיכיון כולל שתי סדרות אנימציה, סרט לייב אקשן, קומיקסים, רומנים, מספר משחקי וידאו, מדיה ביתית לגו ופסקולים.


== העולם של אווטאר ==
העולם הדמיוני מתחלק בכלליות לארבע אומות, על בסיס ארבעת היסודות: שבטי המים, ממלכת האדמה, אומת האש ונוודי האוויר. כשלאחר מלחמת מאה השנים נוסדה ישות חמישית על שטחי ממלכת האדמה אשר נקראת הרפובליקה המאוחדת. חלק מהאנשים, הידועים בתור "כשפים", הם בעלי יכולת לשלוט טלקינטית ביסוד המתאים לאומה שלהם, באמצעות תנועות של אמנויות לחימה סיניות. במקביל לעולם הפיזי קיים עולם הרוחות, וקיימת השפעה הדדית בין העולמות.
האווטאר הוא האדם היחיד עם היכולת לשלוט בכל ארבעת היסודות. בנוסף לכך, הוא המגשר בין עולם הרוחות לעולם הפיזי. לאווטאר יש חשיבות בין-לאומית שכן חובתו היא להביא איזון לעולם והרמוניה בין ארבע האומות. כאשר האווטאר מת, הוא עובר גלגול נשמות ונולד מחדש באומה אחרת לפי סדר מחזורי: מים, אדמה אש ואוויר. לאווטאר יש יכולת להיכנס ל"מצב האווטאר", שבו עיניו ופיו זוהרים (כאשר האווטאר הוא מנוודי האוויר, זוהרים גם הקעקועים של ידיו וראשו), הוא צובר את היכולות והידע של כל האווטארים שקדמו לו במשך אלפי שנים ובמשך עשרת אלפים שנה הוא היה היחיד שיכל להיכנס לעולם הרוחות, עד שאווטאר קורה פתחה את השערים בין העולמות.
בנוסף לבני האדם וכמה רוחות מיוחדות, העולם הממשי כולל גם כמות גדולה של בעלי חיים, ביניהן ביזונים ולמורים מעופפים, דובי פלטיפוס, צבי-אריה ודרקונים. רוב החיות בסדרה הן שילוב של שתי חיות קיימות, כמו סוס-יען. לחלקן ישנה אומה שאליה הן משתייכות ולעיתים אף יסוד שהן מסוגלות לכשף. לחיות בסדרה שימושים רבים: חיות מחמד, אמצעי תחבורה, ואפילו מאסטרים של כשפות.


=== האומות ===
עולם האווטאר התחלק במהלך ההיסטוריה בין ארבע לחמש אומות:

 אומת האש – אומתם של כשפי האש. מדינתם היא ארכיפלג איים מלא בהרי געש. אומת האש התקדמה ופיתחה תעשייה משולבת בכשף, וכך גדלה עוצמתה מאוד – אך שטחה הוא הקטן ביותר. אומת האש נשלטת על ידי שליט האש, תואר שעובר בירושה לבן/בת הבכור/ה של שליט האש הקודם. עיצוב אומת האש הושפע מתרבות יפן בתקופה האימפריאליסטית, לרבות המיליטריזם, התיעוש האינטנסיבי, השאיפות האימפריאליסטיות, והשלטון האבסולוטיסטי. אך לאחר מלחמת מאה השנים נשאה באחריות על פשעיה ומנהיגיה הבטיחו לא לגרור את עמם למלחמה נוספת, דבר אשר הושפע מגרמניה שלאחר מלחמת העולם השנייה.
 נוודי האוויר – אומת כשפי האוויר. על אף שהאנשים של אומה זו מגדירים את עצמם כנוודים, הם בנו לעצמם ארבעה מקדשים קבועים הממוקמים בקצוות רוחות השמיים. נוודי האוויר מנהלים אורח חיים של שלווה, מדיטציה, הארה רוחנית והגנה על החיים. כל נוודי האוויר פרט לאווטאר אנג נטבחו על ידי אומת האש. לאחר המיזוג ההרמוני התגלו כשפי אוויר חדשים ברחבי העולם ובהנהגת טנזן התחילו ליישב את המקדשים והחלו במתן שירותי גמילות חסדים ברחבי העולם. עיצוב אומת נוודי האוויר הושפע מתרבות טיבט.
 שבטי המים – שבטים מבודדים בהם שוכנים כשפי המים. ישנם שני שבטי מים מרכזיים: בקוטב הדרומי, בקוטב הצפוני ויש את אנשי הביצות. שבט המים הצפוני מפותח יותר וחי בעיר עשויה קרח, בעוד שאנשי השבט הדרומי גרים באיגלואים. הם מונהגים על ידי צ'יף הדרום וצ'יף הצפון. עיצוב אומת המים הושפע מתרבות האינואיטים.
 ממלכת האדמה – ממלכתם של כשפי האדמה. זוהי האומה הגדולה ביותר מבין הארבע, עם מדבר רחב ממדים בדרומהּ. בממלכה זו כמות גדולה של ערים וכפרים, לחלקן שליט או מלך משל עצמן. בירתה היא בַּה־סינג־סֶה, מגה-עיר שמוקפת בחומות עם מלך בראשהּ. עיצוב ממלכת האדמה הושפע מתרבות סין הצפונית, לרבות משטרת מחשבות והתרבות החקלאית.
רפובליקת האומות המאוחדות – ישות פוליטית אשר הוקמה לאחר המלחמה על ידי מנהיגי התקופה, אווטאר אנג, שליט האש צוקו ומלך האדמה קואי. בירתה היא רפבליק סיטי, מטרופולין בסגנון שנות ה-20 אשר תואר על ידי יוצרי הסדרה כ-"מה שהיה קורה אם מנהטן הייתה נבנית באסיה".


=== סוגי הכשפות ===
כל סוגי הכשפות מבוססים על סגנון אמנות לחימה כלשהו מהמזרח הרחוק. סוגי הכשפות בסדרה הן:

כשפות אוויר (空) – כשפי האוויר שולטים ברוח ובאוויר בדרכים רבות, ביניהן יצירת משב רוח, דאייה ואף תעופה. כשפי האוויר הראשונים היו הביזונים המעופפים, אשר מהם למדו הנוודים. אוויר הוא יסוד החופש; רבים מנוודי האוויר מנתקים את עצמם מהעולם החומרי. תנועות כשפות האוויר מבוססות על בה גואה ג'אנג.
כשפות מים (水) – כשפי מים שולטים במים, קרח ואדים, ומסוגלים להפוך מצב צבירה אחד למשנהו. חלקם מסוגלים לשלוט אף בצמחים, ואפילו בדמם של יצורים חיים, מה שמאפשר להם לשלוט עליהם. כמו כן, רבים מכשפי המים מחזיקים ביכולות ריפוי. כשפי המים הראשונים למדו על ידי התבוננות בירח, כשצפו בגאות ושפל. מים הם יסוד השינוי; אנשיו מסוגלים להסתגל לדברים רבים. תנועות כשפות המים מבוססות על טאי ג'י צ'ואן.
כשפות אדמה (土) – כשפי האדמה שולטים באדמה ובסלעים. נדירים יותר הם כשפי האדמה המסוגלים לשלוט בלבה ובחול, ונדירים עוד יותר הם כשפי המתכת. כשפי האדמה הראשונים היו גיריות הענק העיוורות שחיות במערות מתחת לאדמה. אדמה היא יסוד החומר; אנשיו יציבים, עקשנים ונאמנים. תנועות כשפות האדמה מבוססות על סגנון וו-שו הנקרא הונג גאר.
כשפות אש (火) – כשפי אש הם היחידים שיוצרים את היסוד יש מאין, אותו מוציאים מידיהם, מרגליהם ומפיהם. בניגוד לכשפים האחרים, כשפי האש שואבים את כוחם מן השמש, ולכן במהלך היום ועד שקיעת החמה יכולת הכשפות שלהם חזקה יותר מאשר בלילות. משום כך, כאשר מתרחש ליקוי חמה הם הופכים לחסרי כל יכולת כשפות ובכך לפגיעים. ישנם כשפי אש מעטים ומיומנים מאוד המסוגלים לייצר ברקים וליירט אותם. כשפי האש הראשונים היו הדרקונים, אך הם נכחדו כמעט לגמרי כתוצאה מציד ספורטיבי. אש הוא יסוד הכוח; לאנשיו יש שאיפה ונחישות להשיג את מבוקשם. תנועות כשפות האש מבוססות על סגנון קונג פו הנקרא שאולין צפוני בו מתאמנים ההנזירים הבודהיסטים במנזר שאולין.


== סדרות אנימציה ==


=== אווטאר: כשף האוויר האחרון (2005–2008) ===
 ערך מורחב – אווטאר: כשף האוויר האחרוןעולם האווטאר שרוי במלחמה לאחר שאומת האש החליטה לתקוף את שאר האומות ובמשך 100 שנים בהם התרחשה המלחמה, האווטאר, שהיה כשף האוויר האחרון בעולם שניצל במלחמה, נעלם. עלילת הסדרה מתמקדת באווטאר אנג הצעיר וחבריו אשר צריכים לעצור את אומת האש לפני בואו של כוכב השביט שיעזור להם להשלים את השטלתותם על העולם.
"אווטאר: כשף האוויר האחרון" שודרה למשך 3 עונות בין 2005 - 2008. הסדרה נכתבה והופקה על ידי בריאן קונייצקו ומייקל דנטה דימרטינו. הסדרה זכתה בחמישה פרסי אנני, פרס אמי לבידור בפריים טיים, פרס פיבודי ופרס בחירת הילדים. חלק מהמבקרים כינו את אווטאר "סדרת האנימציה הטובה בכל הזמנים". נכון לאוגוסט 2021, הסדרה מדורגת במקום 10 ברשימת "הסדרות הטובות של כל הזמנים" של IMDb והיא בעלת דירוג של 100% באתר Rotten Tomatoes.


=== האגדה של קורה (2012–2014) ===
 ערך מורחב – האגדה של קורההסדרה מתחילה שבעים שנה אחרי אירועי הסדרה הקודמת, בעידן תעשייתי שבו כבר קיימים כלי רכב וספינות אוויר. במהלך חיו של אווטאר אַנְג, נבנתה עיר בשם "רפבליק סיטי" (מאנגלית: Republic City), שבה אנשים מכל האומות חיים יחדיו. עלילת הסדרה מתמקדת באווטאר החדשה - קֹורָה נערה בת 17 כשפית מים משבט המים הדרומי. בניגוד לאווטאר, באגדה של קורה אין עלילה אחת רציפה עם מספר עלילות משנה אלא עלילה מחודשת בכל, כל אחת עם נבל חדש.
"האגדה של קורה" שודרה למשך 4 עונות בין 2012 ל-2014. הסדרה נכתבה והופקה על ידי בריאן קונייצקו ומייקל דנטה דימרטינו, והשתתפו בה מספר כותבים ואנשי צוות נוספים מאווטאר. לטעם רוב המבקרים, האגדה של קורה רחוקה מאיכות סדרת המקור. לעומת זאת, הכותב הראשי של הסדרה, אהרון אהז, יוצר סדרה בשם הנסיך הדרקון שזוכה לשבחים רבים, ולעיתים מוכתרת כיורשת האמיתית של סדרת המקור.


=== המולה ברפבליק סיטי (2013) ===
בין שידורי העונה הראשונה והשנייה של האגדה של קורה, שוחררו 3 סרטוני הנפשה ממוחשבת קצרים תחת הכותרת 'המולה ברפבליק סיטי' (באנגלית: Republic City Hustle). סרטונים אלה מציגים חלק מחייהם של הדמויות מאקו ובולין לפני אירועי העונה הראשונה. נכתבה על ידי טים הדריק, אחד מכותבי העונה שנייה באגדה של קורה, ועוצבה על ידי אבון פרימן.


=== סדרת טלוויזיה עתידית ===
 ערך מורחב – אווטאר: כשף האוויר האחרון (סדרת טלוויזיה)בספטמבר 2018, נטפליקס הכריזה כי היא עובדת על גרסת לייב אקשן לסדרה אווטאר: כשף האוויר האחרון. במקור תוכנן כי יוצרי הסדרה המקוריים, מייקל דנטה דימרטינו ובריאן קונייצקו, ישתתפו בהפקה אך מאוחר יותר הם עזבו עקב הבדלים יצירתיים והוחלפו על ידי אלברט קים. כמו כן, ג'רמי זוקרמן, שהלחין את המוזיקה לסדרה המקורית, יחזור לעבוד על הסדרה החדשה. בתחילה, נמסר כי הפקת הסדרה מתכננת לבצע שינויים בעלילה ובדמויות של הסדרה המקורית, אך לאחר שבעקבות הדיווחים על כך מעריצי הסדרה חתמו על עצומה לביטול הסדרה, נמסר כי הפקת הסדרה תבטל את השינויים המתוכננים.


== סרטים ==


=== איירבנדר (2010) ===
 ערך מורחב – איירבנדרב־1 ביולי 2010 יצא לאקרנים עיבוד קולנועי מסוג לייב אקשן לסדרת האנימציה בשם איירבנדר: כשף האוויר האחרון (מאנגלית: "The Last Airbender") אשר בוים על ידי מ. נייט שאמלאן. עלילת הסרט מבוססת על אירועי העונה הראשונה של הסדרה.
על אף ההצלחה היחסית של הסרט בקופות, מבקרים רבים קטלו את הסרט על המשחק, הכתיבה, הוויט-וושינג  והבימוי. יוצרי הסדרה המקורית נטשו את רעיונותיהם ליצור עונה רביעית לסדרה כדי להתמקד באיירבנדר, אבל מאוחר יותר אמרו שעצותיהם כמעט שלא נלקחו ולא הייתה להם שום תרומה לעשיית הסרט. בנוסף, הם אמרו שהם מעדיפים להעמיד פנים שהסרט מעולם לא נעשה.
יוצרי הסרט הצהירו בעבר כי בכוונתם להמשיך ולהפיק טרילוגיית סרטים שתבוסס על הסדרה אם הסרט יצליח בקופות, אבל ביטלו את ההפקה.


=== סרט עתידי ===
בפברואר 2021 פרסמו היוצרים על מיזם חדש של ניקלודיאון להקמת "אולפן אווטאר" שבו יוכלו להתחיל בפרויקט הנפשה להרחבת ה"עולם של אווטאר". במהלך כנס קומיק-קון סן דייגו, ביולי 2022, הוכרז כי הסרט הראשון בפרויקט יתמקד סביב הדמויות המקוריות. בנוסף, שני סרטי אנימציה נוספים נמצאים אף הם בשלבי פיתוח.


== קומיקס ==


=== אווטאר: כשף האוויר האחרון (2006–הווה) ===
 ערך מורחב – אווטאר: כשף האוויר האחרון (קומיקס)


=== איירבנדר (2010) ===


=== האגדה של קורה (2016–הווה) ===
 ערך מורחב – האגדה של קורה (קומיקס)


== ספרים ==


=== רומנים ===


=== ספרי אומנות ===


=== אחרים ===


== משחקי וידאו ==


== ערכות לגו ==
 ערך מורחב – אווטאר: כשף האוויר האחרון (לגו)ביוני 2006 החלה חברת ניקלודיאון לשווק לראשונה שני סטים של לגו המבוססים על העונה הראשונה של הסדרה "אווטאר: כשף האוויר האחרון", במהלכה, הילד אנג, בן השתים עשרה, יוצא יחד עם חבריו על מנת לסיים את המתקפה של אומת האש על ארבעת האומות האחרות, ולהביא לסיומה של מלחמת מאה השנים.


== דמויות ==


== מדיה ביתית ==
בנוסף לשידורי הטלוויזיה, במהלך השנים, הופצו מדיות הזיכיון אף באמצעים אחרים כדוגמת DVD ובלו-ריי.


=== אווטאר: כשף האוויר האחרון ===


=== האגדה של קורה ===


=== איירבנדר ===


== אווטאר צ'יבי ==
 ערך מורחב – אווטאר צ'יבי שורטבאוספי המדיה הביתית של עונה 2 ועונה 3 של "אווטאר: כשף האוויר האחרון", נכללו בנוסף לפרקי הסדרה גם שלושה "פרקי בונוס" אשר נוצרו במיוחד לאוספים אלו. אף על פי שבכתיבת התסריט השתתפו מייקל דנטה דימרטינו ובריאן קונייצקו, יוצרי הסדרה המקורית, פרקי "צ'יבי שורט" אינם נחשבים כחלק מעלילת הזיכיון אלא כפארודיות.


== פסקולים ==


== פודקאסט ==


== קישורים חיצוניים ==


== הערות שוליים ==