revision: 36431520
title: "\u05E9\u05DC\u05DE\u05D4 \u05E9\u05DC\u05D6\u05D9\u05E0\u05D2\u05E8"
url: https://he.wikipedia.org/wiki/%D7%A9%D7%9C%D7%9E%D7%94_%D7%A9%D7%9C%D7%96%D7%99%D7%A0%D7%92%D7%A8


---

הרב שלמה שלזינגר הוא דיין וראש ישיבת קול תורה בירושלים, בנו של הרב משה יהודה שלזינגר.


== ביוגרפיה ==
נולד לרבי משה יהודה ולהלינה (חיה) בירושלים, בילדותו למד בתלמוד תורה המסורה, ואחר כך למד בישיבת קול תורה. לאחר כמה שנים עבר ללמוד בישיבת פוניבז' בבני ברק, ולאחר מכן בישיבת מעלות התורה אצל הרב שמואל אוירבך.
נישא לנחמה בת הרב עוזר גורביץ - מראשי ישיבת גייטסהד ובנו של הרב אריה זאב גורביץ.
לאחר שנות לימודו בכולל נתמנה לדיין בבית דינו של רבי נפתלי נוסבוים, וכיהן בתפקיד זה במשך כמה שנים.
בשנת תשע"ז מינה אותו אביו לעמוד לצידו בראשות ישיבת קול תורה, ומאז הוא ראש הישיבה הרשמי.
בנוסף מכהן הרב שלזינגר כדיין בבית הדין לערעורים של בית הדין לממונות, בראשות הרב שלמה משה עמאר רבה של ירושלים.
הרב שלזינגר מסר בעבר שעורים יומיים בעיון לבני שעור א', ושיעור כללי פעם בשבועיים, החל משנת תשפ"ב הרב שלזינגר מוסר שיעור בכל חורף לבני שיעור ג'.
הרב שלזינגר הוא חבר בבית דין של לשכת הפוסקים.


== קישורים חיצוניים ==
שאול כהנא, ‏ראש ישיבה חדש ב'קול תורה': בנו של הגרמ"י שלזינגר, באתר כיכר השבת, 18 בינואר 2017
משה ויסברג, מסע ההכתרה: ראש ישיבת "קול תורה" עלה לגדולי ישראל, באתר בחדרי חרדים, 27 בינואר 2017