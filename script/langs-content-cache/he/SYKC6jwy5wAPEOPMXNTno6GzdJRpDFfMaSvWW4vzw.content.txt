revision: 35412061
title: Let It Bleed
url: https://he.wikipedia.org/wiki/Let_It_Bleed


---

Let It Bleed (בתרגום חופשי: תן לזה לדמם) הוא אלבום האולפן השמיני של להקת הרוק הבריטית הרולינג סטונז, אשר יצא לאור ב-5 בדצמבר 1969 על ידי חברת התקליטים דקה.
האלבום נחשב לאחד מהבולטים ומהמצליחים ביותר שהלהקה הוציאה, והגיע למקום ה-32 ברשימת 500 האלבומים הגדולים בכל הזמנים של מגזין הרולינג סטון. גופי תקשורת אשר ערכו רשימות דומות, כגון עיתון הגרדיאן וערוץ הטלוויזיה VH1, הציבו את האלבום גם כן במיקומים גבוהים. כמו כן, בשנת 2005 האלבום נכנס להיכל התהילה של גראמי.אף על פי שהלהקה החלה להקליט את השיר You Can't Always Get What You Want בנובמבר 1968, לפני שהאלבום הקודם (Beggars Banquet) יצא, עיקר ההקלטות של Let It Bleed התחילו בפברואר 1969 ונמשכו עד נובמבר. בריאן ג'ונס, שזהו האלבום האחרון בו הוא משתתף, מנגן בשני שירים: בשיר Midnight Rambler ובשיר You Got The Silver. מחליפו, מיק טיילור, מנגן גם כן בשני שירים: Country Honk ו Live With Me. קית' ריצ'רדס, שחלק עוד קודם לכן תפקידי שירה עם מיק ג'אגר, מקבל לראשונה את תפקיד הסולן בשיר You Got The Silver.
בנוסף להיותו אחד מהקלאסיקות של הלהקה, האלבום נחשב גם אחד מארבעת האלבומים הטובים ביותר של הלהקה מבחינה אומנותית. שלושת האחרים הם: Beggars Banquet, Sticky Fingers ו Exile on Main Street.
באוגוסט 2002 יצא לאור האלבום מחדש אחרי שנערך דיגיטלית.


== הקלטה ==
אף על פי שהרולינג סטונס החלו להקליט את "You Can't Always Get What You Want" בנובמבר 1968, לפני ש-Beggars Banquet יצא, ההקלטות ל-Let It Bleed החלו ברצינות בפברואר 1969 והמשיכו באופן נפרד עד תחילת נובמבר. בריאן ג'ונס, במהלך הקלטת שני האלבומים הקודמים, נעשה מאכזב יותר ויותר. אף על פי שהיה נוכח באולפן, הוא היה לעיתים קרובות שיכור מדי מכדי לתרום באופן משמעותי, ואחרי תאונת אופנוע במאי 1969, החמיץ מספר סשנים של הקלטות תוך כדי התאוששותו. ג'ונס, שהיה תמיד רב-נגן מוכשר, תרם בעבר רבות בגיטרה, והיווה חלק בלתי נפרד מצליל הגיטרה הכפולה שהיה מרכזי בגרוב של הלהקה. הוא פוטר מהלהקה במהלך ההקלטות של Let It Bleed, לאחר שהופיע בשתי רצועות בלבד: ניגן autoharp ב"You Got the Silver", וכלי הקשה ב-"Midnight Rambler". כמו באלבום הקודם, מרבית קטעי הגיטרה הוקלטו במקום על ידי הגיטריסט האחר של הלהקה, קית' ריצ'רדס, בתקופת ההקלטה הראשית. מחליפו של ג'ונס, מיק טיילור, מופיע בשני שירים בלבד, "Country Honk" ו- "Live With Me", לאחר שתרם כמה אוברדאבים במהלך סשני ההקלטה באולפני Olympic בלונדון במאי 1969. הוא מופיע גם ב"Honky Tonk Women", סינגל שהוקלט במהלך הסשנים של Let It Bleed.
ריצ'רדס שר את שירת הסולו הראשונה שלו בהקלטה של הרולינג סטונס עם "You Got the Silver", לאחר ששר בעבר עם הסולן הראשי מיק ג'אגר ב-"Connection" ושר שירה מובילה לסירוגין עם ג'אגר בחלקים מ "Something Happened to Me Yesterday" ו-"Salt of the Earth". שירה נוספת הועברה על ידי מקהלת באך של לונדון, ששרה ב-"You Can't Always Get What You Want". אולם המקהלה הרחיקה את עצמם מתרומתם, ואמרה לסופר סטפן דייוויס בבחינת "אווירת הסמים חסרת הרחמים" שלו. הבסיסט ביל ווימן מופיע בכל הרצועות פרט לשתיים, עליהם ריצ'רדס ניגן בס. המתופף צ'רלי ווטס הופיע בכל הרצועות למעט "You Can't Always Get What You Want"; הוא התקשה להשיג את הקצב המבוקש, ולכן במקום זאת ניגן המפיק ג'ימי מילר.
Let It Bleed נקבע במקור לצאת ביולי 1969. אף על פי ש"Honky Tonk Women" יצא כסינגל באותו חודש, האלבום עצמו ספג עיכובים רבים ובסופו של דבר יצא בדצמבר 1969, לאחר שסיבוב ההופעות של הלהקה בארצות הברית הושלם. מרבית האלבום הוקלט באולפני Olympic שבלונדון, כאשר עבודות נוספות התרחשו באולפני Elektra בלוס אנג'לס, קליפורניה, בעוד שהסטונס נערכו לסיבוב ההופעות. החלקים שהוקלטו בלוס אנג'לס כללו אוברדאבים על ידי מוזיקאים אורחים כמו מארי קלייטון (ב-"Gimme Shelter"), ביירון ברליין (ב"Country Honk"), ובובי קיז ולאון ראסל (ב"Live with Me").


== רשימת רצועות ==
כל השירים נכתבו והולחנו על ידי מיק ג'אגר וקית' ריצ'רדס (למעט היכן שמצוין אחרת). 


== קישורים חיצוניים ==
 Let It Bleed באתר ספוטיפיי
 Let It Bleed באתר MusicBrainz
 Let It Bleed באתר Discogs
 Let It Bleed באתר AllMusic


== הערות שוליים ==