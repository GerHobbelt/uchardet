revision: 36430847
title: Mask Off
url: https://he.wikipedia.org/wiki/Mask_Off


---

Mask Off הוא סינגל של הראפר האמריקאי פיוצ'ר. השיר יצא לאור ב-18 באפריל 2017, כסינגל השני מתוך אלבום האולפן החמישי שלו הנושא את שמו, Future, על ידי חברות התקליטים A1 רקורדינגס, פריבנדז ואפיק רקורדס. השיר היה לשיר של פיוצ'ר בעל המיקום הגבוה ביותר במצעד הבילבורד הוט 100, כשהגיע בשיאו למקום החמישי, עד צאתו של הסינגל "Life Is Good" בהשתתפות דרייק, שהגיע למקום השני.


== הרכב ==
השיר מולחן בסולם דו מינור ומכיל דגימה של השיר "Prison Song" של טומי באטלר, שיצא בשנת 1976 במסגרת המחזמר "סלמה". כמו כן, לשיר קווי דמיון בינו לבין "Topp Doggz" של להקת ההיפ הופ השוודית לופטרופ רוקרס , שדוגם אף הוא את "Prison Song". ברצועה זו, פיוצ'ר משתף בגלוי על השימוש וההתתמכרות שלו לסמים (Percocets / Molly Percocets). הוא גם מספר סיפור הבוחן את עברו, ממלכוד לחיי מותרות.


== הצלחה מסחרית ==
השיר הגיע בשיאו למקום החמישי במצעד הבילבורד הוט 100 בשבוע של 6 במאי 2017, והפך לסינגל בעל המיקום הגבוה ביותר של פיוצ'ר במצעד, עד צאת הסינגל "Life Is Good", שהגיע בשיאו למקום השני במצעד בשנת 2020. השיר הגיע לעשירייה הפותחת גם במצעדים של ניו זילנד, שוודיה, דנמרק, שווייץ, קנדה וצרפת, שם הגיע למקום הגבוה ביותר, המקום השני. הסינגל זכה בתואר הפלטינה ×8 מטעם איגוד תעשיית ההקלטות האמריקאי, על כ-8 מיליון יחידות משולבות של עותקים והשמעות בסטרימינג.


== וידאו קליפ ==
הווידאו קליפ לשיר יצא ב-5 במאי 2017. הוא בוים על ידי קולין טילי. הוא מכיל הופעות אורח של אמבר רוז ודי ג'יי אסקו.


== הופעות חיות ורמיקסים ==
ב-23 במאי 2017 יצא הרמיקס הרשמי כולל הופעת אורח של הראפר האמריקאי קנדריק לאמאר ומוקסס על ידי המהנדס אלכס טומאי. הרמיקס יצא לאחר ההופעה עם "Mask Off" של פיוצ'ר לצד קנדריק לאמאר בפסטיבל קואצ'לה  בשנת 2017. לאמאר ביצע גרסת כיסוי חיה של "Mask Off" בכל הופעה בסיבוב ההופעות Damn Tour מאז צאת הרמיקס.הראפר ג'וינר לוקאס הוציא רמיקס משלו לשיר ב-SoundCloud ויוטיוב. הרמיקס כולל דיס על הראפרים לוג'יק וליל יאכטי.
ב-16 ביוני 2017 יצא רמיקס שהפיק מרשמלו. מעריציו של מרשמלו ראו ברמיקס אירוני, מכיוון שהתקליטן ידוע כמסווה את זהותו מאחורי מסכת מרשמלו.


== רשימת רצועות ==


== מיקומי שיא ==


== נתוני מכירות ==


== היסטוריית יציאות לאור ==


== מורשת ==
השיר שומש בפרק של ברוקלין תשע-תשע, "חזרה אל האש שבשמיים".
השיר שומש בפרק של ריק ומורטי, "Claw and Hoarder: Special Ricktim's Morty".


== קישורים חיצוניים ==
 מידע על היצירה "Mask Off" באתר מיוזיק בריינז


== הערות שוליים ==