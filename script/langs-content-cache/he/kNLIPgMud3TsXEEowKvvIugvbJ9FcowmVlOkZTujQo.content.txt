revision: 36542751
title: "\u05DE\u05D8\u05D4 (\u05E6\u05D1\u05D0)"
url: https://he.wikipedia.org/wiki/%D7%9E%D7%98%D7%94_(%D7%A6%D7%91%D7%90)


---

מַטֶּה הוא תת-יחידה צבאית המורכבת מקצינים שייעודה לסייע למפקד לבצע את תפקידו, לפקד על הכוחות ולשלוט עליהם לשם מילוי המשימות. המטה כפוף למפקד היחידה ומקבל ממנו את ההנחיות והפקודות, אך מנהלו השוטף הוא ראש המטה (רמ"ט), שהוא פעמים רבות אחד מקציני המטה. המטה קיים להלכה בכל דרג, אך הוא מפותח מרמת העוצבה ומעלה. מטה הצבא נקרא מטה כללי (מטכ"ל), למשל המטה הכללי של צה"ל.
יש להבחין בין שני גופים: מפקדה (אנגלית - Headquarters) וסגל (אנגלית - Staff), שלהם תפקידים ייעודיים שונים.
המטה נחלק למטה מקצועי ולמטה מתאם. המטה המקצועי מורכב מחבר קצינים האמונים על נושאים מקצועיים (מודיעין, הנדסה, נ"מ, ארטילריה, חימוש, רפואה, משטרה צבאית, חיל התקשוב וכו'). קציני המטה משמשים כיועצים מקצועיים למפקד בתחומי מקצועם, מתכננים את הסיוע הקרבי ומפקחים על ביצועו. ברמת המטכ"ל מהווים קציני החיל הראשיים את המטה המקצועי של הרמטכ"ל. המטה המתאם מורכב מהמפקד, מאגף מטה (אג"ם) ומקציני לוגיסטיקה ושלישות. תפקידו לכוון ולבקר את פעילות המטה.
מטה אג"מי הוא מטה מצומצם, בראשות קצין אג"ם, המורכב מקבוצת קצינים מתפקידים נבחרים המרכזיים בניהול הקרב, בהם אג"ם, מודיעין ומרכז האש (ארטילריה, קשר לסיוע אווירי).


== לקריאה נוספת ==
מרטין ון קרפלד, פיקוד במלחמה, מודן הוצאה לאור והוצאת מערכות, 2015, הפרק "אי התפתחותם של המטות", עמ' 30–40.


== קישורים חיצוניים ==

סא"ל בעז זלמנוביץ, מי צריך רמ"ט?, מערכות גיליון 435, ‏ פברואר 2011
קפטן ז. פון פרידמן, ‏המטה הצבאי ועבודתו, מערכות גיליון 6, מרץ 1941


== הערות שוליים ==