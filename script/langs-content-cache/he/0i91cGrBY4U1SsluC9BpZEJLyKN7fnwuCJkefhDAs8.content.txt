revision: 36201499
title: "\u05D1\u05D0\u05D8\u05DE\u05DF (\u05D6\u05D9\u05DB\u05D9\u05D5\u05DF \u05DE\
  \u05D3\u05D9\u05D4)"
url: https://he.wikipedia.org/wiki/%D7%91%D7%90%D7%98%D7%9E%D7%9F_(%D7%96%D7%99%D7%9B%D7%99%D7%95%D7%9F_%D7%9E%D7%93%D7%99%D7%94)


---

מאז הופעתו הראשונה בקומיקס בשנת 1939, באטמן הופיע במגוון מדיות נוספות, ביניהן תסכיתי רדיו, סדרות טלוויזיה וסרטים. הזיכיון הקולנועי של סרטי באטמן מדורג במקום השמיני ברשימת הזיכיונות שוברי הקופות הגדולים בכל הזמנים.[דרוש מקור]


== סרטים ==
 ערך מורחב – סרטי באטמן


== סדרות טלוויזיה ==
באטמן (1966–1968) - בשנות השישים שודרה בארצות הברית סדרה על באטמן ורובין בכיכובו של אדם וסט שהייתה חצי-פרודיה על הקומיקס. הסדרה לתקופתה הייתה פופולרית מאוד ובעקבות ההצלחה יצא ב-1966 סרט המבוסס על הסדרה. הפכה לסדרת קאלט.
באטמן - הסדרה המצוירת - כמה חודשים אחרי ההצלחה של סרט הקולנוע "באטמן חוזר" הפיקה חברת האחים וורנר סדרה מצוירת שהופקה ונכתבה על ידי ברוס טים, אריק רדומסקי ופול דיני ואף על פי שנועדה לילדים הציגה טיפול חכם ורציני במיתוס של באטמן. הסדרה הראתה לסירוגין את רובין (דיק גרייסון) מכיוון שהוא למד במכללה, אך מהעונה השנייה קראו לסדרה "ההרפתקאות החדשות של באטמן ורובין", שם רובין הופיע באופן קבוע. ב-1994 קנה ערוץ הילדים את הסדרה וכל סדרות ההמשך. באטמן (ברוס ויין) דובב לעברית זמן רב על ידי ויקי תבור, ומאוחר יותר (בעיקר בליגת הצדק) הוחלף במדבב משה סדן. הסדרה הצליחה, הובילה להפקת סדרות המשך וסיפורי הקומיקס של DC לקחו ממנה דמויות. היא זכתה בפרס אמי ונחשבת לאחד מסדרות האנימציה הטובות ביותר בכל הזמנים.[דרוש מקור]
ההרפתקאות החדשות של באטמן - מ-1997 עד 1999 האחים וורנר העלו למסך סדרת המשך לסדרה המצוירת של באטמן, "ההרפתקאות החדשות של באטמן", שבה נראה באטמן מספר שנים אחרי האירועים של הסדרה המצוירת. דיק גרייסון (רובין המקורי) גדל להיות "כנף הלילה" ומאז טים דרייק הוא רובין, באטגירל מופיעה לעיתים קרובות יותר והעיצוב של הדמויות שונה מעט. הסדרה עלתה במקביל לסדרה המצוירת של סופרמן והיו פרקים בהם סופרמן ובאטמן נפגשו. עונה נוספת של סדרה זו נקראה באטמן: אבירי גות'אם.באטמן: הדור הבא - מ-1999 עד 2001 עלתה לאקרנים הסדרה "באטמן: הדור הבא", המספרת על העתיד של העיר גות'אם, בה ברוס ויין כבר זקן, ונער צעיר בשם טרי מקגינס יורש את תפקידו בחליפת היי-טק מחודשת, כאשר הוא מתודרך ומאומן על ידי ברוס. סדרה זו גם היא מבית היוצר של האחים וורנר וברוס טים. בניגוד לשאר הסדרות, הסדרה לא התבססה על הקומיקס והראתה קו עלילה שונה משאר הסדרות. הסדרה רצה במשך שלוש עונות. בסדרה הופיעו נבלי על שמזכירים אויבים קלאסיים של באטמן.
מורשת העטלף (באנגלית: Birds of Prey) - ב-2002 עלתה לאוויר סדרת טלוויזיה המבוססת על הקומיקס ציפורי הטרף. הלנה קייל היא "הציידת", בתם של באטמן וקאטוומן, אשר ממשיכה להילחם בפושעים ובנבלים. שותפות לה אורקל – ברברה גורדון, באטגירל לשעבר (דיינה מייר), ובחורה צעירה בשם דיינה, אשר גם היא ניחנת בכוחות על טבעיים. הסדרה שודרה בערוץ The WB ובוטלה לאחר עונה אחת באורך 13 פרקים. שודרה גם בישראל.
הבאטמן - ב-2005 עלתה לאוויר סדרה מצוירת המספרת על קורותיו המחודשות של באטמן. סגנון הציור שונה ומזכיר את סגנון הדמוי אנימה של הסדרה הטיטאנים (הטיטאנים הצעירים, חבורה של גיבורי על צעירים המונהגת בידי רובין). בהמשך יצאו לאור ספרי קומיקס המתבססים על הסדרה.
באטמן: האמיצים והנועזים (באנגלית: Batman: The Brave and the Bold) - בשנת 2008 עלתה לאוויר סדרה חדשה המספרת על באטמן שנלחם בסדרה בנבלי על בלבד, ובכל פרק הוא מקבל סיוע מגיבור על אחר מיקום DC.
גות'האם - אולפני האחים וורנר ופוקס הפיקו סדרת טלוויזיה המתמקדת בבלש ג'יימס גורדון ובהיכרותו עם העיר גות'אם סיטי ופשעיה, למן חקירתו אחר רצח הוריו של ברוס ויין וחקירות אחרות. הסדרה הציגה את סיפורי המקור לדמויות רבות כמו איש החידות, הפינגווין, הג'וקר וקאטוומן בסגנון דומה לזה שנעשה בסרטיו של כריסטופר נולאן וזכתה לפופולריות רבה ורייטינג גבוה.


== משחקי מחשב ==

המשחקים המוקדמים של אמצע שנות ה-80 עד אמצע שנות ה-90 היו מיועדים בעיקר לפלטפורמות ארקייד: ספקטרום סינקלייר, NES, קומודור אמיגה, סגה מגה דרייב, גיים בוי, סגה גיים גיר ועוד. המשחקים הבאים יועדו לקונסולות הדור הבא: Nintendo GameCube, Game Boy Advance, פלייסטיישן, פלייסטיישן 2, פלייסטיישן 3, Xbox ו-Xbox 360 ועוד.
בין המשחקים נמנים חמישה המבוססים על סרטי הקולנוע, חמישה המבוססים על סדרות האנימציה, וסדרת משחקים המבוססת על הקומיקס: ארקהם אסיילום ומשחקי ההמשך ארקהם סיטי, ארקהם אוריג'ינס וארקהם נייט.


== קישורים חיצוניים ==


== הערות שוליים ==