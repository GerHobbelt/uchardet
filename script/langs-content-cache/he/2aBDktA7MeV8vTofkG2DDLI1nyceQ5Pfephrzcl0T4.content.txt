revision: 29309155
title: "\u05DE\u05E1\u05D2\u05D3 \u05E1\u05E0\u05E7\u05D8 \u05E4\u05D8\u05E8\u05D1\
  \u05D5\u05E8\u05D2"
url: https://he.wikipedia.org/wiki/%D7%9E%D7%A1%D7%92%D7%93_%D7%A1%D7%A0%D7%A7%D7%98_%D7%A4%D7%98%D7%A8%D7%91%D7%95%D7%A8%D7%92


---

מסגד סנקט פטרבורג (ברוסית: Санкт-Петербу́ргская мече́ть) הוא מסגד הממוקם במרכז סנקט פטרבורג שברוסיה, בסמוך לארמון החורף ולמבצר פטרופבלובסקיה. המסגד נפתח לציבור בשנת 1913 והיה המסגד הגדול באירופה באותה עת.
אבן הפינה של המסגד הונחה בשנת 1910 על מנת לציין את יובל ה-25 לשלטונו של אלים חאן בבוכרה. המבנה הושלם לבסוף בשנת 1929.


== תיאור המסגד ==
למסגד שני מינרטים שגובהם 29 מטרים וכיפה שגובהה 39 מטרים. המסגד נבנה על מנת להכיל 5,000 מתפללים - חלק ניכר מאוכלוסיית העיר המוסלמית שהגיעה לכ-8,000 איש בעת הקמת המסגד.
האדריכל ניקולאי ואסילייב תכנן את המבנה בצורה הדומה לקברו של טמרליין שבסמרקנד.


== היסטוריה ==
בשנת 1882 פנה סלים-גירי טווקלב, המופתי של אורנבורג לרוזן טולסטוי, שר בממשלת רוסיה וביקש כי יותר לו לבנות מסגד בסנקט פטרבורג.
בשנת 1906 הקים הרוזן טולסטוי ועד מיוחד שבראשה אהון אטואלה באייזיטוב במטרה להשיג 750,000 רובלים במטרה לממן את הקמת המסגד. התורם העיקרי להקמת המבנה היה סעיד אבדול אחד, אמיר בוכרה.
מיקום המסגד הנבחר - במרכז העיר, למול מבצר פטרופבלובסקיה, היה מיקום סמלי ביותר, ונדרשה הסכמת הצאר ניקולאי השני לבניית המבנה. ההסכמה ניתנה בעת שהות הצאר בפטרהוף ב-3 ביולי 1907.
בסתיו אותה שנה אישרה הוועדה את בחירת האדריכל ניקולאי ואסילייב לתכנון המבנה, ואת המהנדסים סטפן קריצ'ינסקי ואלכסנדר פון גוגן לפקח על הבנייה.
ב-3 בפברואר 1910 נערך טקס הנחת אבן הפינה של המבנה. האבן הונחה על ידי אהון באייזיטוב, בנוכחות פקידי ממשל, המופתי, מנהג המפלגה המוסלמית בדומה של רוסיה ושגרירי טורקיה ופרס.
בין השנים 1940–1956 נסגר המבנה בהוראת השלטונות הבולשביקים, והמבנה שימש כמחסן מזון במהלך מלחמת העולם השנייה. בשנת 1956, בעקבות בקשת נשיא אינדונזיה, סוקרנו, אשר ביקר בעיר, הושב המבנה לקהילה המוסלמית 10 ימים לאחר תום הביקור.
המבנה שופץ בשנת 1980.


== תיאור המבנה ==
קירות המבנה עשויים אבן גרניט אפורה, והכיפה ושני המינרטים מצופים בפסיפס של אריחי חרסינה בצבע כחול.
חזיתות המבנה מעוטרות בפסוקים מהקוראן על אריחי חרסינה. העמודים בתוך המבנה עשויים שיש אפור.
קומת הקרקע משמשת את הגברים, ועזרת הנשים ממוקמת בקומה השנייה.
רצפת המבנה מכוסה שטיחים שנארגו באסיה המרכזית.


== קישורים חיצוניים ==
תיאור המסגד ותצלומים שלו (באנגלית)
תיאור המסגד (ברוסית)