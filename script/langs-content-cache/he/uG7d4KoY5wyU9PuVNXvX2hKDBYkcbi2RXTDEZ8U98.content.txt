revision: 33194417
title: "\u05D1\u05E8\u05D8\u05D5\u05E7 \u05D4\u05DE\u05E9\u05D2\u05E2"
url: https://he.wikipedia.org/wiki/%D7%91%D7%A8%D7%98%D7%95%D7%A7_%D7%94%D7%9E%D7%A9%D7%92%D7%A2


---

ברטוק המשגע (באנגלית: Bartok the Magnificent) הוא סרט הנפשה אמריקאי משנת 1999, מסוגת קומדיה והרפתקאות, המשמש כסרט המשך ופריקוול לסרט "אנסטסיה" משנת 1997. הסרט בוים על ידי דון בלות' וגרי גולדמן, נכתב על ידי ג'יי לקופו, והופק באולפני ההנפשה של פוקס. הסרט עוקב אחר ברטוק, עטלף היוצא למשימה להציל את הנסיך איוון שנחטף ובעקבות כך ממלכת רוסיה נמצאת בסכנה.
הסרט הופץ להקרנה ביתית ב-VHS ו-DVD. בארצות הברית הסרט הופץ לראשונה על ידי 20th Century Fox Home Entertainment ב-16 בנובמבר 1999. בישראל הסרט הופץ לראשונה בדיבוב עברי בשנת 1999. אורך הסרט הוא כ-68 דקות.
בעוד שכמה מהסרטים של דון בלות', שביים גם את סרט המקור, קיבלו המשכים בסדרות ובסרטי המשך, זה הפרויקט היחיד שהוא היה שותף בו.


== תקציר העלילה ==
ברטוק הוא עטלף העובד כאמן רחוב שמציג את עצמו כגיבור מהולל, אף על פי שהוא לא כזה. בעקבות חטיפתו של איוון, נסיך הכתר של ממלכת רוסיה, ברטוק מוזעק למשימה להצילו. תחילה, ברטוק יוצא יחד עם זוזי, עוזרו לעסקים, לבאבה יאגה שטענו שהיא חטפה את הנסיך. כשהגיעו אליה, באבה יאגה אמרה שכדי להציל את הנסיך ברטוק צריך להביא לה שלושה חפצים מהיער. לאחר שהשיג את שלושת החפצים, ברטוק חזר לבאבה יאגה ובמהרה גילה שהיא עבדה עליו ושהנסיך לא נמצא אצלה. לאחר מכן, ברטוק חזר לעיר יחד עם זוזי, שם הם גילו שלודמילה, עוזרתו של הנסיך שרצתה להפוך למלכה, חטפה את הנסיך איוון. בסופו של דבר החברים מצילים את הנסיך וברטוק שהציג את עצמו כגיבור מהולל, הפך באמת לכזה.


== דמויות ומדבבים ==
הדיבוב העברי בוים והופק על ידי אלן אזגי.

בנוסף דיבבו בדיבוב האנגלי גלן שדיקס ודני מן.


== מוזיקה ==
כמו בסרט הקודם, גם לסרט זה נכתבו שירים על ידי סטיפן פלאהרטי ולין אהרנס. לסרט נכתבו כ-5 שירים שבוצעו על ידי דמויות הסרט. בדיבוב העברי כל השירים דובבו לעברית.

באבה יאגה (Baba Yaga)
ברטוק המשגע (Bartok the Magnificent)
גיבור אפשרי (A Possible Hero)
משהו בבית שלי (Someone's in My House)
לודמילה האמיתית (The Real Ludmilla)


== מועמדויות ==
הסרט היה מועמד לפרס אנני ולשתי קטגוריות בפרס סליל הזהב, אך הפסיד בהתאמה לסרטים "גופי הולך לקולג'" ו"אלווין והצ'יפמאנקס פוגשים את פרנקנשטיין" ולסדרה "טלטל, רעשן ורול: סיפור אהבה אמריקאי".


== קישורים חיצוניים ==
 "ברטוק המשגע", במסד הנתונים הקולנועיים IMDb (באנגלית)
 "ברטוק המשגע", באתר נטפליקס
 "ברטוק המשגע", באתר AllMovie (באנגלית)
 "ברטוק המשגע", באתר Rotten Tomatoes (באנגלית)
 "ברטוק המשגע", במסד הנתונים הקולנועיים KinoPoisk (ברוסית)
ברטוק המשגע, במיזם "אישים" לתיעוד היצירה הישראלית


== הערות שוליים ==