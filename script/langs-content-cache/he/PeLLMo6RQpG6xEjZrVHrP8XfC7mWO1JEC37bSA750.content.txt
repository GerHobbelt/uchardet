revision: 36364091
title: "\u05D3\u05D2\u05DC \u05D0\u05D5\u05E7\u05E8\u05D0\u05D9\u05E0\u05D4"
url: https://he.wikipedia.org/wiki/%D7%93%D7%92%D7%9C_%D7%90%D7%95%D7%A7%D7%A8%D7%90%D7%99%D7%A0%D7%94


---

דגל אוקראינה (באוקראינית: Державний Прапор України, בעברית: דגלה הממלכתי של אוקראינה) הוא דגלה הלאומי של אוקראינה. מורכב משני פסים אופקיים מאוזנים בצבעים תכלת (למעלה) וצהוב. הצבעים הם הצבעים הלאומיים והם צבעי סמל גליציה, שתוארו לראשונה בקרב גרונוולד.
לפי גרסה אחרת מקור הצבעים בצבעי שלט האצולה של אחת הממלכות האוקראיניות מתקופת ימי הביניים, הצבעים שימשו גם בדגלים שהונפו בקרב נגד המונגולים במאה ה-13, ובשנת 1848 כחלק מגל הלאומיות שסחף את אירופה באביב העמים.
דגל אוקראינה אומץ רשמית בשנת 1918 על ידי הרפובליקה העממית של אוקראינה ומפורש כשמיים תכולים (המסמלים שלום) מעל שדות חיטה (המסמלים שגשוג), הגדלים במישורים הפוריים של אוקראינה.
תחת השלטון הסובייטי נאסרה הצגת הדגל, כסימן ללאומנות, ולרפובליקה הסובייטית הסוציאליסטית של אוקראינה היה דגל אחר שהיה וריאציה של הדגל הקומוניסטי. לאחר החזרת העצמאות האוקראינית היו שזיהו את הדגל בעיקר עם קבוצות ששיתפו פעולה עם הנאצים במהלך מלחמת העולם השנייה, אולם הרוב הכיר במסורת העתיקה יותר. הפרלמנט האוקראיני החל להניפו שוב בשנת 1991, והדגל הוחזר באופן רשמי להיות הדגל הלאומי בשנת 1992.


== ראו גם ==

סמל אוקראינה
המנון אוקראינה


== קישורים חיצוניים ==

אוקראינה, באתר דגלי העולם (באנגלית)
דגל אוקראינה, באתר אנציקלופדיה בריטניקה (באנגלית)