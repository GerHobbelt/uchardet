revision: 36003318
title: "\u05DE\u05D9\u05DB\u05DC \u05E9\u05E4\u05D0\u05E7"
url: https://he.wikipedia.org/wiki/%D7%9E%D7%99%D7%9B%D7%9C_%D7%A9%D7%A4%D7%90%D7%A7


---

מיכל שפאק (בפולנית: Michał Szpak; נולד ב-26 בנובמבר 1990) הוא זמר פולני אשר זכה בעונה הראשונה של אקס פקטור בפולין וייצג את מדינתו באירוויזיון 2016.
יכולתיו של שפאק במוזיקה מגוונות מאוד ומושפעות משנות ה-80 וה-90 של המאה ה-20, חלק משיריו וביצועיו של שפאק הם בסגנון פופ אופראי, פופ רוק, רוק סימפוני, ג'אז ואקלטרונית.


== ביוגרפיה ==
מיכל נולד ביאסלו, עיירה קטנה בדרום פולין. לשפאק אחות גדולה, מרלנה, זמרת אופרה, מרלנה נולדה מנישואיו הראשונים של אביו, אנדרז'י שפאק. לאחר גירושיו, התחתן אביו של שפאק בפעם השנייה, ממערכת יחסים זו נולדו דמיאן, מיכל ואווה. הזוג התגרש כשמיכל היה בן 10. עקב הגירושים והצעת עבודה, אמו עברה לאיטליה. ילדי המשפחה המשיכו להתגורר בפולין יחד עם האבא, ונהגו לבקר את אמם במהלך חגים. האח דמיאן הפך לאחד התומכים הגדולים ביותר למיכל הצעיר בגלל האקסצנטריות שלו. אמו נפטרה בצעירותו ולטענתו, הוא לא מצליח להתאושש מהמוות שלה.שפאק למד בתיכון בעיר הולדתו, יאסלו, לאחר שנה עבר לתיכון בקולאצ'יצה. הוא לא הצליח לגשת לבחינות במגמת המוזיקה של בית הספר למוזיקה ממלכתי Fryderyk Chopin בוורשה. לימים סיפר כי סירבו לקבל אותו בגלל הלבוש והאיפור עמם בא לבחינה, הוא סיפר שהם טענו שזה מראה "מזעזע", ולכן נאלץ ללמוד פסיכולוגיה.השפעות המוזיקה המוקדמות שלו כללה את קווין, מיוז, זביגנייב פרייזנר, דייוויד בואי ומייקל ג'קסון. כסטודנט בתיכון היה חבר בלהקה בשם "Whiplash" אשר ניגנה בעיקר מוזיקת רוק כבד. במהלך השנים סיפר שפאק, שבניגוד לאחותו הגדולה הוא מעולם לא לקח שיעורי מוזיקה באופן רשמי.


== קריירה ==
ב-6 במרץ 2011, שפאק השתתף בעונה הראשונה של פקטור X. הוא התקדם בתוכנית עד הגמר ואף זכה בו. בין 4 בספטמבר ל-6 בנובמבר 2011, השתתף שפאק בעונה ה-13 של Taniec z gwiazdami, הגרסה הפולנית ל"רוקדים עם כוכבים", שם היה שותף לרקדנית פאולינה בירנת, יחד הם הגיעו למקום החמישי בתחרות. בסוף אותה השנה, הוציא שפאק לאור את המיני-אלבום הבכורה שלו, "XI".ב-13 בנובמבר 2015, הוציא לאור את אלבום הבכורה שלו, Byle być sobą (באנגלית: Only to be yourself ). האלבום נקרא כמראה לחייו והקושי הנפשי שלו מאז אמו נפטרה במפתיע. האלבום כולל 12 שירים שבוצעו בפולנית ובאנגלית. האלבום, שכאמור הוקדש לאמו, זכה להצלחה גדולה בפולין. האלבום הגיע בפולין ל-60 אלף מכירות. השיר "Jesteś bohaterem" (אנגלית: Hero Real) נתן לו את פרס הראשון בפסטיבל הלאומי לשיר פולני 2015 באופולה.שפאק ניצח בגמר הבחירה הלאומית הפולני לנציג המדינה לאירוויזיון 2016, הקדם התקיים ב-5 במרץ 2016, קהל הבוחרים בחר בשפאק ובשירו "Color of Your Life" עם 35.5% מקולות המצביעים. "הייתי רוצה לקחת חלק באירוויזיון, להתמודד עם האמנים האירופיים ולהציג את הערך שלדעתי ישאיר חותם רגשי גדול על כולם", אמר מיכל לאחר הזכייה. כדי לקדם את שירו לקראת התחרות, השתתף שפאק בסבב הופעות בלונדון (17 באפריל 2016), תל אביב (12 באפריל 2016), אמסטרדם (9 באפריל 2016) ובפורטוגל.ב-12 במאי הופיע שפאק בחצי הגמר השני של האירוויזיון אשר התקיים בסטוקהולם, שוודיה. שפאק העפיל לגמר לאחר שסיים במקום השישי מתוך 18 מדינות כשהוא מקבל 151 נקודות. ב-14 במאי, בגמר הגדול, הוא הופיע בביצוע ה-12 באותו ערב וסיים במקום השמיני מתוך 26 מדינות. שפאק קיבל 7 נקודות בלבד מחבר השופטים (מקום 25), אך זינק עד למקום השמיני בעקבות הצבעות הקהל בה סיים במקום השלישי, בסך הכל צבר 229 נקודות.לאחר האירוויזיון יצא לסיבוב הופעות ברחבי אירופה שכלל את הונגריה, בלגיה, אוסטריה ואף הופיע בשיקגו ובניו יורק בתיאטראות מויזקליות.בשנת 2017 הוא היה השופט המנצח בעונת הבכורה שלו כשופט התוכנית הטלוויזיה The Voice, הוא זכה בה עם הזמרת אותה קידם, מרתה גולושבסקה.
ב-7 בספטמבר 2018, הוציא את אלבום האולפן השני שלו "חוֹלֵם", האלבום הצליח והיה מספר 1 ברשימת המכירות הפולנית, OLiS. השירים מהאלבום זכו להצלחה אדירה ביוטיוב, שכל אחד מהם זכה בלמעלה ממיליון צפיות. בנובמבר 2018 הוא הוציא את הסינגל האחרון שלו, השיר עוסק בלהיות חזק, להמשיך ולרדוף אחר החלומות שלך בעזרת החברים והאהובים שלך.שפאק דיבב את אחד הפרקים בסדרה בובספוג מכנסמרובע, ובסרט לגו 2: החלק השני.


== פרסים ==
בשנת 2013 הוענק לו הפרס הראשון בפסטיבל הזמר הרוסי בז'לונה גורה על ביצועו לשיר הרוסי המפורסם, "עיניים כהות" (רוסית: "Очи чёрные", אוצ'י קורנייה).השיר "Jesteś bohaterem" (אנגלית: Hero Real), אשר נכלל באלבומו הראשון, נתן לו את הפרס הראשון בפסטיבל הלאומי לשיר פולני לשנת 2015 באופולה .


== חיים אישיים ==
שפאק מתגורר בוורשה, שם הוא עוסק בתואר בפסיכולוגיה באוניברסיטת מדעי החברה והרוח.
שפאק סיפר בראיון שהוא סובל מפחד קהל וחושש לפני כל הופעה: "כשהייתי צעיר והייתי שר בסלון הבית, התחבאתי מאחורי הספה וביקשתי מכולם לא להסתכל, זה לא עובר לי עד היום".


== קישורים חיצוניים ==

 אתר האינטרנט הרשמי של מיכל שפאק מיכל שפאק, ברשת החברתית פייסבוק
 מיכל שפאק, ברשת החברתית טוויטר
 מיכל שפאק, ברשת החברתית אינסטגרם
 מיכל שפאק, במסד הנתונים הקולנועיים IMDb (באנגלית)
 מיכל שפאק, באתר ספוטיפיי
 מיכל שפאק, באתר MusicBrainz (באנגלית)
 מיכל שפאק, באתר דיזר
 מיכל שפאק, באתר Discogs (באנגלית)
 מיכל שפאק, באתר Songkick (באנגלית)


== הערות שוליים ==