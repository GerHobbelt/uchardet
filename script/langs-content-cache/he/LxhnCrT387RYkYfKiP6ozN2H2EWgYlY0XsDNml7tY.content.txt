revision: 35101655
title: "\u05E7\u05E0\u05EA \u05E7\u05E8\u05E0\u05D4\u05D0\u05DD"
url: https://he.wikipedia.org/wiki/%D7%A7%D7%A0%D7%AA_%D7%A7%D7%A8%D7%A0%D7%94%D7%90%D7%9D


---

קנת קרנהאם (באנגלית: Kenneth Cranham; נולד ב-12 בדצמבר 1944) הוא שחקן קולנוע, טלוויזיה רדיו ותיאטרון בריטי יליד סקוטלנד.


== ביוגרפיה ==
קרנהאם נולד בדונפרמליין, פייף, סקוטלנד. אמו הייתה מרגרט מקיי קרנהאם (שם נעורים פרגוסון) ואביו רונלד קרנהאם אנגלי שעבד בשירות המדינה.
הוא למד משחק ב-"National Youth Theatre" ובאקדמיה המלכותית לאמנות הדרמה (RADA).
בשנות השמונים של המאה העשרים כיכב בדרמה הקומית הפופולרית "Shine on Harvey Moon". הוא השתתף בסרט "לאייר קייק", בסרט הפשע "Gangster No. 1", בסדרת הטלוויזיה "רומא", בסרט המוזיקלי "אוליבר!" ובסרטי קולנוע רבים נוספים. הוא מוכר בעיקר מתפקידו בסרט האימה "מעורר השאול 2" בו שיחק בתפקיד כפול של ד"ר פיליפ צ'נרד ו-Cenobitic.
בתיאטרון שיחק קרנהאם בהפקות בווסט אנד של המחזה "Entertaining Mr Sloane" ו-"שלל" מאת ג'ו אורטון, "An Inspector Calls" (שהועבר לברודוויי), "The Ruffian on the Stair", "מסיבת יום הולדת" והמחזה "אורות הגז" (בתיאטרון אולד ויק). ברדיו השתתף בסדרת דרמה של רדיו 4 של ה-BBC בתפקיד סמל בילוש מקס מתיוס בשם "The Interrogation" מאת רוי ויליאמס. ב-2007 השתתף בעיבוד רדיופוני לרומן "זמנים קשים" מאת דיקנס בתפקיד תומאס גרדגריינד.
על תפקידו במחזה "An Inspector Calls" היה קרנהאם מועמד לפרס אוליבייה.
ב-2015 זכה לפרס חוג מבקרי התיאטרון לשחקן הטוב ביותר. ב-2016 זכה בפרס אוליבייה לשחקן הטוב ביותר.


=== חיים אישיים ===
אשתו הראשונה הייתה השחקנית דיאנה קוויק. לקרנהאם יש שתי בנות. האחת, ננסי קרנהאם, עם השחקנית שרלוט קרונוול. ובת שנייה, קתלין קרנהאם, עם אשתו השנייה השחקנית פיונה ויקטורי.


== פילמוגרפיה ==


=== קולנוע ===


=== טלוויזיה ===


== קישורים חיצוניים ==
 קנת קרנהאם, במסד הנתונים הקולנועיים IMDb (באנגלית)
קנת קרנהאם, באתר "אידיבי", מאגר הידע העברי לקולנוע ישראלי ועולמי
 קנת קרנהאם, באתר AllMovie (באנגלית)
 קנת קרנהאם, במסד הנתונים הקולנועיים KinoPoisk (ברוסית)
 קנת קרנהאם, באתר Discogs (באנגלית)


== הערות שוליים ==