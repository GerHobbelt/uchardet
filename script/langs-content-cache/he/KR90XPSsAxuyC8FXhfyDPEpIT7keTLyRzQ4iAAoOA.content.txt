revision: 35042627
title: "MotoGP \u05E2\u05D5\u05E0\u05EA 2020"
url: https://he.wikipedia.org/wiki/MotoGP_%D7%A2%D7%95%D7%A0%D7%AA_2020


---

עונת 2020 ב-MotoGP היא העונה ה-72 של מרוצי אופנועי גרנד פרי. מגפת הקורונה הובילה לדחיית פתיחת העונה מחודש מרץ ליולי ולצמצום מספר המרוצים.
מארק מארקס, שזכה בתואר האליפות בארבע העונות הקודמות, נפצע במהלך מרוץ הפתיחה, שבר את ידו והחמיץ את העונה כולה. חואן מיר מקבוצת סוזוקי זכה באליפות הרוכבים, זכייה ראשונה בקריירה.


== קבוצות ורוכבים ==


=== שינויים ברוכבים ===
לאחר 12 עונות בקטגוריה הבכירה וזכייה בשלוש אליפויות, חורחה לורנסו הודיע על פרישה בסיום עונת 2019. את מקומו בקבוצת רפסול הונדה תפס אלכס מארקס, אלוף ה-Moto2 בעונה שעברה ואחיו של מארק מארקס, הרוכב הנוסף בקבוצה.
יוהאן זרקו, עזב במהלך עונת 2019 את קבוצת KTM בה היה חתום עד לסוף עונת 2020. בראד בינדר החליף את זרקו. בינדר היה מיועד להתחרות בקבוצת הלווין רד בול KTM טק3, כמחליפו של חאפיז סהארין שחזר להתחרות ב-Moto2. איקר לקונה הוחתם במקומו של סהארין. זרקו הוחתם בקבוצת אנטיביה במקומו של קארל אברהם שעזב את האליפות אחרי שמונה עונות בקטגוריה הבכירה.
אנדרה יאנונה הורחק ל-18 חודשים מפעילות לאחר שנמצא אשם בשימוש בחומרים ממריצים אסורים בבדיקה שנערכה לו לאחר גרנד פרי מלזיה. ברדלי סמית' החליף את יאנונה בזמן שזה המתין להחלטה בערעור שהגיש.


== לוח המרוצים ==
תוכנית העונה המקורית פורסמה רשמית לקראת סוף חודש ינואר 2020 וכללה 20 מרוצים. על פי התכנון העונה הייתה אמורה להיפתח ב-8 במרץ בגרנד פרי קטר. מגפת הקורונה הובילה לדחייה בפתיחת העונה ולביטולם של מרוצים. בחודש יוני הוצגה תוכנית מרוצים חדשה ומצומצמת שכללה 13 מרוצים. על מנת לאפשר מספר מרוצים גדול ככל האפשר, הוחלט על קיום של מספר מרוצים כפולים באותו המסלול, בהפרש של שבוע זה מזה.


== תוצאות ודירוג ==
הנקודות באליפות חולקו בהתאם למפורט בטבלה הבאה


=== אליפות הרוכבים ===
רוכבים ששמם מופיע על רקע כחול הם רוכבים בעונתם הראשונה באליפות


== קישורים חיצוניים ==


== הערות שוליים ==