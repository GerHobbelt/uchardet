revision: 35297685
title: "\u05DB\u05D3 \u05D4\u05E7\u05DE\u05D7 (\u05E9\u05D9\u05E8)"
url: https://he.wikipedia.org/wiki/%D7%9B%D7%93_%D7%94%D7%A7%D7%9E%D7%97_(%D7%A9%D7%99%D7%A8)


---

כד הקמח הוא פזמון שכתבה והלחינה נעמי שמר וביצעה להקת פיקוד צפון. השיר יצא לאור בשנת 1986.


== רקע ==
בשנת 1978 פורקה להקת פיקוד צפון על פי החלטתו של הרמטכ"ל רפאל איתן לפרק את הלהקות הצבאיות. באמצע שנות ה-80 חודשה פעילות הלהקה. השיר נכלל בתוכניתה "בוא עכשיו". בין חברי הלהקה בתקופה זו היו דני שטג, מיכל נחמן (צפיר), משה בן בסט, רפי וינשטוק, שירה פרבר, ומירי טננבוים (נבו). "כד הקמח" היה לשיר המצליח ביותר מתוכנית זו. לאחר תוכנית זו ירדה קרנה של הלהקה.
השיר עוסק בסיפור המקראי אודות אליהו הנביא והבצורת והאישה האלמנה מצרפת. בתחילת השיר מוזכר פרק י"ז בספר מלכים א'.
על פי הסיפור המקראי ניבא אליהו שתשרור בצורת בארץ ואכן כך קרה. ה' מורה לאליהו להסתתר בנחל כרית שם העורבים מספקים לו מזון. לאחר מכן הוא מצווה להגיע לבית של אלמנה שגרה בצרפת שליד צידון. אליהו ביקש ממנה לחם ומים. האלמנה הסכימה לתת לו מים, אך סרבה לתת לו לחם, כיוון שלדבריה הלחם עלול להגמר. אליהו הבטיח לה שכד הקמח לא תכלה וצפחת השמן לא תחסר, ואכן כך קרה. בנוסף, בנה של האלמנה מת, ואליהו הצליח להחזירו לחיים.
על בסיס הבטחתו לאלמנה, יצרה נעמי שמר את הפזמון החוזר "כד הקמח לא תכלה וצפחת השמן לא תחסר".
במצעד הפזמונים העברי השנתי של רשת ג' דורג השיר במקום ה-25.


== קישורים חיצוניים ==
 סרטון השיר "כד הקמח" באתר יוטיוב
"כד הקמח" באתר בית לזמר העברי
מילות השיר "כד הקמח" באתר שירונט
כד הקמח לא תיכלה, באתר מיזם 929 - תנ"ך ביחד


== הערות שוליים ==