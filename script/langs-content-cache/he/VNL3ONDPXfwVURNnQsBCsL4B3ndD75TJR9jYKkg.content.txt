revision: 34569116
title: "\u05E4\u05D8\u05E8 \u05D8\u05D5\u05E8\u05D3\u05D0\u05D9"
url: https://he.wikipedia.org/wiki/%D7%A4%D7%98%D7%A8_%D7%98%D7%95%D7%A8%D7%93%D7%90%D7%99


---

פטר טורדאי (בהונגרית: Tordai Péter; נולד ב-7 בינואר 1948 בנירג'האזה) הוא סוחר יהודי-הונגרי. בין השנים 1999–2003 היה נשיא התאחדות הקהילות היהודיות בהונגריה.


== ביוגרפיה ==
פטר טורדאי נולד במשפחה יהודית ניאולוגית. סבו השתייך לקהילה האורתודוקסית. הוא נולד כבן הבכור והילד הראשון במשפחה. שם משפחת אביו, שנולד הכפר נירבוגדאני כ-16 ק"מ מנירג'האזה, היה טישלר שאביו שינה לטורדאי בשנת 1947. כמה מקרובי משפחתו גורשו ואף נרצחו באושוויץ במהלך השואה. אביו יחד עם שני אחיו מגויס לשירות העבודה (עבודות כפייה ליהודים עבור הצבא ההונגרי) וכך ניצלו הוא ואחיו מהגירוש לאושוויץ, בעוד אח נוסף גורש ונרצח באושוויץ עם חמישה משבעת ילדיו. כמה מקרוביו עלו לישראל. אחד מדודיו, פטר, עלה בשנת 1938 לישראל ונלחם נפל במלחמת העצמאות. על שמו הוא נקרא פטר. לאחר לימודיו בבית הספר היסודי סיים בית ספר מקצועי בתחום המכונאות החשמלית ואחר כך המשיך את לימודיו במכללה לתעשיית המזון בבודפשט. הוא החל להתייחס ברצינות רבה יותר ליהדותו משנות השישים והתוודע גם לבית המדרש לרבנים בבודפשט בניהולו של הרב יוז'ף שייבר. בשנת 1973 נשא את אשתו לאישה בבית הכנסת הגדול של בודפשט ברחוב דוהני. לאחר שסיים את לימודיו במכללה וזכה בתואר אקדמי הפך לעוזר הוראה, מרצה אך בסופו של דבר החליט לעזוב את האקדמיה, והחל לעסוק במסחר. כיום טורדאי מכהן בתפקיד נשיא בית הכנסת בדרך פרנקל לאו.


== תפקידו בקהילה היהודית ==
בין השנים 1999–2003 היה נשיא MAZSIHISZ (התאחדות הקהילות היהודיות בהונגריה).
טורדאי היה הנשיא האחרון של BZSH (הקהילה היהודית של בודפשט), אך ב-29 באוקטובר 2014, בשל הטענה לניהול בלתי תקין נגדו, האספה הכללית של BZSH הביע בו אי אמון וביטל את מינויו לתפקיד הנשיא.


== משפחתו ==
להורי אשתו היה עסק לממכר ירקות. הם נהרגו בתאונת דרכים בטרם נשא את אשתו לאישה. הוא נכנס לעסק והפך ל"עצמאי" (MASZEK שפירושו בהונגרית בראשי תיבות: "סקטור פרטי") שהיה מעמד די נדיר בהונגריה הקומוניסטית. בשנת 1975 נולדה בתו הבכורה אסתר ובשנת 1979 בתו אגי.


== לקריאה נוספת ==
המגזין "שבת" (Szombat) ריאיון עם פטר טורדאי
בחירות למוסדות היהודיים MAZSIHISZ (התאחדות הקהילות היהודיות בהונגריה) ו-BZSH (הקהילה היהודית של בודפשט)