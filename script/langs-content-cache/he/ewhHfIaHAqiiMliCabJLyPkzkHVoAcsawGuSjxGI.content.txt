revision: 34140627
title: War War War
url: https://he.wikipedia.org/wiki/Middle-earth:_Shadow_of_War


---

Middle-earth: Shadow of War הוא משחק וידאו מבוסס עולם פתוח שפותח על ידי Monolith Productions, ופורסם על ידי Warner Bros. Interactive Entertainment. מדובר במשחק ההמשך ל-Middle-earth: Shadow of Mordor, אשר יצא במהלך שנת 2014, וזכה לביקורות חיוביות במיוחד.
המשחק שוחרר ברחבי העולם עבור Microsoft Windows, פלייסטיישן 4 ו-Xbox one ב-10 באוקטובר 2017.
Shadow of War מהווה המשך ישיר לעלילת המשחק הקודם, כאשר שני המשחקים מבוססים על הלגנדריום של טולקין, ומתרחשים בין אירועי ההוביט ושר הטבעות. בדומה לקודמו, המשחק קיבל השראה גם מהעיבוד הקולנועי של הבמאי פיטר ג'קסון במסגרת סרטי ההוביט ושר הטבעות.
במסגרת המשחק, השחקן ממשיך את סיפורם של הריינג'ר טאליון (Talion) מגונדור, ושל האלף לורד קלברימבור (Celebrimbor), החולק איתו את גופו, בשעה שהם מחשלים טבעת כוח חדשה במטרה ליצור צבא של אורקים ולהביס את סאורון.
בדומה לקודמו, Shadow of War עושה אף הוא שימוש ב"מערכת הנמסיס" (Nemesis System), אשר זכתה לשדרוג ביחס למשחק הקודם, ומהווה מערכת אינטליגנציה מלאכותית המגיבה בזמן אמת להתרחשויות השונות במשחק, ומאפשרת לשחקן לעצב בדרכו את סיפור המשחק, על פי בחירותיו והתנהלותו.
לאחר השקתו, ובדומה לקודמו, Shadow of War זכה אף הוא לביקורות חיוביות מצד המבקרים, במיוחד ביחס למנגנון הלחימה ולמערכת הנמסיס המשודרגת, זאת חרף ביקורות שליליות שהועלו כלפי מספר אלמנטים ודמויות בסיפור. בפרט, חברת Monolith ספגה ביקורת שלילית בשל ההחלטה להכליל במשחק microtransactions וקופסאות שלל.
זמן קצר טרם השקת המשחק, Monolith Productions שחררה גם משחק נלווה לטלפונים חכמים, התואם למערכות iOS ואנדרואיד.


== ביקורות ==
ביקורת - Middle Earth: Shadow of War, באתר Vgames,‏ 10 באוקטובר 2017
ביקורת: SHADOW OF WAR, באתר IGN ישראל, 12 באוקטובר 2017
לכל אורק יש שם: Middle Earth: Shadow Of War ביקורת גיימינג, באתר Geektime, ‏21 באוקטובר 2017


== קישורים חיצוניים ==

 אתר האינטרנט הרשמי של Middle-earth: Shadow of War
Middle-earth: Shadow of War, באתר PCGamingWiki (באנגלית)


== הערות שוליים ==