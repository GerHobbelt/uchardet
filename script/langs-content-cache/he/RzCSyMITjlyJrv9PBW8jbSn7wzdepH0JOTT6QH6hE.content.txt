revision: 31560114
title: "\u05E4\u05E9\u05DE\u05E8\u05D2\u05D4"
url: https://he.wikipedia.org/wiki/%D7%A4%D7%A9%D7%9E%D7%A8%D7%92%D7%94


---

פֶּשְׁמֶרגֶה (בכורדית: Pêşmerge) הוא כינוי ללוחמים כורדים. הפירוש המילולי בכורדית הוא: פש = אחרי, מרג = המוות (או אלו העוקבים את המוות). "הפשמרגה הכורדית" הן מיליציות כורדיות שקמו בתחילת שנות ה-30 של המאה העשרים לאחר נפילת האימפריה העות'מאנית ודעיכת שלטון השושלת הקאג'ארית באיראן, אשר שלטו יחדיו באזור. הפשמרגה הכורדית מכילה נשים לוחמות בשורותיה. עבור כורדים המושג פשמרגה מייצג כל מי שמוכן להילחם עבור זכויותיהם.
ללוחמי הפשמרגה יצא שם של לוחמים נועזים, מסודרים ואפקטיביים, אשר נותנים בפועל הגנה לכל המעוניין בכך, כולל מספר מיעוטים החיים באזוריהם אוכלוסייה כורדית. הכורדים ושאר מיעוטים סובלים לעיתים קרובות מיחס עוין מהשלטונות, יחס זה כולל אפליה חברתית ולפעמים גם פוגרומים אלימים.
הפשמרגה היו חלק פעיל בלכידת סדאם חוסיין במהלך הפלישה האמריקאית לעיראק. וכן תפסו שליח אישי של בן לאדן ב 2004, מעשה אשר הוביל בסופו של דבר את ה-CIA ללכידתו.
פשמרגה הוא כיום גם השם הרשמי של הכוחות המזוינים של הממשלה האזורית של כורדיסטן (Kurdistan Regional Government או KRG) באזורים בהם ישנה אוטונומיה כורדית.
ב-2014 בעקבות מתקפה של המדינה האסלאמית על כורדיסטן העיראקית, הפשמרגה וכוחות צבאיים כורדים נוספים ממדינות שכנות החלו במלחמה נגד המדינה האסלאמית בשטחי עיראק וסוריה.


== היסטוריה ==


=== כוחות כורדיים במלחמת העולם הראשונה ===
 ערך מורחב – המערכה בקווקז במלחמת העולם הראשונהבמהלך מלחמת העולם הראשונה, שרתו כוחות כורדיים ביחידות של כוחות סדירים ומילואים בצבא העות'מאני. הכורדים היוו רוב בארמייה התשיעית וסיפקו חיילים לקרבות רבים וכן ליחידות פרשים. כוחות אלו, יחד עם ניסיונם והיכרותם עם השטח היוו משקל בקרבות במזרח האימפריה העות'מאנית.


== פשמרגה בעיראק ==


=== פשמרגה בעיראק המודרנית (1958-2003) ===


=== פשמרגה בעיראק החדשה (מ-2003 ואילך) ===

הארגון פעל באופן נרחב בעיראק ובסוריה בתמיכתן של ארצות הברית, צרפת, וגרמניה. ישראל סייעה לארגון על ידי שליחת תחמושת והארגון הצליח לפגוע בדאעש.


== ראו גם ==
היחידות להגנת העם