revision: 36622436
title: "\u05E1\u05D5\u05D2\u05D5\u05EA \u05DE\u05E9\u05D7\u05E7\u05D9 \u05D5\u05D9\
  \u05D3\u05D0\u05D5"
url: https://he.wikipedia.org/wiki/%D7%A1%D7%95%D7%92%D7%95%D7%AA_%D7%9E%D7%A9%D7%97%D7%A7%D7%99_%D7%95%D7%99%D7%93%D7%90%D7%95


---

למשחקי וידאו ישנן סוגות ותת-סוגות רבות. לרוב, נהוג לסווג משחקי וידאו על סמך המשחקיות  של המשחק. הסיווגים של משחקי וידאו מגוונים במיוחד, ולעיתים רבות משחקים יכולים להשתייך ליותר מסוגה אחת.


== סוגות משחקי הווידאו העיקריות ==

			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== היסטוריה ==
הניסיון הראשון לסווג משחקי וידאו לסוגות נעשה על ידי כריס קרופורד בספרו "The Art of Computer Game Design"  משנת 1984. קרופורד ציין בספרו ש"תחום משחקי המחשב משתנה במהירות, ולכן ניתן לצפות שהטקסונומיה המוצגת בספר זה תהיה מיושנת או לא מספקת בעתיד הקרוב". מאז, פותחו סוגות ותת סוגות רבים, בהם סוגת משחקי הפלטפורמה וסוגת משחקי ירי בגוף ראשון צברו פופולריות רבה במיוחד לאורך השנים. בעקבות הפיתוחים בתחום חומרת המחשב לאורך השנים, סוגות משחקי וידאו חדשות הפכו אפשריות - בעיקר הודות לכך שהנפח של הזיכרון גדל, בעקבות כך שמאיצים גרפיים הפכו נפוצים ואפשרו לבצע רינדור בזמן אמת לסביבות תלת־ממדיות מורכבות, בעקבות הפיתוח של ציוד היקפי חדש, בעקבות הפיתוח של האינטרנט, ועוד.
תעשיית משחקי הווידאו התרחבה באופן מהותי במהלך שנות ה-90 של המאה ה-20, ובעקבות כך לחברות פיתוח משחקי הווידאו הקטנות והעצמאיות לא היה סיכוי רב לשרוד. משום כך עיקר המשחקים שפותחו החלו להיות בסוגות מסוימות על מנת שהמו"לים והקמעונאים הגדולים יוכלו ביתר קלות לשווק את המשחקים.


== מאפיינים ==
משום שהשחקן לוקח חלק פעיל במשחק סוגות משחקי הווידאו שונות באופן מהותי מהסוגות של ספרים וסרטים. בניגוד לאסתטיקה החזותית של המשחקים, אשר יכולה להשתנות במידה רבה ממשחק למשחק, למשחקי וידאו בדרך כלל יש דמיון רב על סמך מאפייני האינטראקטיביות במשחקים.
שמות תיאוריים של סוגות לוקחים בחשבון את מטרות המשחק, את הגיבור, ואפילו את הפרספקטיבה בה השחקן צופה במשחק. לדוגמה, משחק ירי בגוף ראשון הוא משחק בו השחקן נע בו בעולם תלת-ממדי, רואה את העולם דרך עיניו של הגיבור ואשר המשחק ממוקד בו בעיקר בקרבות ירי בנשק חם נגד יריבים שונים. ניתן להשתמש במונח "תת-סוגה" כדי להתייחס לקטגוריה בתוך סוגה כדי לפרט את הסוגה של המשחק הנדון. בעוד "משחק יריות" הוא שם הסוגה, "משחק ירי בגוף ראשון" ו"משחק ירי בגוף שלישי" הם תת-סוגות נפוצות של סוגת משחקי היריות.קהל היעד של המשחק, הנושא של המשחק, והמטרה הבסיסית של המשחק משמשים לעיתים כשם הסוגה של המשחק - כגון "משחק לחתולים", "משחק נוצרי"  ו"משחק רציני" . עם זאת, מכיוון שהמונח הללו אינם מסייעים להבין מהוא סוג המשחק, הם אינם נחשבים לסוגות.לעיתים רבות קשה לסווג משחקי וידאו מסוימים לסוגות מסוימות. לדוגמה, משום שהמשחק Grand Theft Auto III מכיל שילוב של ירי, נהיגה במכוניות, ומשחק תפקידים, קשה לסווג אותו לסוגות שהיו קיימות עד שלתקופה שהוא יצא לשווקים. מאז שהמשחק יצא לשווקים תעשיית משחקי הווידאו החלה להשתמש במונח "Grand Theft Auto clone"  לתיאור משחקים אשר דומים ל- Grand Theft Auto III.‏אלמנטים מסוגת משחקי התפקידים, אשר מתמקדים בעיקר בעלילה מורכבת ובפיתוח של הדמויות, שולבו לאורך השנים בסוגות משחקי וידאו שונות. הסיבה שהדבר נעשה היא משום שהוספת עלילה מורכבת ודמויות מורכבות יותר למשחק פעולה, אסטרטגיה או משחק שבו צריכים לפתור תעלומות לא פוגעת במשחקיות של המשחק, ומוסיפה חוויית משחק נוספת.


== פופולריות ==
הסוגות הפופולריות ביותר נכון ל-2019 הם משחקי יריות, משחקי פעולה, משחקי תפקידים, ומשחקי ספורט, כאשר הפופולריות של משחקי הפלטפורמה ומשחקי המרוצים דעכה במהלך העשור השני של המאה ה-21. בעוד שהפופולריות של משחקי היגיון  ירדו בחנויות, לעומת זאת בטלפונים הניידים, בהם ניתן להוריד את רוב המשחקים בחינם, סוגה זו נותרה הסוגה הפופולרית ביותר.


== ראו גם ==
הקטגוריה סוגות משחקי וידאו


== קישורים חיצוניים ==


== הערות שוליים ==