revision: 35362542
title: Forever & Always
url: https://he.wikipedia.org/wiki/Forever_%26_Always


---

Forever & Always (בעברית: לְעוֹלָם & לְתָמִיד או לְעוֹלְמֵי עַד) הוא שיר שהוקלט על ידי הזמרת-יוצרת האמריקאית טיילור סוויפט, מתוך אלבום האולפן השני שלה, Fearless ‏(2008). השיר התווסף לאלבום רגע לפני שהונפק. "Forever & Always" נכתב והופק על ידי סוויפט, והופק על ידי נייתן צ'פמן. הוא שיר פופ רוק עם מילים על מערכת יחסים שהתפרקה. המבקרים ראו את השיר קליט אך בסיסי, והרגישו שהוא מהווה את התקדים לשירי הסימן המסחרי של סוויפט בנוגע למערכות יחסים שהתפרקו. אף על פי שלא הופץ כסינגל, "Forever & Always" הגיע בשיאו ל-40 העליונים במצעד הבילבורד הוט 100 ובקנדה הוט 100, וקיבל את תואר הפלטינה על ידי איגוד תעשיית ההקלטות האמריקאי (RIAA).


== רקע וכתיבה ==
בהשראת הפרידה שלה מהזמר האמריקאי, ג'ו ג'ונאס, סוויפט כתבה והקליטה במהירות את השיר ברגע האחרון עבור אלבומה, Fearless. כפי שסוויפט הסבירה בריאיון אודות הרצועות מהאלבום, "Forever & Always" נכתב על גבר בחייה שהיא יכלה לראות "מתרחק ממנה לאט לאט" ועל הבלבול שחשה בהתמודדות עם מערכת יחסים מתפוררת שכזו. בריאיון לרולינג סטון, סוויפט תיארה את התפרקותה של מערכת היחסים ההיא כחוויה "ממש דרמטית ומטורפת" שהיא "[צריכה] לטפל בה" באמצעות המוזיקה שלה. היא הפצירה בפני מייסד ונשיא חברת התקליטים ביג משין רקורדס, סקוט בורצ'טה, לאפשר לה לכלול את השיר באלבום, יום לפני שהגרסה הסופית שלו הונפקה.ג'ונאס התייחס לשיר בריאיון של מגזין Seventeen, שפורסם ביוני 2009. כשדיבר עליו, הוא אמר שלא הפריע לו שסוויפט כתבה שיר על מערכת היחסים שלהם. "זה מחמיא", אמר ג'ונאס. "זה תמיד נחמד לשמוע את הצד השני בסיפור". בשנת 2009, סוויפט הקליטה מחדש את השיר כבלדה אקוסטית עבור מהדורת הפלטינה של Fearless. שם הגרסה נקרא, "Forever & Always (Piano Version)".


== הרכב וביקורת ==
ב-"Forever & Always", סוויפט מדברת על מערכת היחסים שלה עם בן זוגה, שעדיין "לא התקשר" אף על פי שבשלב מוקדם יותר במערכת היחסים שלהם, הוא הכריז שהם יהיו ביחד "לעולמי עד". זהו שיר פופ רוק הכולל שימוש בכלי נגינה הקשורים למוזיקת קאנטרי, כדוגמת כינורות וגיטרות. בדומה לשירים אחרים ב-Fearless,‏ "Forever & Always" מתאר את התפיסה של סוויפט לגבי יחסים רומנטיים כנערה מתבגרת, שמכנה את בן זוגה לשעבר כ"ילד קטן ומפוחד". לעומת זאת, בניגוד לחלק רב מ-Fearless, השיר אינו משלב דימויים הלקוחים מהאגדות, אלא מתמקד בשיברון לב בחיים האמיתיים.ג'יימס א. פרון, אקדמאי העוסק במוזיקה, החמיא להפקה הידידותית לרדיו של השיר, אך הרגיש שהוא "בסיס ומסחרי מדי" בשביל זמרת-יוצרת. ג'ניפר קישין ארמסטרונג מבילבורד, ציינה שכתיבת השירים של סוויפט ב-"Forever & Always" מרמזת על השירים הבאים שלה על נקמה ובוז לבני זוג לשעבר. נייט ג'ונס מ-Vulture הסכים, וטען שהשיר נכתב בהשראת ג'ו ג'ונאס. במשך, הוסיף שהשיר הציג את כישורי כתיבת השירים המסחריים של סוויפט אודות רומנטיקה כושלת. ברולינג סטון הוא דורג במקום ה-101 ברשימת "כל 206 השירים של טיילור סוויפט, לפי דירוג".


=== רשימות כל הזמנים וסוף שנה ===


== הופעות חיות ==
סוויפט ביצעה את "Forever & Always", יחד עם "Love Story", בסאטרדיי נייט לייב ב-10 בינואר 2009, ובסיבוב ההופעות "Fearless Tour" שהתקיים בין 2009–2010. היא גם ביצעה את "Forever & Always" במהלך ערב השנה החדשה של דיק קלארק שהתקיים בשנת 2009; הוא בוצע בשילוב השירים "Picture to Burn",‏ "Love Story" ו-"Change" כמחרוזת."Forever & Always" בוצע באופן קבוע ברשימת השירים של סיבוב ההופעות הראשון של סוויפט, "Fearless Tour". במהלך ההופעה ב-22 במרץ 2013 בשארלוט, שהתקיימה במסגרת "The Red Tour", ביצעה סוויפט את "Forever & Always" במקום "I Almost Do". היא ביצעה אותו שוב ב-15 בספטמבר 2018, במקום "All Too Well", במהלך ההופעה באינדיאנפוליס "Reputation Stadium Tour".


== מיקומי שיא ==


== נתוני מכירות ==


== Forever & Always (Taylor's Version) ==
The Best Day (Taylor's Version) (בעברית: לְעוֹלְמֵי עַד (גרסתה של טיילור)) היא גרסת ההקלטה החוזרת של "Forever & Always" של הזמרת-יוצרת האמריקאית טיילור סוויפט. השיר נכתב על ידי סוויפט והופק על ידי סוויפט וכריסטופר רו. הוא יצא לאור ב-9 באפריל 2021, על ידי חברת התקליטים ריפבליק רקורדס, כרצועה ה-11 ב-Fearless (Taylor's Version); הקלטה חוזרת של אלבומה Fearless, משנת 2008. קליפ המילים הרשמי של "The Best Day (Taylor's Version)" הועלה ליוטיוב ב-30 באפריל 2021.


=== מיקומי שיא ===


== קישורים חיצוניים ==
 מידע על היצירה "Forever & Always" באתר מיוזיק בריינז
 סרטון השיר "Forever & Always" באתר יוטיוב


== הערות שוליים ==