revision: 36001385
title: "\u05E0\u05D7\u05D5\u05DD \u05D3\u05D5\u05D1\u05E2\u05E8 \u05E9\u05E0\u05D9\
  \u05D0\u05D5\u05E8\u05E1\u05D5\u05DF"
url: https://he.wikipedia.org/wiki/%D7%A0%D7%97%D7%95%D7%9D_%D7%93%D7%95%D7%91%D7%A2%D7%A8_%D7%A9%D7%A0%D7%99%D7%90%D7%95%D7%A8%D7%A1%D7%95%D7%9F


---

רבי נחום דובער שניאורסון (ה'תר"ב, בלובביץ' - ח' בכסלו ה'תרנ"ו, 25 בנובמבר 1895, קייב) היה האדמו"ר השני מצ'רנוביל-אוברוץ' (אוורוטש).


== ביוגרפיה ==
נולד בשנת ה'תר"ב לאדמו"ר הרב יוסף יצחק שניאורסון (בן הצמח צדק), ולחנה (בת הרב יעקב ישראל טברסקי) בן הזקונים לאביו ואמו. רבי נחום דובער היה אחיה של הרבנית שטערנא שרה, אשת אדמו"ר הרש"ב.
אביו שימש אדמו"ר בעיר אוברוץ', לחסידות צ'רנוביל-אוברוץ' ולאחר פטירת אביו מילא נחום דובער את מקומו. בהנהגתו נהג כדרך אביו וניהל חצר בסגנון חסידויות צ'רנוביל-פולין, ולא בדרכה של חסידות חב"ד, כסגנון סבו רבי יעקב ישראל טברסקי, ולא כסגנון סבו הצמח צדק. תשע עשרה שנה נשא באדמו"רות אוורוטש.
הוא התחתן בשנת תרט"ז עם בתו של דוד משה פרלוב מקוידינוב (בן לאדמו"ר שלמה חיים פרלוב מקוידינוב).
בחודשים האחרונים לחייו חלה ונסע לעיר קייב, לאחר כמה חודשים עבר שם ניתוח ונפטר כמה לאחר הניתוח, ביום ח' בכסלו ה'תרנ"ו, נקבר בקייב. היה אדמו"ר בין השנים תרל"ז-תרנ"וחתנו הראשון הוא קרוב משפחתו דרך אשתו - רבי שלמה חיים פרלוב מקוידנוב (בנו של אהרן פרלוב מקוידנוב) שהמשיך אותו באדמורו"ת מאז שחמיו נפטר עד שהוא עצמו נפטר, לאחרי שנה בלבד, והיה האדמו"ר השלישי מאוורוטש. חתנו השני הוא גם קרוב משפחתו דרך אשתו, רבי נח יוסף בועז שהמשיך את האדמורו"ת לאחר פטירת גיסו, והיה האדמו"ר הרביעי מאוורוטש.
לנחום דובער היו שלוש בנות, כל חתניו היו קרובים שלו; חתנו השלישי היה בעל בתו בתיה, הוא היה בן דוד ראשון של יצחק דובער, שמו הוא רבי מנחם מנדל שניאורסון בן המהר"ש.


== לקריאה נוספת ==
עמרם בלוי, ממלא מקומו: רבי נחום דובער, בתוך: היכל הבעש"ט גיליון כ' (שנה ה גיליון ד, תשס"ח) עמודים קנח-קסג.
שד"ב לוין, מבית הגנזים תש"ע, הוצאת קה"ת, מסת"ב 978-0-8266-0657-0 עמודים; שכז-שכח


== הערות שוליים ==