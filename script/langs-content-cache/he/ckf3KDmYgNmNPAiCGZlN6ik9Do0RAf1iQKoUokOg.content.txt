revision: 36570876
title: This Girl
url: https://he.wikipedia.org/wiki/This_Girl


---

This Girl (בעברית: הבחורה הזאת) הוא שיר של שלישיית הפאנק האוסטרלית Cookin 'on 3 Burners , בהשתתפות הזמרת האוסטרלית קיילי אולדיסט . השיר יצא לאור בשנת 2009 כסינגל השני מתוך האלבום השני של ההרכב, Soul Messin. רמיקס לשיר של הדי ג'יי והמפיק הצרפתי קונגס יצא לאור כהורדה דיגיטלית ב-19 בפברואר 2016 על ידי חברת התקליטים האוס אוף ברקלי, כסינגל המוביל מאלבום הבכורה שלו, Layers‏ (2016), וזכה הצלחה גדולה ברחבי אירופה.


== רמיקס של קונגס ==
הרמיקס של קונגס לשיר "This Girl" הגיע למקום הראשון במצעדים במספר מדינות, ביניהן צרפת וגרמניה, לעשירייה הראשונה ב-18 מדינות, ביניהן אוסטריה, קנדה, דנמרק, אירלנד, איטליה, הולנד, ספרד, שוודיה ושווייץ.
ב-24 במרץ 2016 קונגס ביצע את השיר על הבמה יחד עם הסולן מל שוגר, בתוכנית הטלוויזיה הצרפתית "Le Petit Journal" . ב-26 במרץ 2016, מיני-אלבום הכולל מיקס מורחב של השיר, שני רמיקסים ושיר סולו של קונגס בשם "Milos" יצא לאור באייטונס. מגזין בילבורד דירג את "This Girl" במקום ה-48 ברשימת "100 שירי הפופ הטובים ביותר לשנת 2016".


=== קליפ ===
הקליפ הנלווה לרמיקס צולם באי היווני מלוס שבקיקלאדיים. הוא פורסם ב-24 במרץ 2016 בערוץ ה-Vevo של קונגס ביוטיוב. הקליפ בוים על ידי מאט לרסון עבור לה מיין פרודקשנס. בקליפ מופיעים לואי ראולט, דוגמן יפני-צרפתי, ואירינה מרטיננקו, שחקנית ודוגמנית רוסייה. הסרטון מתחיל כאשר הנער והנערה נפגשים על ספינת תענוגות. אחר כך הם הופכים לזוג ומתחילים לרקוד בחדר השינה. הספינה מגיעה לחוף, והנער והנערה בוחנים את היבשה, ונתקלים באגמים ובגבעות. מאוחר יותר הם מגלים מערה ומתחילים לרקוד בה לצד מדורה. נכון ל-10 בפברואר 2021 צבר הסרטון למעלה מ-416 מיליון צפיות.


=== רשימת רצועות ===
כל השירים מלבד "Milos" הם של קונגס ו-Cookin' on 3 Burners.


== מיקומי שיא ==


== נתוני מכירות ==


== היסטוריית יציאות לאור ==


== שימוש ==
בשנת 2016, חנות הכלבו הבריטית המקוונת Littlewoods השתמשה בשיר עבור קמפיין פרסום בטלוויזיה. בנוסף, השיר נכלל בפרסומת לשנת 2017 עבור חברת התקשורת Cricket Wireless  בשיתוף עם סמסונג, ומאוחר יותר שימשה כנעימת הפתיחה של הגרסה האמריקאית של השעשועון "Big Star's Little Star". בנוסף, השיר אומץ על ידי אוהדי כדורגל וקריאות אהדה חוברו בהשראת הקצב של השיר, כמו ג'ורג'יניו ויינאלדם מליברפול, קול דונלדסון מאינברנס קלדוניאן ת'יסטל, קמרון ברנאגן מאוקספורד יונייטד ואדם מריוט מקינגס לין טאון. שערים שמבקיעה קבוצת הכדורגל פורטו באצטדיון הדרגאו נחגגים כשברקע מתנגן פזמון השיר.


== קישורים חיצוניים ==
 מידע על היצירה "This Girl" באתר מיוזיק בריינז
 סרטון השיר "This Girl" באתר יוטיוב


== הערות שוליים ==