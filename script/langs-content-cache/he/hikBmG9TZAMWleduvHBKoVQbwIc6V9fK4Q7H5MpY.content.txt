revision: 35411639
title: '''hours...'''
url: https://he.wikipedia.org/wiki/%27hours...%27


---

'hours...' ('שעות...') הוא אלבום של המוזיקאי הבריטי דייוויד בואי שיצא בשנת 1999.
מרבית שירי האלבום הופיעו כבר במשחק המחשב "אומריקון". במשחק זה הופיעו בין השאר, דמויותיהם של בואי עצמו, של אשתו הדוגמנית אימאן, ושל שני המוזיקאים ריבס גברלס וגייל אן דורסי.
גולשים באתר האינטרנט של בואי "BowieNet" הוזמנו בתרגיל שיווקי יוצא דופן לכתוב מילים לאחד משירי האלבום, ללחן קיים. אלכס גראנט זכה בתחרות כתיבת השיר "What's Really Happening", והוא גם הוזמן לצפות בבואי מקליט את השיר באולפן.
על עטיפת האלבום מופיע בואי בחזות עדכנית, מגולח עם שיער ארוך, אוחז בידיו את דמותו של בואי המזוקן וקצוץ השיער, כפי שהייתה מוכרת מתקופת אלבומו הקודם Earthling, הנראית ללא רוח חיים. החזות העדכנית משווה לבואי מראה רך ונערי יותר, דבר שבא גם לידי ביטוי בחלק משירי האלבום שהזכירו את עבודתו המוקדמת של בואי בראשית שנות ה-70.
אחת ממהדורות האלבום כללה עטיפת שהודפסה בטכניקה עם אפקט תלת-ממד. בשנת 2004 הוציא בואי את האלבום במהדורה מורחבת שכללה דיסק נוסף שהכיל שירים שלא הופיעו באלבום המקורי, מיקסים וגרסאות שונות.
שמו של האלבום 'hours...', רומז לממד הזמן שגם החל להעסיק את בואי כמוזיקאי רוק מזדקן, וכן לקראת סוף המילניום הקרב ובא.


== שירי האלבום ==
כל השירים נכתבו והולחנו על ידי דייוויד בואי וריבס גברלס, למעט "What's Really Happening?" שנכתב על ידי השניים יחד עם אלכס גראנט. 


== קרדיטים ==
דייוויד בואי - שירה, קולות, גיטרה, קלידים, כלי הקשה, סקסופון.
ריבס גברלס - גיטרות, תכנות תופים, קלידים.
מארק פלאטי - גיטרות, תכנות תופים, קלידים.
מייק לוסקיו - תופים.
סטרלינג צ'מבל - תופים.
כריס הסקט - גיטרה.
אוורט בראדלי - כלי הקשה.
הולי פאלמר - קולות.


== מיקומי שיא ==


== קישורים חיצוניים ==
 'hours...' באתר MusicBrainz
 'hours...' באתר Discogs


== הערות שוליים ==