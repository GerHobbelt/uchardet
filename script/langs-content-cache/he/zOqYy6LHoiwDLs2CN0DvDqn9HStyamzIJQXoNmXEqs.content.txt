revision: 36141327
title: "\u05DC\u05D9\u05E8\u05D5\u05DF \u05D6\u05D9\u05D9\u05D3"
url: https://he.wikipedia.org/wiki/%D7%9C%D7%99%D7%A8%D7%95%D7%9F_%D7%96%D7%99%D7%99%D7%93


---

לירון זייד (נולד ב-19 בפברואר 1989) הוא עיתונאי, איש רדיו וטלוויזיה ישראלי, ושחקן בעברו. כתב תרבות ומגיש בחברת החדשות בערוץ קשת 12 (בעבר ערוץ 2) החל משנת 2013.


== ביוגרפיה ==
זייד נולד, גדל והתחנך ברעננה. סביו וסבותיו הם ניצולי שואה. את לימודי התיכון עשה בתיכון אוסטרובסקי שבעיר הולדתו.


== קריירה ==
בשנת 1998 השתתף בפסטיגל כילד פסטיגל. בשנים 2000–2001 הופיע בתוכנית הילדים "פתוח" בערוץ הילדים. בשנת 2002 שיחק בסדרה "מיי פירסט סוני" בתפקיד יותם לזר, כמו כן, התארח באותה השנה בתוכנית הסאטירה מבית אסי וגורי "שידורי המהפכה" בערוץ 2, בתוכנית הפארודית "משפחת בתחת".החל את דרכו העיתונאית בשנת 2003, כמגיש מהדורת החדשות של ערוץ הילדים "חמש וחצי", לצדם של ירון לונדון, אלכס אנסקי, אלי אילדיס ואברי גלעד. בין השנים 2004–2008 השתתף בתוכנית "אפצ'י וסיפור" מבית החינוכית בתפקיד עצמו. בשנת 2005 השתתף בקלטת הילדים "גמדי הלילה" בתור מוני גמדוני.את שירותו הצבאי עשה בגלי צה"ל ככתב בתחום התרבות, ב-2014 מונה לראש דסק לענייניי תרבות בגלי צה"ל. שימש כעורך ומפיק "ציפורי לילה מתגעגעות", ערך הפיק והגיש תוכניות, שימש כראש דסק התרבות של התחנה. לאורך השנים זכה זייד בפרס מפקד גלי צה"ל שלוש פעמים.[דרוש מקור]
בגיל 21 החל לעבוד גם בחדשות המקומיות של HOT ובמקביל שב ל"חמש וחצי", כעורך ומגיש התכנית. החל מ-2013 עובד בחברת החדשות 12 – תחילה כעורך בדסק החדשות Online, בהמשך ככתב ב"מהדורה המרכזית". הוא עורך כתבות למגזיני סוף השבוע "אולפן שישי" ו"חדשות סוף השבוע", מגיש את "המהדורה הצעירה" שמופקת על ידי החדשות ומשודרת בערוץ זום.
ב-2020 החל לשמש גם כמגיש מבזקי החדשות בחברת החדשות של ערוץ 12, וכפאנליסט בתוכנית "חדשות הבוקר" עם ניב רסקין, של קשת 12.


== חיים אישיים ==
זייד נשוי לשלי, ואב לתאומים.


== קישורים חיצוניים ==
 לירון זייד, ברשת החברתית פייסבוק
 לירון זייד, ברשת החברתית טוויטר
 לירון זייד, ברשת החברתית אינסטגרם
לירון זייד, במיזם "אישים" לתיעוד היצירה הישראלית
וואלה ברנז'ה‏, פרויקט מיוחד: 10 ההבטחות הגדולות בתקשורת, באתר וואלה!‏, 29 בספטמבר 2016


== הערות שוליים ==