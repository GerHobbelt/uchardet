revision: 36430710
title: Jocelyn Flores
url: https://he.wikipedia.org/wiki/Jocelyn_Flores


---

Jocelyn Flores הוא שיר שנכתב ובוצע על ידי הראפר והזמר האמריקאי XXXTentacion. זהו הסינגל השני מתוך אלבום הבכורה שלו, 17. השיר הוא מחווה לחברתו המנוחה של XXXTentacion ג'וסלין פלורס. הוא נשלח לרדיו הקצבי ב-31 באוקטובר 2017, כסינגל השני מתוך האלבום.


== רקע ==
השיר מוקדש לג'וסלין אמפארו פלורס, בת 16 ילידת הברונקס שעברה מאוחר יותר לקליבלנד. היא טסה לפלורידה כדי לפגוש את XXXTentacion ומאוחר יותר התאבדה במהלך החופשה ב-13 במאי 2017. חייה ומותה של פלורס היו נתונים לשמועות ומידע שגוי, שזכו להתייחסות במאמר מספטמבר 2018 ב-The Daily Beast.XXXTentacion התאהב בפלורס לאחר שראה את התמונות שלה בטוויטר ותקשר איתה לראשונה ב-1 במאי 2017. הוא הזמין אותה לפלורידה ושכר אותה כדוגמנית לליין הבגדים Revenge ודיווחים מוקדמים ציינו בטעות כי היא כבר הייתה דוגמנית והגיעה לפלורידה אך ורק לצורך עבודה, אך היא לא עבדה בדוגמנות בעבר. בחורה אחרת התארחה גם היא אצל הראפר, ובזמן שהוא יצא להשתתף בנשף של בן דודו, פשטו על תיק שהכיל 7,000 דולר במזומן; כל בחורה האשימה את השנייה. בחשש שהמתח בין שתי האורחות יסתיים באלימות, XXXTentacion גירש את שתי הבנות מביתו וביטל את ההצעה לפלורס לדגמן עבורו; היא נכנסה למלון המפטון בקוקונאט קריק מעט לפני חצות ונמצאה ללא רוח חיים בבוקר.XXXTentacion הקדיש לפלורס גם את השיר "Revenge" זמן קצר לאחר מותה.


== הרכב ==
השיר בנוי על דגימה של שירו של המפיק פוטסו "I'm Closing My Eyes", המכיל קולות של שילו דיינסטי.


== הצלחה מסחרית ==
השיר נכנס למקום ה-31 במצעד הבילבורד הוט 100 והגיע בשיאו למקום ה-19 לאחר מותו של הראפר. הוא נכנס למקום ה-56 במצעד הסינגלים הבריטי, ומכר 5,998 עותקים כולל מכירות והשמעות בסטרימינג. השיר נכנס גם למקום ה-14 במצעד ה-R&B הבריטי, ולמקום שני במצעד השירים העצמאיים הבריטי. השיר צבר למעלה מ-1.7 מיליארד השמעות בספוטיפיי והוא אחד מהשירים המושמעים ביותר בספוטיפיי.


== מיקומי שיא ==


== נתוני מכירות ==


== קישורים חיצוניים ==
 מידע על היצירה "Jocelyn Flores" באתר מיוזיק בריינז
 סרטון השיר "Jocelyn Flores" באתר יוטיוב


== הערות שוליים ==