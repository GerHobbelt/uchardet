revision: 36569747
title: End Game
url: https://he.wikipedia.org/wiki/End_Game


---

End Game הוא שיר של הזמרת-יוצרת האמריקאית טיילור סוויפט, בהשתתפות הזמר-יוצר הבריטי אד שירן והראפר האמריקאי פיוצ'ר, מתוך אלבום האולפן השישי שלה, Reputation. השיר יצא לאור ב-14 בנובמבר 2017, על ידי חברת התקליטים ביג משין רקורדס, כסינגל השלישי מתוך האלבום. הוא נכתב על ידי סוויפט, מקס מרטין, שלבאק, שירן ופיוצ'ר והופק על ידי מרטין ושלבאק גם כן. מבחינה מוזיקלית, "End Game" הוא שיר היפ-הופ, פופ-ראפ ו-R&B. מבחינה לירית, בשיר סוויפט מדברת על הרצון שלה להישאר עם בן זוגה עד סוף חייהם. הקליפ לשיר בוים על ידי ג'וזף קאהן והוא פורסם ב-12 בינואר 2018. בקליפ נראית טיילור שהיא חוגגת עם שירן ופיוצ'ר עצמם ועם אנשים נוספים במקומות שונים בעולם.
השיר ספג ביקורות מעורבות מטעם מבקרי המוזיקה. חלק מהמבקרים שיבחו את השימוש של סוויפט במוזיקת היפ-הופ, את השילוב של פיוצ'ר בשיר ואת המילים הקליטות בעוד חלק מהם מתחו ביקורת על הופעתו של שירן בשיר, ועל ההפקה שלו. השיר הגיע ל-40 הגדולים באוסטרליה, קנדה ויוון. בארצות הברית השיר הגיע למקום ה-18 ובכך הפך לשיר ה-55 של הזמרת להיכנס ל-40 הגדולים במצעד. בנוסף, השיר הגיע למעמד פלטינה במדינה. גם באוסטרליה הצליח להגיע למעמד פלטינה ובנורווגיה הצליח להגיע למעמד פלטינה כפולה. בבריטניה השיר זכה להצלחה פחותה כאשר הגיע למקום ה-49 בלבד במדינה. על מנת לקדם את השיר, סוויפט הופיעה עמו בפסטיבל ג'ינגל בול ובסיבוב ההופעות שלה לקידום האלבום.


== קידום והוצאה ==
השיר יצא לאור כסינגל ב-14 בנובמבר 2017, כאשר נשלח לתחנות הרדיו בצרפת. ב-3 בדצמבר הוא נשלח גם לתחנות הרדיו האמריקאיות, ובתאריכים 12 ו-26 בינואר הוא נשלח גם לתחנות הרדיו באוסטרליה ובריטניה בהתאמה. ב-11 בינואר 2018 יצא הקליפ הרשמי לשיר.


== כתיבה והלחנה ==
השיר נכתב על ידי סוויפט, שירן ופיוצ'ר עצמם ביחד עם שלבאק ומקס מרטין ואת השיר הפיקו השניים האחרונים. מבחינה מוזיקלית, השיר הוא שיר היפ-הופ, R&B, פופ-ראפ, ופאוור פופ. אורך השיר הוא 4 דקות ו-4 שניות והוא מנוגן בקצב של 80 פעימות בדקה. סוויפט כתב את השיר בסולם לה מינור כאשר קולה משתרע מ-D3 ל-E5. מבחינה לירית, השיר עוסק ברצון של סוויפט להישאר עם בן זוגה עד סוף חייה.


== וידאו קליפ ==
בתחילת דצמבר 2017 פרסם שירן כי יופץ וידאו קליפ רשמי עבור השיר.יומיים לפני יציאת הקליפ, חשפה סוויפט את תאריך יציאתו דרך האפליקציה שלה ואמרה כי בתוכנית "בוקר טוב אמריקה" תפורסם הצצה לקליפ. בנוסף לכך, היא חשפה מספר תמונות מתוך הקליפ. ביום למחרת, ההצצה נחשפה בתוכנית ולאחר מכן פורסמה גם ברשתות החברתיות.ב-12 בינואר הועלה הקליפ לערוץ היוטיוב הרשמי של הזמרת. הקליפ בוים על ידי ג'וזף קאהן שביים עבורה שישה קליפים נוספים, כמו "Look What You Made Me Do" ו-"...Ready for It?". הקליפ מציג את סוויפט מבלה עם פיוצ'ר, שירן וחברים נוספים במקומות שונים בעולם. במהלך הסצנה בה משתתף פיוצ'ר נראה הראפר שהוא נוהג בלמבורגיני אוונטאדור בשווי חצי מיליון דולרים, מה שהופך את הקליפ לאחד מהווידאו קליפים היקרים ביותר בכל הזמנים. בנוסף, בקליפ ישנם אזכורים לנחשים, סימן ההיכר של האלבום. כאשר סוויפט הסתכסכה עם קניה וסט וקים קרדשיאן, קרדשיאן כינתה אותה כ"נחש" וביום הנחש הבינלאומי מעריציה פרסמו סמליל של נחש בחשבונות של סוויפט ברשתות החברתיות ובכך הנחש הפך לסימן ההיכר של האלבום. הנחש מופיע כקשית שתייה ממנה שותה טיילור את המשקה שלה וסצנה בה היא משחקת סנייק בקונסולת משחקי מחשב כף יד. בנוסף לכך, היא לובשת באחת מהסצנות חליפה העשויה מעור נחש. נכון ל-29 בינואר 2021, הקליפ עומד על 240 מיליון צפיות.


=== עלילה ===
הקליפ נפתח בסצנה בה רואים את טיילור משקיפה על נוף מבעד לחלון של בניין גבוה. בהמשך, נראית סוויפט בערים שונות כמו טוקיו, מיאמי ולונדון חוגגת עם שירן ופיוצ'ר ועם אנשים נוספים. בכל פעם שהיא מחליפה עיר היא נצפית או עם שירן או עם פיוצ'ר בנפרד. הקליפ מסתיים בכך ששירן וסוויפט רוקדים ביחד תחת שמי לונדון.


== ביקורת ==
השיר קיבל בעיקר ביקורות חיוביות, אשר שיבחו את הופעתו של פיוצ'ר בשיר ואת הפקת השיר.
בפיצ'פורק נכתב כי השיר "קליט" וכי הוא "מחדש את השילוב שבין R&B לראפ בשנת 2017", אך מצד שני ציינו כי השיר היה "חסר השראה" ו"תפל" וכי מקס מרטין היה יכול להוציא יותר מהשיר. במגזין Vulture ציינו כי השיר צפוי להיות אחד מהשירים המצליחים של האלבום בגלל הקצב הקליט שלו והקטעים של פיוצ'ר. במגזין רולינג סטון הוא דורג במקום ה-171 ברשימת "כל 206 השירים של טיילור סוויפט, לפי דירוג". במגזין טיים נכתבה גם ביקורת חיובית על השיר, אך במגזין Spin נכתב כי השיר היה "בסדר" בלבד ופיוצ'ר היה זה שבעיקר החזיק את השיר.


=== רשימות כל הזמנים וסוף שנה ===


== הצלחה מסחרית ==
השיר הגיע למקום ה-18 במצעד הבילבורד הוט 100 ובכך היה לשיר השלישי מאלבומה Reputation, שנכנס לעשרים הגדולים במצעד. בנוסף הוא גם היה השיר ה-55 שלה להיכנס ל-40 הגדולים במצעד. אך בשבוע שלאחר מכן הוא ירד למקום ה-30. במצעד 40 שירי המיינסטרים השיר הגיע למקום העשירי ולמקום ה-16 במצעד 40 השירים למבוגרים. במצעד השירים הקצביים השיר הגיע למקום ה-25 בלבד.בקנדה הוט 100 השיר הגיע בשיאו למקום ה-11 ולמקום ה-17 במצעד במצעד ה-CHR/Top 40.במצעד הסינגלים האוסטרלי השיר לא זכה להצלחה כאשר הגיע בשיאו למקום ה-36 בלבד. גם בבריטניה השיר לא זכה להצלחה כאשר הגיע למקום ה-49 בלבד.


== פרסים ומועמדויות ==


== הופעה ==
סוויפט ושירן הופיעו עם השיר לראשונה במהלך פסטיבל ג'ינגל בול מטעם iHeartRadio. בהמשך הופיעה הזמרת עם השיר בסיבוב ההופעות לקידום האלבום ללא הקטעים של שירן ופיוצ'ר בשיר.


== מיקומי שיא ==


== נתוני מכירות ==


== היסטוריית יציאות לאור ==


== קישורים חיצוניים ==
 מידע על הסינגל "End Game" באתר מיוזיק בריינז
 סרטון השיר "End Game" באתר יוטיוב


== הערות שוליים ==