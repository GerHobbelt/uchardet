revision: 36267660
title: (Echo (You and I
url: https://he.wikipedia.org/wiki/%D7%90%D7%A0%D7%92%D7%95%D7%9F


---

אנגון צ'יפטה ססמי (באנגלית: Anggun Cipta Sasmi; נולדה ב-29 באפריל 1974) היא זמרת, כותבת שירים ומנחת טלוויזיה צרפתייה ילידת אינדונזיה.


== קורות חיים ==
היא נולדה בג'קרטה, והחלה להופיע כשהייתה בת 7. שנתיים לאחר מכן הקליטה אלבום שירי ילדים. אלבומה הרציני הראשון, בהשפעת הרוק, יצא בשנת 1986 והיא בת 12. שירה "Mimpi" משנת 1989 היה ללהיט ענק. לאחר צאתו הוציאה סינגלים נוספים ושלושה אלבומי אולפן, שמיצבו אותה כאחת מכוכבות הרוק הגדולות של שנות ה-90 באינדונזיה.
עזבה את אינדונזיה בשנת 1994 בניסיון לקדם את הקריירה הבינלאומית שלה. לאחר שנתיים של ניסיונות כושלים, פגשה את המפיק אריק בנזי  וחתמה בסוני מיוזיק אנטרטיינמנט. אלבומה הבינלאומי הראשון, שיצא בשנת 1997 ונקרא "Snow on the Sahara", מכר עותקים רבים ב-33 המדינות שבו פורסם. מאז הוציאה שישה אלבומי אולפן נוספים ופסקול לסרטה של סוסנה בייר "אהבות פתוחות" (2002). סינגלים רבים שלה נכנסו לראשי מצעדי הפזמונים בארצות הברית ובאירופה. בשנת 2012 ייצגה את צרפת באירוויזיון 2012 בבאקו שבאזרבייג'ן עם השיר "Echo (You and I)‎".
מלבד קריירת הזמר, הופיעה גם ב-"X Factor אינדונזיה" בשנת 2013 ובשנת 2015 ו-2017 שפטה ב-"Asia's Got Talent".


== קישורים חיצוניים ==

 אתר האינטרנט הרשמי של אנגון (בצרפתית ובאנגלית) אנגון, ברשת החברתית פייסבוק
 אנגון, ברשת החברתית טוויטר
 אנגון, ברשת החברתית אינסטגרם
 אנגון, סרטונים בערוץ היוטיוב
 אנגון, במסד הנתונים הקולנועיים IMDb (באנגלית)
 אנגון, באתר אייטונס  (באנגלית)
 אנגון, באתר ספוטיפיי
 אנגון, באתר Last.fm (באנגלית)
 אנגון, באתר AllMusic (באנגלית)
 אנגון, באתר MusicBrainz (באנגלית)
 אנגון, באתר דיזר
אנגון, באתר Yandex.Music (ברוסית)
 אנגון, באתר Discogs (באנגלית)
 אנגון, באתר Songkick (באנגלית)
אנגון, באתר Genius
 אנגון, באתר בילבורד (באנגלית)
 אנגון, באתר טיידל (באנגלית)