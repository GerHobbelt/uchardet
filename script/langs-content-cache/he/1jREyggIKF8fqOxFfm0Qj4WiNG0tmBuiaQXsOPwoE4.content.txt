revision: 34709149
title: "\u05D3\u05D9\u05D5\u05D5\u05D9\u05D6\u05D9\u05D9\u05EA \u05D4\u05E4\u05D0\u05E0\
  \u05E6\u05E8 \u05D4\u05EA\u05E9\u05D9\u05E2\u05D9\u05EA (\u05D5\u05E8\u05DE\u05D0\
  \u05DB\u05D8)"
url: https://he.wikipedia.org/wiki/%D7%93%D7%99%D7%95%D7%95%D7%99%D7%96%D7%99%D7%99%D7%AA_%D7%94%D7%A4%D7%90%D7%A0%D7%A6%D7%A8_%D7%94%D7%AA%D7%A9%D7%99%D7%A2%D7%99%D7%AA_(%D7%95%D7%A8%D7%9E%D7%90%D7%9B%D7%98)


---

דיוויזיית הפאנצר התשיעית הייתה דיוויזיה משוריינת של הורמאכט במהלך מלחמת העולם השנייה. הדיוויזיה נחשבה לאחת מיחידות השריון האיכותיות והמנוסות בצבא גרמניה הנאצית והיא שירתה לאורך המלחמה במספר מערכות עיקריות, בהן המערכה בפולין, המערכה על צרפת, והמערכות בחזית המזרחית.


== היסטוריה ==
הדיוויזיה הוקמה ב-10 בנובמבר 1938 כדיוויזיה קלה, בשם הדיוויזיה הקלה הרביעית, על בסיס הדיוויזיה הממונעת בצבא האוסטרי, והועמדה תחת פיקוד אלפרד פון הוביקי. הדיוויזיה לחמה במהלך המערכה בפולין כחלק מהקורפוס ה-18 במסגרת הארמייה ה-14, וכהפקת לקחים מהמערכה, הוסבה הדיוויזיה ב-3 בינואר 1940 לדיוויזיית פאנצר, יחד עם הדיוויזיות הקלות ה-1, ה-2, וה-3. במהלך המערכה על צרפת לחמה הדיוויזיה כחלק מהארמייה ה-18 בהולנד, ובשלב השני כחלק מהקורפוס הממונע ה-14 במסגרת קבוצת הפאנצר קלייסט. במהלך המערכה בבלקן לחמה הדיוויזיה כחלק מהקורפוס הממונע ה-40 במסגרת הארמייה ה-12, והובילה את הארמייה בקרבות ביוגוסלביה וביוון. במהלך מבצע ברברוסה לחמה הדיוויזיה כחלק מהקורפוס הממונע ה-14 במסגרת ארמיית הפאנצר הראשונה, ובמהלך הקרב על מוסקבה לחמה כחלק מהקורפוס הממונע ה-48 במסגרת ארמיית הפאנצר השנייה, ולאחר מכן במסגרת הארמייה השנייה. לאחר מכן נשארה הדיוויזיה בזירה המרכזית, ואף השתתפה בקרב רז'ב השני.
ביולי 1943 לחמה הדיוויזיה בקרב קורסק כחלק מקורפוס הפאנצר ה-47 במסגרת הארמייה התשיעית, וספגה במהלכו אבדות כבדות. לאחר מכן הועברה הדיוויזיה לזירה הדרומית, והשתתפה בקרב דנייפר כחלק מהארמייה השישית וארמיית הפאנצר הראשונה לסירוגין.
באביב 1944 הועברה הדיוויזיה לחזית המערבית, שם השתתפה בקרב פאלז, ולאחר מכן בקרבות בבלגיה. בדצמבר 1944 לחמה הדיוויזיה בקרב על הבליטה, כחלק מקורפוס הפאנצר ה-47 במסגרת ארמיית הפאנצר החמישית, ואף השתתפה במצור על בסטון. בהמשך לחמה הדיוויזיה בקרבות בגרמניה, ואף כותרה בכיס הרוהר, שם נכנעה ב-18 באפריל 1945.


== מפקדים ==


=== הדיוויזיה הקלה הרביעית ===
אלפרד פון הוביקי (10 בנובמבר 1938 - 3 בינואר 1940)


=== דיוויזיית הפאנצר התשיעית ===
אלפרד פון הוביקי (3 בינואר 1940 - 14 באפריל 1942)
יוהנס בסלר (14 באפריל 1942 - 26 ביולי 1942)
היינריך-הרמן פון הילזן (26 ביולי 1942 - 3 באוגוסט 1942)
ולטר שלר (3 באוגוסט 1942 - 21 ביולי 1943)
ארווין יולאסה (21 ביולי 1943 - 20 באוקטובר 1943)
יוהנס שולץ (20 באוקטובר 1943 - 27 בנובמבר 1943)
מקס שפרלינג (27 בנובמבר 1943 - 28 בנובמבר 1943)
ארווין יולאסה (28 בנובמבר 1943 - 10 באוגוסט 1944)
מקס שפרלינג (10 באוגוסט 1944 - 2 בספטמבר 1944)
גרהרד מילר (2 בספטמבר 1944 - 16 בספטמבר 1944)
הרלד פון אלפרפלד (16 בספטמבר 1944 - 28 בדצמבר 1944)
פרידריך פון מלנתין (28 בדצמבר 1944 - פברואר 1945)
הרלד פון אלפרפלד (פברואר 1945 - 6 במרץ 1945)
הלמוט צולנקופף (6 במרץ 1945 - 18 באפריל 1945)


== לקריאה נוספת ==


== קישורים חיצוניים ==

אודות הדיוויזיה באתר Axis History.
אודות הדיוויזיה באתר Feldgrau.
אודות הדיוויזיה באתר lexikon-der-wehrmacht.