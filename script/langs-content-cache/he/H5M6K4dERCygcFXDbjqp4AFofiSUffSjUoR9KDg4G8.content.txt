revision: 36480356
title: "\u05D3\u05E0\u05D9\u05E1 \u05DC\u05D5\u05E7\u05D8\u05D1"
url: https://he.wikipedia.org/wiki/%D7%93%D7%A0%D7%99%D7%A1_%D7%9C%D7%95%D7%A7%D7%98%D7%91


---

דניס לוקטב (נולד ב-6 באפריל 2000) הוא שחיין ישראלי. אלוף ישראל, אלוף המכביה העשרים (2017), זוכה מדליית ארד מהמשחקים האולימפיים לנוער (בואנוס איירס 2018) וסגן-אלוף אירופה לנוער (הלסינקי 2018) במשחה ל-200 מטר חופשי. הוא שיאן ישראל במשחה ל-200 מטר חופשי ואלוף אירופה בשחייה לנוער (הלסינקי 2018) במשחה שליחים 4x200 מטר חופשי. ייצג את ישראל באולימפיאדת טוקיו 2020. בעבר החזיק בשיא הישראלי במשחה ל-200 מטר חופשי (בריכת 25 מטר). 


== ביוגרפיה ==
לוקטב שחיין מכבי אשדוד, מתאמן בפנימיית המחוננים במכון וינגייט בהדכתם של לירן ועקנין, חנן גלעד ולאוניד קאופמן, מינואר 2017 התאמן בהדרכתו של קאיו קאג'ביץ' ומספטמבר אותה שנה הוא מתאמן בהדרכתו של לוקה גברילו. במהלך הקריירה שלו הוא זכה באליפויות הגילאים של ישראל לנערים ונוער וקבע שיאי ישראל לגילאים.


=== 2015 ===
באליפות ישראל בשחייה שנערכה במכון וינגייט באוגוסט 2015 זכה לוקטב במדליית ארד, במשחה ל-800 מטר חופשי בתוצאה של 8:17.57 דקות, אחרי גיל קיזלר ממכבי חיפה שקבע שיא ישראלי חדש של 8:03.98 דקות וגיא מוסקוביץ', ממכבי קריית ביאליק (8:13.86 דקות). נוסף לכך, הוא סיים פעמיים במקום חמישי, במשחה ל-400 מטר חופשי בתוצאה של 3:59.62 דקות ובמשחה ל-1500 מטר חופשי בתוצאה של 15:58.50 דקות.


=== 2016 ===


==== מדליית ארד באליפות אירופה לנוער ====
באליפות אירופה בשחייה לנוער שנערכה בהודמזוושרהיי הונגריה ביולי 2016 זכה לוקטב במדליית ארד, במשחה שליחים 4x200 מטר חופשי ביחד עם תומר פרנקל, איתי כרמי ואלון שמי בתוצאה של 7:23.03 דקות, כשחיין שלישי הוא קבע ב"זינוק שליחים" תוצאה של 1:49.66 דקות, התוצאה המהירה מבין השחיינים הישראלים. הייתה זו נבחרת שליחים ישראלית ראשונה שזכתה במדליה במפעל זה. נוסף לכך, הוא סיים במקום 12 במשחה ל-200 מטר חופשי בתוצאה של 1:51.17 דקות, בשלב המוקדמות הוא קבע תוצאה של 1:50.66 דקות ועלה מהמקום החמישי, במקום 16 במשחה ל-400 מטר חופשי בתוצאה של 3:57.05 דקות ובמקום 13 במשחה שליחים 4x100 מטר חופשי בתוצאה של 3:26.56 דקות.
שבוע לאחר מכן, באליפות ישראל הוא זכה בשתי מדליות ארד, במשחה ל-400 מטר חופשי בשיא ישראלי חדש לגילאי 16, 17 ו-18 של 3:53.89 דקות, אחרי גיל קיזלר (3:53.77 דקות) ומרק חינאווי מהפועל בת ים (3:53.84 דקות) ובמשחה ל-800 מטר חופשי בתוצאה של 8:12.33 דקות, אחרי מרק חינאווי (8:10.31 דקות) וגיל קיזלר (8:11.88 דקות). נוסף לכך, הוא סיים פעמיים במקום רביעי, במשחה ל-200 מטר חופשי בתוצאה של 1:50.27 דקות ובמשחה ל-1500 מטר חופשי בתוצאה של 16:01.45 דקות.
באליפות ישראל (בריכת 25 מטר) שנערכה בדצמבר אותה שנה הוא זכה ב-3 מדליות, 2 כסף ו-1 ארד. מדליות כסף, במשחה ל-200 מטר חופשי בשיא ישראלי חדש לגילאי 16, 17 ו-18 של 1:47.18 דקות, אחרי לירן קונובלוב שקבע שיא ישראלי חדש של 1:45.31 דקות ולפני אלון שמי מהפועל הוד השרון (1:47.60 דקות) ובמשחה ל-400 מטר חופשי בשיא ישראלי חדש לגילאי 16, 17 ו-18 של 3:47.25 דקות, אחרי גיל קיזלר (3:45.92 דקות) ולפני יונתן בטשא ממכבי חיפה (3:49.71 דקות). מדליית ארד, במשחה ל-1500 מטר חופשי בתוצאה של 15:25.32 דקות, אחרי גיל קיזלר (14:52.83 דקות) ומרק חינאווי (15:20.13 דקות).


=== 2017 ===
באליפות אירופה בשחייה לנוער שנערכה במכון וינגייט בסוף יוני 2017 זכה לוקטב במדליית ארד, במשחה שליחים 4x200 מטר חופשי ביחד עם תומר פרנקל, איתי כרמי ואלון שמי בתוצאה של 7:19.57 דקות, כשחיין שלישי הוא קבע ב"זינוק שליחים" תוצאה של 1:48.48 דקות, התוצאה המהירה מבין השחיינים הישראלים. נוסף לכך, הוא סיים במקום חמישי במשחה ל-200 מטר חופשי בשיא אישי חדש של 1:48.78 דקות, במקום חמישי במשחה שליחים 4x100 מטר ביחד עם פרנקל, כרמי ושמי בתוצאה של 3:20.63 דקות, כשחיין שלישי הוא קבע ב"זינוק שליחים" תוצאה של 49.81 שניות, במקום עשירי במשחה ל-400 מטר חופשי בתוצאה של 3:55.59 דקות ובמקום 27 במשחה ל-100 מטר חופשי בתוצאה של 51.38 שניות.


==== אלוף המכביה ====
שבוע לאחר מכן, בתחרויות השחייה של המכביה העשרים הוא זכה במדליית זהב במשחה ל-200 מטר חופשי בשיא מכביה חדש של 1:49.31 דקות, לפני אלון שמי (1:51.49 דקות) וג'אד הווארד מארצות הברית (1:52.34 דקות).


=== 2018 ===


==== מדליית זהב באליפות אירופה לנוער ====
באליפות אירופה לנוער שנערכה בהלסינקי ביולי אותה שנה זכה לוקטב בשתי מדליות, זהב וכסף. מדליית זהב, במשחה שליחים 4x200 מטר חופשי ביחד עם גל כהן גרומי, בר סולובייצ'יק ותומר פרנקל בתוצאה של 7:16.28 דקות, לפני רוסיה (7:17.49 דקות) ובריטניה (7:17.93 דקות), לראשונה בהיסטוריה של נבחרת ישראלית בשחייה. כשחיין ראשון הוא קבע שיא אישי חדש של 1:47.78 דקות. מדליית כסף במשחה ל-200 מטר חופשי בתוצאה של 1:47.95 דקות, אחרי כרישטוף מילאק הונגריה (1:47.19 דקות) ולפני רובין הנסון משוודיה (1:48.65 דקות). נוסף לכך, הוא סיים במקום שמיני במשחה ל-400 מטר חופשי בתוצאה של 3:58.51 דקות, בשלב המוקדמות הוא קבע שיא אישי חדש של 3:52.90 דקות ועלה מהמקום החמישי ובמקום רביעי במשחה שליחים 4x100 מטר חופשי ביחד עם תומר פרנקל, מיכאל סמירנוב וגל כהן גרומי בתוצאה של 3:21.27 דקות, 15 מאיות השנייה איטי ממדליית ארד.


==== מדליית ארד באולימפיאדת הנוער ====
באולימפיאדת הנוער בואנוס איירס (2018) שנערכה באוקטובר זכה לוקטב במדליית ארד במשחה ל-200 מטר חופשי בתוצאה של 1:48.53 דקות, אחרי כרישטוף מילאק (1:47.73 דקות) ורובין הנסון (1:48.14 דקות). נוסף לכך, הוא סיים במקום שישי במשחה ל-400 מטר חופשי בתוצאה של 3:52.12 דקות. בשלב המוקדמות הוא קבע שיא ישראלי חדש לגילאי 18 של 3:52.04 דקות.


=== 2019 ===
בתחרות שנערכה בסטוקהולם, שוודיה ב-12 באפריל 2019 סיים לוקטב חמישי במשחה ל-400 מטר חופשי בשיא ישראלי חדש של 3:51.45 דקות, שיפור לשיא בן ה-4 שנים של עידו הבר (3:51.54 דקות).


=== 2021 ===
באליפות אירופה שנערכה במאי הוא סיים ביחד עם רון פולונסקי, אנדראה מורז ואנסטסיה גורבנקו במקום רביעי במשחה שליחים 4x200 מטר חופשי בשיא ישראלי חדש של 7:32.96 דקות.
באולימפיאדת טוקיו, לוקטב התחרה בשני משחים; במשחה ל-200 מטר חופשי הוא סיים במקום ה-27 בתוצאה של 1:47.68 דקות ובמשחה לשליחים 4X200 מטר חופשי הוא סיים במקום העשירי יחד עם דניאל נמיר‎ ותומר פרנקל וגל כהן גרומי בשיא ישראלי חדש של 7:08.65 דקות, כשחיין ראשון הוא קבע שיא ישראלי חדש של 1:46.64 דקות.


=== 2022 ===
באליפות העולם שנערכה בבודפשט, הונגריה ביוני 2022 סיים במקום תשיעי במשחה שליחים 4x100 מטר חופשי ביחד עם תומר פרנקל, גל כהן גרומי ומירון חרותי בשיא ישראלי חדש של 3:15.35 דקות. נוסף לכך, הוא סיים במקום 18 במשחה ל-200 מטר חופשי בתוצאה של 1:47.63 דקות.


=== 2023 ===
באליפות ישראל בשחייה שנערכה ביוני 2023 זכה לוקטב ב-3 מדליות, 2 זהב ו-1 כסף. מדליות זהב, במשחה ל-200 מטר חופשי בשיא ישראלי חדש וקריטריון אולימפי של 1:46.17 דקות לפני תומר פרנקל (1:46.90 דקות) וגל כהן גרומי (1:47.39 דקות) ובמשחה ל-200 מטר פרפר בתוצאה של 2:00.55 דקות, לפםני ליאור מזרחי מירושלים רבתי (2:02.56 דקות) וענבר דנציגר מהפועל ירושלים) (2:03.67 דקות). מדליית כסף במשחה ל-100 מטר חופשי בשיא אישי חדש של 48.54 שניות, אחרי תומר פרנקל שקבע שיא ישראלי חדש של 48.18 שניות, שניהם שיפרו את השיא הקודם הוותיק בן 14 השנים של נמרוד שפירא בר אור (48.93 שניות) ולפני גל כהן גרומי (49.28 שניות). נוסף לכך, הוא סיים במקום רביעי במשחה ל-100 מטר פרפר בשיא אישי חדש של 53.20 שניות.


== שיאים אישיים ==


=== בריכה אולימפית ===
100 מטר חופשי: 48.54 שניות (2023)
200 מטר חופשי: 1:46.17 דקות (2023), שיא ישראל
400 מטר חופשי: 3:51.45 דקות (2019)
100 מטר פרפר: 53.20 שניות (2023)
200 מטר פרפר: 2:00.55 דקות (2023)


=== בריכת 25 מטר ===
100 מטר חופשי: 47.86 שניות (2021)
200 מטר חופשי: 1:44.08 דקות (2021)
400 מטר חופשי: 3:43.27 דקות (2021)


== קישורים חיצוניים ==

 דניס לוקטב, ברשת החברתית אינסטגרם
דניס לוקטב, באתר olympedia.org
דניס לוקטב, באתר Swimrankings
דניס לוקטב, באתר הוועד האולימפי בישראל
דניס לוקטב, באתר Swimrankings (באנגלית)