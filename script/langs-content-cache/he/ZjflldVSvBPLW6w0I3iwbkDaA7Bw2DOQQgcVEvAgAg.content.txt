revision: 35892821
title: "\u05E9\u05D9\u05E8\u05D9\u05DD \u05E9\u05D4\u05D5\u05E7\u05DC\u05D8\u05D5\
  \ \u05E2\u05DC \u05D9\u05D3\u05D9 \u05D8\u05D9\u05D9\u05DC\u05D5\u05E8 \u05E1\u05D5\
  \u05D5\u05D9\u05E4\u05D8"
url: https://he.wikipedia.org/wiki/%D7%A9%D7%99%D7%A8%D7%99%D7%9D_%D7%A9%D7%94%D7%95%D7%A7%D7%9C%D7%98%D7%95_%D7%A2%D7%9C_%D7%99%D7%93%D7%99_%D7%98%D7%99%D7%99%D7%9C%D7%95%D7%A8_%D7%A1%D7%95%D7%95%D7%99%D7%A4%D7%98


---

טיילור סוויפט היא זמרת-יוצרת אמריקאית. היא חתמה על חוזה הקלטות עם ביג משין רקורדס בשנת 2005, תוך שהייתה שותפה לכתיבת כל השירים שהוציאה במהלך הקריירה שלה וזאת, בנוסף לעובדה שהייתה שותפה לכתיבת חלק מהשירים בהם השתתפה. בין היתר, כתבה שירים עבור אמנים אחרים. סוויפט נחשבת לאחד מהאמנים המצליחים ביותר בכל הזמנים, תוך שהיא מחזיקה בשלל שיאים שונים, כמו גם העובדה שהקליפ של השיר שלה "Look What You Made Me Do", היה לקליפ הנצפה ביותר בכל הזמנים ב-24 שעות.
אלבום הבכורה שלה יצא לאור ב-24 באוקטובר 2006, על ידי ביג משין רקורדס, כשהיא הייתה בת 16. סוויפט כתבה שירים לאלבום במהלך השנה הראשונה שלה בתיכון, חלק מהם במשותף עם ליז רוז וכותבים נוספים. סוויפט התנסתה עם מספר מפיקי מוזיקה ותיקים בנאשוויל, אך בסוף החליטה לשכור את מפיק הדמואים שלה נייתן צ'פמן מבחינה מוזיקלית, האלבום הוא בסגנון מוזיקת קאנטרי, ומבחינה מילולית, הוא עוסק במערכות יחסים רומנטיות, שכמה מהן כתבה סוויפט מהתבוננות במערכת יחסים לפני שחוותה אחת בעצמה, ונוגע במאבקיה האישיים של סוויפט בתיכון. אלבום האולפן השני שלה Fearless, יצא לאור בשנת 2008. האלבום היה פריצת דרך בינלאומית והצלחה מסחרית אדירה עבור סוויפט. בארצות הברית, האלבום היה במקום הראשון במצעד 200 האלבומים של הבילבורד במשך אחד-עשר שבועות, והיה האלבום שנשאר הכי הרבה זמן בפסגת המצעד עבור אמנית קאנטרי.
אלבומה השלישי Speak Now נחת היישר בפסגת מצעד 200 האלבומים של בילבורד, האלבום השני ברציפות של סוויפט שעשה זאת. עם מכירות של 1.047 מיליון עותקים בשבוע הראשון, הפך האלבום לאלבום עם מכירות הפתיחה הגבוהות ביותר מזה חמש שנים, לאלבום עם הפתיחה החמישית בגובהה עבור אישה, לאלבום הקאנטרי עם הפתיחה השלישית בגובהה (האלבום עם המכירות הגבוהות ביותר הוא אלבומה של סוויפט, Red, שיצא שנתיים לאחר מכן) וכן לאלבום שמכר הכי הרבה עותקים תוך שבוע אחד בארצות הברית בשנת 2010.
אלבום האולפן הרביעי שלה Red נחת היישר בפסגת מצעד 200 האלבומים של הבילבורד, האלבום השלישי ברציפות של סוויפט שעשה זאת. עם מכירות של 1.21 מיליון עותקים בשבוע הראשון, הפך האלבום לאלבום עם מכירות הפתיחה הגבוהות ביותר מזה עשור, לאלבום עם הפתיחה השלישית בגובהה עבור אישה, ואת סוויפט לאישה הראשונה עם שני אלבומים שמכרו יותר ממיליון עותקים בשבוע הראשון. הסינגל הראשון מתוך האלבום החמישי שלה 1989, "Shake It Off" יצא ב-18 באוגוסט 2014. הוא דורג במקום הראשון במצעד הפזמונים האמריקאי בילבורד הוט 100, והפך לשיר השני של סוויפט שמגיע למקום הראשון במצעד זה. הסינגל השני מתוך האלבום, "Blank Space" יצא ב-10 בנובמבר וגם הוא הגיע למקום הראשון במצעד הבילבוד הוט 100. הסינגל השלישי מתוך האלבום הוא השיר "Style" שהגיע למקום ה-6 בבילבורד הוט 100. הסינגל הרביעי מתוך האלבום, "Bad Blood", כלל שיתוף פעולה עם הראפר קנדריק לאמאר והגיע גם כן למקום הראשון במצעד הבילבורד הוט 100. האלבום זכה בפרס גראמי לאלבום השנה.
בשנת 2017 הוציאה את Reputation. האלבום כבש את פסגת מצעדי האלבומים של אוסטרליה, אוסטריה, בלגיה, קנדה, אירלנד, הולנד, ניו זילנד, נורווגיה, סקוטלנד, שווייץ, בריטניה, וארצות הברית. לפי מערכת חישוב המכירות של נילסן, מכר האלבום 1.216 מיליון עותקים בארצות הברית במהלך השבוע הראשון לצאתו, והפך לאלבום הנמכר ביותר במדינה לשנת 2017. ברחבי העולם מכר האלבום 2 מיליון עותקים בשבוע הראשון שלו. יציאת האלבום לוותה בסיבוב ההופעות ה-5 של טיילור סוויפט, "Reputation Stadium Tour". אלבומה השביעי Lover, הצליח להגיע למקום הראשון במצעד הבילבורד 200, עם מכירות של 867,000 עותקים בארצות הברית בלבד, מה שהופך את הפתיחה שלו לאחת מהפתיחות הגדולות ביותר בכל הזמנים בעולם ובמדינה, כאשר בעולם נמכר בלמעלה משלושה מיליון עותקים.
בשנת 2020, הוציאה את אלבומה Folklore. האלבום נוצר במהלך בידוד שאירע במגפת הקורונה והוא הופק על ידי ג'ק אנטונוף, ארון דסנר וסוויפט עצמה. האלבום הוא אלבום הפתעה שהופץ 16 שעות לאחר ההכרזה עליו והוא כלל לא מאפיין את סוגת המיינסטרים שאפיינה את שאר אלבומיה של סוויפט, תוך שהוא עצמו כולל את הסוגות הבאות: אינדי פולק, רוק האלטרנטיבי, אלקטרו-פולק ופופ צ'מבר. "Cardigan" יצא כסינגל המוביל מתוך האלבום ב-24 ביולי 2020. "Exile" בשיתוף המוזיקאי בון איבר ו-"Betty" יצאו כסינגלים מתוך האלבום באוגוסט באותה השנה, בהתאמה. האלבום זכה לשבחים ביקורתיים רבים במהלך יציאתו וכונה על ידי רבים כאלבום הטוב ביותר בדיסקוגרפיה של סוויפט, תוך שציינו לשבח את הצלילים הנינוחים והבלתי שגרתיים שלו ושל השירים הנכללים בו, כמו גם את הנושאים הליריים הבדיוניים עליהם מדברת סוויפט. האלבום נמכר בלמעלה מ-846,000 עותקים בארצות הברית בשבוע צאתו ובכך כבש את פסגת מצעד הבילבורד 200 והיה לאלבומה השביעי והרצוף של סוויפט שהצליח לעשות זאת, תוך שהפך לאלבום עם הפתיחה הגדולה ביותר במדינה בשנת 2020. האלבום כבש את פסגות מצעדי האלבומים שבאוסטרליה, קנדה, בלגיה, אירלנד, ניו זילנד, שווייץ, הממלכה המאוחדת וכולי. כל שש עשרה רצועות האלבום נכנסו למצעד הבילבורד הוט 100, כששלוש מתוכן נכנסו לעשירייה הפותחת; "Cardigan" התברג במקום הראשון, בעוד שהפך לשירה השישי שהצליח לעשות זאת. בין היתר, הייתה סוויפט לאמן הראשון בהיסטוריה שנחת במקום הראשון באותו השבוע במצעד הבילבורד הוט 100 ובמצעד הבילבורד 200.


== שירים ==


== שירים שלא פורסמו ==


== ביאורים ==


== הערות שוליים ==