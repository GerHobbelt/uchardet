revision: 36583011
title: "\u05E9\u05DC\u05DE\u05D4 \u05D6\u05DC\u05DE\u05DF \u05D0\u05D5\u05DC\u05DE\
  \u05DF (\u05DE\u05E9\u05DB\u05E0\u05D5\u05EA \u05D9\u05E2\u05E7\u05D1)"
url: https://he.wikipedia.org/wiki/%D7%A9%D7%9C%D7%9E%D7%94_%D7%96%D7%9C%D7%9E%D7%9F_%D7%90%D7%95%D7%9C%D7%9E%D7%9F_(%D7%9E%D7%A9%D7%9B%D7%A0%D7%95%D7%AA_%D7%99%D7%A2%D7%A7%D7%91)


---

הרב שלמה זלמן אולמן (כ"א בטבת ה'תרפ"ז, 28 בדצמבר 1926 – ח' בשבט ה'תשע"ח, 24 בינואר 2018) היה רב חרדי ליטאי. רבה של שכונת 'משכנות יעקב' בבני ברק ודיין בבית דין צדק בני ברק.


== ביוגרפיה ==
נולד ברומניה לאביו הרב ישראל ואמו גיזלה. עלה לישראל לאחר שנכלל ברכבת קסטנר, שנה לאחריו עלתה אימו לארץ, אביו נפטר במחנה באוקראינה.
למד בישיבת פוניבז' שם היה מקורב למשגיח הישיבה הרב אליהו אליעזר דסלר. היה גם מקורב לחזון איש בצעירותו, אשר ביקש ממנו לעסוק בענייני הלכה ולהשתלם בהם, החזון איש שדכו עם אסתר בתו של מקורבו מיכאל אליעזר שפרינצלס.
בשנת תשכ"ה מונה לכהן כר"מ בישיבת חוג חתם סופר בה כיהן במשך 18 שנים, לאחר מכן כיהן תקופה קצרה כר"מ בישיבת לוצרן בשווייץ.
בשנת ה'תשמ"ה מונה על ידי הרב נסים קרליץ לדיין בבית דין צדק בני ברק.
בשנת תשמ"ו מונה כרב שכונת משכנות יעקב וכרב בית הכנסת המרכזי בשכונה, על מכתב המינוי היה חתום גם הרב שך.
בשנת תשמ"ט אף מונה כחבר בוועדת הרבנים של תנועת דגל התורה.
בשנות חייו האחרונות מילא את מקומו בנו הרב ישראל, מינוי שהפך לקבוע לאחר פטירתו. בתו נשואה לרב יעקב סטפנסקי ראש ישיבת תורה בתפארתה, בת נוספת נשואה לרב אברהם יצחק הכהן רובין רב קהילת 'בני תורה' ברחובות וחבר בד"צ שארית ישראל.


== קישורים חיצוניים ==
משה ויסברג, הדיין: הגאון רבי שלמה זלמן אולמן זצ"ל, באתר בחדרי חרדים, 24 בינואר 2018
ישראל כהן, ‏דיין האמת: הגאון רבי שלמה זלמן אולמן זצ"ל, באתר כיכר השבת, 24 בינואר 2018
שמואל בקר, שעה טובה, ‏ראיון: בכיר הדיינים מדבר על ההשפלה, באתר כיכר השבת, 28 בינואר 2010