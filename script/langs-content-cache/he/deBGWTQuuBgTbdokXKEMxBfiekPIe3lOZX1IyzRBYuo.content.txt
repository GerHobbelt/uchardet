revision: 35927623
title: EuroBasket Women 2005
url: https://he.wikipedia.org/wiki/%D7%A7%D7%98%D7%99%D7%94_%D7%90%D7%91%D7%A8%D7%9E%D7%96%D7%95%D7%9F


---

קטיה אברמזון (נולדה ב-1 ביולי 1987) היא כדורסלנית ישראלית המשחקת כיום בקבוצת בנות כרמיאל מהליגה השלישית] ובנבחרת ישראל לנשים.


== קריירת תיכונים ==
אברמזון עלתה לישראל מלטביה, גדלה בכרמיאל, שם אותרה על ידי המאמן רפי בוגטין, ומאוחר יותר עברה לאבן יהודה, שם הייתה חניכה בפנימיית הכדורסל ב"ויצו הדסים" תחת הדרכתם של רלף קליין וארז דגן.


== קריירת מועדונים ==
אברמזון עלתה לבוגרות כבר בגיל 17 וקבוצתה הראשונה בליגת העל הייתה מכבי רמת חן. משם עברה לאליצור חולון, בה שיחקה בעונת 2005/2006, ומשם לאליצור רמלה, בה שיחקה שתי עונות מלאות וזכתה עם המועדון פעמיים באליפות ובגביע. גם את עונת 2008/2009 החלה אברמזון ברמלה, אך במהלכה הועברה בעסקת חליפין לבנות השרון תמורת קטיה לויצקי, כאשר שבוע בלבד לאחר העברתה, עזרה להדיח את רמלה מגביע המדינה בשלב רבע הגמר.
לאחר שהתאכזבה ממיעוט ההזדמנויות בליגה הישראלית, לדבריה, עברה אברמזון לאירופה. בקיץ 2009 היא חתמה בפאניוניוס היוונית, אבל עוד לפני פתיחת העונה, עברה לקבוצת לאריסה. היא רשמה עונת שיא אישית, עם 16.4 נקודות למשחק ו-9.8 כדורים חוזרים למשחק, נבחרה למשחק הכוכבות ודורגה בין עשר הראשונות בליגה בשתי הקטגוריות, אך קבוצתה ירדה לליגה השנייה. משם היא המשיכה לקבוצת שופרון ההונגרית והשתתפה עמה לראשונה במפעל הבכיר לקבוצות הכדורסל באירופה - היורוליג. בשופרון שותפה אברמזון בשמונה משחקים, בהם קלעה בממוצע 2.0 נקודות למשחק, אבל בשל מיעוט הדקות החליטה בדצמבר 2010 לחזור לישראל והצטרפה לא.ס. רמת השרון. 
בקיץ 2011 שוב עברה אברמזון לאירופה והצטרפה לקבוצת אלבה יוליה מרומניה, במדיה שיחקה שנתיים. בקיץ 2013 חזרה לכדורסל בישראל וחתמה במכבי אשדוד. לקראת סוף העונה נפצעה אברמזון בברך, ונאלצה לעבור ניתוח שהשבית אותה מפעילות למשך כחצי שנה. בעונת 2014–2015 שוב עברה לאליצור רמלה, בעונות 2015–2016 שיחקה בהפועל ראשון לציון, ולקראת עונת 2016/2017 חתמה בבנות הרצליה.


== נבחרת ישראל ==
אברמזון הייתה חברה בנבחרת ישראל משנת 2005 ומשחקת בה עד היום. בשנים 2007, 2009, 2011 אף עלתה איתה לאליפות אירופה. בשנים 2012–2013 הייתה חברה בנבחרת ישראל במכביה.


== קישורים חיצוניים ==
דף השחקנית של קטיה אברמזון, באתר ספסל
דף השחקנית של קטיה אברמזון במפעלי פיב"א, באתר FIBA.com
דף השחקנית קטיה אברמזון באתר של איגוד הכדורסל (אורכב 18.07.2017 בארכיון Wayback Machine)


== הערות שוליים ==