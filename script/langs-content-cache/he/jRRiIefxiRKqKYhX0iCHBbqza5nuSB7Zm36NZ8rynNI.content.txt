revision: 36479928
title: "\u05E2\u05D9\u05E0\u05EA \u05D2\u05D6"
url: https://he.wikipedia.org/wiki/%D7%A2%D7%99%D7%A0%D7%AA_%D7%92%D7%96


---

עינת גז (נולדה ב-1980, צרפת) היא יזמית ישראלית, מנכ"לית ומייסדת שותפה של פאפאיה גלובל, חברת תוכנה ישראלית העוסקת בניהול שכר בחברות גלובליות. גז היא האשה הראשונה בישראל המנהלת סטארטאפ שנוסד ומנוהל בישראל וששוויו יותר ממיליארד דולר (יוניקורן).


== ביוגרפיה ==
עינת גז נולדה בצרפת, השנייה מבין שלושה ילדים. היא עלתה עם משפחתה לישראל כשהייתה בת ארבע, והתיישבה עם משפחתה בנתניה. אמה חלתה בגיל צעיר ובעקבות סדרת שטפי דם במוח מצאה את עצמה האם משותקת ומחוסרת יכולות בסיסיות במשך 18 שנה עד שנפטרה.  גז למדה לדאוג לעצמה מגיל צעיר, וכבר בגיל 6 נסעה באוטובוס לבדה לקנות לעצמה בגדים. בצעירותה הייתה גז עיתונאית בתוכניות טלוויזיה בערוץ 2 ובטלוויזיה הישראלית החינוכית ובעיתון מעריב לנוער והייתה שחיינית תחרותית. היא שירתה בצבא ההגנה לישראל כסיירת טייסת F-16 .
לגז תואר ראשון במדעי המדינה ומנהל עסקים מהאוניברסיטה הפתוחה. היא מתגוררת בעמק חפר עם בעלה ושלושת ילדיה. 


== קריירה עסקית ==
גז שימשה במשך שבע שנים כ-COO של LR Group, חברת אחזקות שבנתה תשתיות והקימה פרויקטים באפריקה. ב-2008, לאחר שבע שנים בקבוצת LR, היא עזבה את עבודתה. בתחילת 2009, בגיל 28, הקימה את החברה הראשונה שלה, רילוקיישן סורס, שתומכת ברילוקיישן בארגונים ובצורכי ניידות של חברות ברחבי העולם.   ארבע שנים מאוחר יותר, היא הקימה חברה שנייה, אקספרט סורס, שסייעה לחברות להתרחב למזרח אסיה .  בשנת 2016 היא הקימה את פאפאיה גלובל, עם עופר הרמן (CTO) ורובן דרונג (CPO). שווי החברה מוערך ב-3.7 מיליארד דולר.  זהו החד קרן הישראלי הראשון בישראל בראשות אישה. לצד פעילותה העסקית גז היא דמות בעלת אג'נדה חברתית רחבה, והיא עוסקת גם בתחומים של גיוון בתעסוקה, הכשרות בפריפריה ושוויון מגדרי.


== פרסים והכרה ==
2021 - נבחרה למספר  8 ב-50 היהודים המשפיעים ביותר של הג'רוזלם פוסט . 
2021 – נבחרה למספר 82 באנשים המשפיעים ביותר של TheMarker .
2021 – נבחרה  למקום ה 49 באנשים המשפיעים ביותר של כלכליסט . 
2022 - נבחרה למקום ה 31 ב- Forbes Israel Power Women. 
2022 – נבחרה לאחת מ 50 הנשים המשפיעות של גלובס . 
2022 - נבחרה לרשימת עשרת המייסדים-מנכ"לים המובילים של מגזין Fintech. 
2022 – נבחרה למספר 9 ברשימת 15 הנשים החזקות בעולם הסטארטפים במגזין Fortune . 


== הערות שוליים ==