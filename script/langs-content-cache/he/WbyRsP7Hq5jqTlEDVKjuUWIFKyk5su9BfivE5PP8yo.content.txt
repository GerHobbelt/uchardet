revision: 36292577
title: "\u05E7\u05E8\u05D9\u05E1\u05D8\u05DF \u05D1\u05DC"
url: https://he.wikipedia.org/wiki/%D7%A7%D7%A8%D7%99%D7%A1%D7%98%D7%9F_%D7%91%D7%9C


---

קריסטן אן בל (באנגלית: Kristen Anne Bell, נולדה ב-18 ביולי 1980) היא שחקנית ומדבבת אמריקאית. התפרסמה בהתחלה בתפקיד הראשי בסדרה "ורוניקה מארס", ובהמשך בתור אל בישופ בסדרה "גיבורים" ואלינור בסדרה "המקום הטוב". קולה של בל מוכר בתור הקריינית בסדרה "אחת שיודעת" והנסיכה אנה מהזיכיון "לשבור את הקרח".


== ביוגרפיה ==
בל נולדה בהנטינגטון וודס, מישיגן שבארצות הברית למשפחה נוצרית ממוצא פולני, גרמני, ובריטי. הוריה הם טום בל, במאי חדשות, ולורי (לבית פרייגייר), אחות במקצועה. כשהייתה בת שנתיים הוריה התגרשו.
בל הלכה לאודישן הראשון שלה בגיל 11, וזכתה בשני תפקידים בהצגה לילדים בתיאטרון דטרויט. בתיכון היא הייתה הכוכבת הראשית בהצגה "הקוסם מארץ עוץ", בה שיחקה את דורותי.
בשנתה האחרונה בבית הספר טיש לאומנויות שבאוניברסיטת ניו יורק, בלימודי מחזות זמר ב-2001, פרשה מהלימודים לטובת תפקיד במחזמר של ברודוויי "הרפתקאותיו של תום סויר".


== קריירה ==
בל השתתפה ב"כנר על הגג" (1995), ובסרט "חתונה פולנית" (1998). לאחר מכן, ב-2002 היא השתתפה במחזה שהועלה מחדש בשם "ציד המכשפות". בהמשך ב-2004 השתתפה בסרט "בחירתה של גרייסי".
את פריצתה הגדולה, עשתה בל כשהתקבלה לתפקיד הראשי כוורוניקה מארס, בסדרת הטלוויזיה "ורוניקה מארס" שרצה בשנים 2004–2007. הסדרה זכתה להצלחה רבה בעולם והעניקה לבל פרסום עולמי. על תפקידה, זכתה בל בשנת 2006, בפרס סאטורן ל"שחקנית טובה ביותר בסדרת טלוויזיה". ב-2014 שבה לתפקיד זה אך הפעם בקולנוע בסרט "ורוניקה מארס".
בנוסף ב-2006, שיחקה בסרט האימה "דופק", ובסרט "רומן".
לאחר מכן, הוזמנה בל להצטרף לצוות השחקנים של סדרת המדע בדיוני המצליחה "גיבורים" של רשת NBC. בנוסף שיחקה בתפקיד המספרת בסדרה "אחת שיודעת".
ב-2008 כיכבה בסרט הקומדיה "קח את זה כמו גבר" בתפקיד הנשי המרכזי, שרה מרשל (כשבאנגלית דמותה אף מופיעה בשם הסרט). ב-2009 שיחקה בסרט הקומדיה "טיפול זוגי".
בשנת 2010 כיכבה בתפקיד הראשי בסרט "להתאהב ברומא". בנוסף בשנה זו, שיחקה בסרט "בורלסק", ובאותה השנה כיכבה גם בסרט "רק לא את".
החל משנת 2013 מדבבת את הנסיכה אנה, הדמות הראשית בשובר הקופות "לשבור את הקרח" של חברת וולט דיסני, אותה חזרה לדבב גם בסרטי ההמשך: "קדחת הקרח", "ההרפתקה של אולף", "לשבור את הקרח 2" ו"היה היה איש שלג".
בשנים 2012–2016 היא שיחקה בתפקיד הנשי הראשי בסדרה "בית השקרים" מבית שואוטיים.
בנוסף ב-2012, שיחקה לצד ג'ניפר קונלי בסרט הדרמה הרומנטי "כותבים, סיפור אהבה". כמו כן, בשנה זו היא כיכבה בסרט "לפגוע ולברוח", לצד בן זוגה דקס שפרד.
ב-2016 כיכבה בסרט הקומדיה "אמהות רעות" לצד מילה קוניס, ושבה לגלם את תפקידה בסרט ההמשך "אמהות רעות 2: לשרוד את החג" שיצא לאקרנים ב-2017.
בשנים 2016–2020 שיחקה בסדרה הקומית "המקום הטוב", בה היא מגלמת בתפקיד ראשי את דמותה של אלינור שלסטרופ.
ב-2017 שיחקה בסרט "איך להיות מאהב לטיני", ובסרט קומדיית האקשן "תרגיל לשוטרים מתחילים" (המבוסס על הסדרה "CHiPS").


== חיים אישיים ==
בשנת 2007 החלה לצאת עם השחקן דקס שפרד. הזוג התארס ב-2010. הם החליטו לעכב את החתונה שלהם עד שמדינת קליפורניה תאפשר בשטחה נישואים של זוגות מאותו המין. רק באוקטובר 2013, לאחר שנישואין חד-מיניים אושרו במדינה בל נישאה לשפרד. בתם הבכורה נולדה ב-2013. ובתם השנייה נולדה ב-2014.
בל היא צמחונית מגיל 11. בשנת 2012 עברה לתזונה טבעונית בעקבות צפייה בסרט התיעודי "מזלגות במקום סכינים". היא תומכת בארגונים לזכויות בעלי חיים ובשנת 2009 זכתה בפרס מטעם ארגון Helen Woodward Animal Center על פעילותה לעידוד אימוץ בעלי חיים.


== פילמוגרפיה ==


=== קולנוע ===
חתונה פולנית (1998) - נערה
פוטי טאנג (2001) - בת של תקליטן
אנשים מתים (2002) - חברה של אנג'לה
ממלכת החתולים (2002) - הירומי (דיבוב)
המלך והמלכה של מונלייט ביי (2003) - אליסון דודג' / סרט טלוויזיה
בחירתה של גרייס (2004) - גרייסי תומפסון / סרט טלוויזיה
ספרטן (2004) - לורה ניוטון
טירוף החשיש (2005) - מרי ליין / סרט טלוויזיה
מים עמוקים (2005) - האחות לורי
הימים האחרונים של אמריקה (2005) - חברה בניו יורק
50 גלולות (2006) - גרייסי
פעימה (2006) - מאטי
רומן (2006) - אייסיס
קח את זה כמו גבר (2008) - שרה מרשל
שרופים (2009) - זואי
עד שתאהב אותי (2009) - שרה
אסטרו בוי (2009) - קורה (דיבוב)
טיפול זוגי (2009) - סינת'יה
להתאהב ברומא (2010) - בת'
תביא אותו כמו גבר (2010) - שרה מרשל
רק לא את (2010) - מרני אוליביה אולסן
בורלסק (2010) - ניקי
צעקה 4 (2011) - קלואי
על אחריותכם בלבד (2012) - בלינדה סט. סינג
נס גדול (2012) - ג'יל ג'רארד
לפגוע ולברוח (2012) - אנני
כותבים, סיפור אהבה (2012) - טריסיה
סרט 43 (2013) - סופרגירל
כמה בחורות (2013) - בובי
המצילה (2013) - לי לונדון
לשבור את הקרח (2013) - אנה (דיבוב)
ורוניקה מארס (2014) - ורוניקה מארס
קדחת הקרח (2015) - אנה (דיבוב) / סרט קצר
זוטרופוליס (2016) - פרסיליה (דיבוב)
הבוס (2016) - קלייר רולינגס
אמהות רעות (2016) - קיקי
אמן האסון (2017) - בתפקיד עצמה
תרגיל לשוטרים מתחילים (2017) - קארן בייקר
איך להיות מאהב לטיני (2017) - סינדי
אמהות רעות 2: לשרוד את החג (2017) - קיקי
ההרפתקה הקפואה של אולף (2017) - אנה (דיבוב) / סרט קצר
כוח הטיטאנים! חיים בסרט (2018) - ג'ייד וילסון (דיבוב)
על אותו גל (2018) - רייצ'ל המילטון
ראלף שובר את האינטרנט (2018) - אנה (דיבוב)
לשבור את הקרח 2 (2019) - אנה (דיבוב)
היה היה איש שלג (2020) - אנה (דיבוב)
מלכות הקופונים (2021) - קוני קמינסקי
האנשים שאנחנו שונאים בחתונה (2022) - אליס
PAW Patrol: The Mighty Movie‏(2023) - דיבוב


=== טלוויזיה ===
המגן (2003) - ג'סיקה הינטל
חלומות אמריקאים (2003) - איימי פילדינג
משפחת או'קיף (2003) - הבעלים של וירג'יניה
אוורווד (2003) - סטייסי וילסון
דדווד (2004) - פלורה אנדרסון
ורוניקה מארס (2004–2007) - ורוניקה מארס
גיבורים (2007–2008) - אל בישופ
אחת שיודעת (2007–2012) - אחת שיודעת (קריינית)
קליבלנד (2009) - מנדי (דיבוב)
אנשי המסיבות (2009–2010) - אודה בנט
גלן מרטין: רופא שיניים (2011) - היילי (דיבוב)
רובוט צ'יקן (2011) - שרה לי (דיבוב)
בית השקרים (2012–2016) - ג'יני ואן דר הובן
ללא פיקוח (2012) - מייגן (דיבוב)
אהבה בוערת (2012) - מנדי
מחלקת גנים ונוף (2013–2014) - אינגריד דה פורסט
משפחת סימפסון (2015) - הרפר ג'מבווסקי (דיבוב)
ליב ומאדי (2015) - בתפקיד עצמה
איי זומבי (2016) - בתפקיד עצמה (דיבוב)
המקום הטוב (2016–2020) - אלינור שלסטרופ
בוג'ק הורסמן (2017) - רותי (דיבוב)
איש משפחה (2017) - מרת'ה (דיבוב)
פה גדול (2017–2018) - דמויות שונות (דיבוב)
סנטרל פארק (2020) - מולי טילרמן (דיבוב)
Ultra City Smiths (ב-2021) - דונילה פקר (דיבוב)
האישה מהבית שממול לבחורה בחלון (2022-הווה) - אנה וויטאקר


=== משחקי וידאו ===


== קישורים חיצוניים ==
 קריסטן בל, ברשת החברתית פייסבוק
 קריסטן בל, ברשת החברתית טוויטר
 קריסטן בל, ברשת החברתית אינסטגרם
 קריסטן בל, במסד הנתונים הקולנועיים IMDb (באנגלית)
קריסטן בל, באתר "אידיבי", מאגר הידע העברי לקולנוע ישראלי ועולמי
 קריסטן בל, באתר AllMovie (באנגלית)
 קריסטן בל, באתר Rotten Tomatoes (באנגלית)
קריסטן בל, באתר Box Office Mojo (באנגלית)
קריסטן בל, באתר Metacritic (באנגלית)
 קריסטן בל, במסד הנתונים הקולנועיים KinoPoisk (ברוסית)
 קריסטן בל, באתר ספוטיפיי
 קריסטן בל, באתר Last.fm (באנגלית)
 קריסטן בל, באתר AllMusic (באנגלית)
 קריסטן בל, באתר MusicBrainz (באנגלית)
 קריסטן בל, באתר דיזר
 קריסטן בל, באתר Discogs (באנגלית)
קריסטן בל, באתר Genius
 קריסטן בל, באתר בילבורד (באנגלית)
קריסטן בל, באתר People
חגית גינזבורג, אישה ממארס: קריסטן בל חוזרת לטלוויזיה. ראיון מיוחד, באתר nrg‏, 6 ביוני 2012
 אלכסיס סולוסקי, הניו יורק טיימס, קריסטן בל: "אני עדיין זקוקה לוורוניקה מארס בחיים שלי", באתר הארץ, 23 ביולי 2019


== הערות שוליים ==