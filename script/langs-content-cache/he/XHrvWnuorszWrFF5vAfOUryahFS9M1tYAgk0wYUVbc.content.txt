revision: 33922197
title: "\u05D0\u05DC \u05D7\u05E8\u05D0\u05E1\u05D4"
url: https://he.wikipedia.org/wiki/%D7%90%D7%9C_%D7%97%D7%A8%D7%90%D7%A1%D7%94


---

ארגון "אל חראסה" (משמעות בעברית "השמירה") הוא מיליציה מקומית הפועלת בכפר קאסם תחת חסות הפלג הדרומי של התנועה האיסלאמית ועיריית כפר קאסם.


== היסטוריה ==
הארגון נוסד בשנות ה-90 במטרה להגן על תושבי כפר קאסם ולמנוע אלימות, סחר בסמים ופשיעה. במשך הזמן שינה הארגון את יעודו ולקח סמכויות שיטור ללא אישור חוקי ובהמשך החל להתעמת עם משטרת ישראל על סמכויות שמירת החוק בכפר קאסם.הארגון פועל בחסות העירייה, מתוקצב על ידה ומונחה על ידי אנשי הדת של הפלג הדרומי של התנועה האסלאמית.
הארגון נחשב למיזם בולט של התנועה האיסלאמית הדרומית. ראשי ציבור ואנשי התנועה, בהם אבראהים צרצור, עאדל בדיר, עבד חכים חג' יחיא, זיאד עמר, ספוואת פריג', מניר בדיר וחמדאללה טהא, מזוהים כולם כמי שאחראים על הובלת הארגון.
התנועה האסלאמית החלה להשתתף במוסדות השלטון המקומי. ועדות מקומיות לענייני חינוך, בנייה, רווחה וביטחון התפתחו עקב המעורבות, באותו הזמן חלה עלייה בפעילות הארגון.
אנשי הארגון באים מחוגי התנועה האסלאמית, תמכו בעאדל בדיר איש התנ"ס, במסגרת ההתמודדות על ראשות העירייה ובתמורה גייס אותם זמן קצר לאחר מכן לעיריית כפר קאסם והעניק להם תקציב. ב-2013 בעקבות החלטת ראש העירייה, בדיר, להפיכת הארגון למחלקה עירונית. צורפו אנשי הארגון לעיריית כפר קאסם שהחלה לממן את פעילותם.
בשנים הראשונות פעל הארגון בפתרון סכסוכים וכמשמרות מוסר וניסו למנוע הידרדרות לסמים. עם הזמן הפך הארגון למשטרה מוניציפלית, אף שאין בידיו הסמכות החוקית לכך. בתנועה האסלאמית וברשות הפלסטינית מכונה הארגון בשם "כח 17" על שם כוח מיוחד ברשות הפלסטינית.אנשי "אל חראסה" אינם לובשים מדים ואינם חמושים בצורה גלויה אך לפי המשטרה הארגון מחזיק בנשק לא חוקי. לרוב מדובר באנשי הפלג הדרומי של התנועה האיסלאמית, מרביתם צעירים ובני "נוער המסגדים". גם עבריינים וצעירים שחזרו למוטב במסגרת פעילותה של התנועה האיסלאמית, הצטרפו לארגון.


=== אלימות נגד המשטרה ===


==== 2017 ====
באוקטובר 2017 על רקע מהומות שהתרחשו אז בכפר קאסם, המשטרה פירקה מחסומים של הארגון שנועדו ללכידת עבריינים, וביקשה לעצור חברים בארגון. בתגרה בין הצדדים נהרג צעיר בן 17 בידי שומר בחברת אבטחה שעבד בתיאום עם המשטרה. כתגובה פעילי הארגון התפרעו ושרפו ניידות משטרה ונקודת שיטור. שני שוטרים נפצעו קל במהלך העימותים. המהומות הובילו למעצרו של מפקד הארגון, השייח' עבד א־סמיע טאהא, ובכירים נוספים. בעקבות העימותים האלימים זכה הארגון לתמיכה מוועדת המעקב העליונה של הציבור הערבי בישראל, שהכריזה על שביתה בכפר קאסם ודרשה את פיטורי המפכ"ל ומפקד התחנה המקומית. גם הרשימה המשותפת הצטרפה לתמיכה בארגון וביקרה את משטרת ישראל.


==== 2021 ====


===== מבצע שומר החומות =====
במהלך מבצע שומר החומות נעצרו חברים בארגון בחשד למעורבות במהומות בכפר קאסם והסביבה.


===== אוקטובר =====
ב-2 באוקטובר 2021 הותקפו שוטרים שהגיעו לחלץ אדם שנכלא על ידי אנשי הארגון שניסו למנוע מהשוטרים לחלצו באלימות. ארבעה נעצרו ונגד שלושה הוגשו כתבי אישום. הארגון הוגדר כמילציה על ידי השר לביטחון הפנים, עמר בר-לב.


== הערות שוליים ==