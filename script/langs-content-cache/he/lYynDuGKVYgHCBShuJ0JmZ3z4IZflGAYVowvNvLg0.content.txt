revision: 36367285
title: "\u05D9\u05D7\u05D9\u05D3\u05EA \u05DC\u05D5\u05D8\u05DD"
url: https://he.wikipedia.org/wiki/%D7%99%D7%97%D7%99%D7%93%D7%AA_%D7%9C%D7%95%D7%98%D7%9D


---

לוטם - החטיבה להתעצמות טכנולוגית מבצעית, או בקיצור "חטיבת ההתעצמות" (לשעבר "היחידה לתקשוב וטכנולוגיות מידע"), היא יחידה טכנולוגית-מבצעית באגף התקשוב בצה"ל. לוטם מספקת פלטפורמות ומפתחת מערכות בתחומי התמחותה ליחידות צה"ל השונות ולגופים ביטחוניים נוספים. מפקדת היחידה היא תא"ל יעל גרוסמן.


== ייעוד ותחומי האחריות ==
ייעוד היחידה הוא ייזום, פיתוח, הקמה, תפעול ותחזוקה של מערכי תקשוב אינטגרטיביים כלל-צה"ליים, גיבוש ארכיטקטורה ותקנים טכנולוגיים תקשוביים עבור כלל צה"ל. משימה זו כוללת:


=== מיזמים ===
רבים מהמיזמים של לוטם נחשבים מסווגים. חלק מהמיזמים שזכו לפרסום:

אבנט – תשתית תקשורת צה"לית רחבת סרט ומאובטחת.
ורד הרים – רשת תקשורת סלולרית מוצפנת לשימוש צה"ל.
טירת האגם – מערכת שליטה ובקרה לפיקוד ולמטכ"ל.
הדוור הבא – מערכת הדואר האלקטרוני הצה"לית.
אפיק רחב – תקשורת רחבת פס להעברת נתונים, וידאו ושמע בהיקפים נרחבים, מבוססת טכנולוגית WiMAX.


=== היחידות הכפופות ללוטם ===
מעוף (תוכניות ומערכות תקשוב) – האחראית על הובלת פרויקטים רב זרועיים, הובלת תוכנית העורף הכוללת את מערכות ההתרעה לתושבי ישראל, תכנון והקמת מערכות תקשורת אלחוטיות (סלולר, תקשורת לוויינים, עורקי קישור רחבי סרט), מערכת החוזי הצה"לית ועל הרשת הנייחת הצה"לית.
ממר"ם (מרכז המחשבים ומערכות המידע) - אחראי על תפעול היישומים ותשתיות המחשוב ופיתוחן. החל ממאי 2013 ועד לשלהי 2015 הוכפף בית הספר למקצועות המחשב לממר"ם.
מרכז חושן (לשעבר מתנ"ץ) – אחראי על הפעלת מערכי התקשורת בצה"ל, בין השאר על מתן שירותי טלפוניה, תקשורת נתונים רחבת סרט, וידאו ותשתיות תקשורת אופטיות. למרכז כפופים גם שלושה גדודי תקשוב מטכ"ליים.
מצפ"ן - מערכות צבאיות לפו"ש (פיקוד ושליטה) וניהול. בית התוכנה למערכות שו"ב ופו"ש של צה"ל. הוקמה ב-5 במאי 2013. החל משנת 2015 הוכפף בסמ"ח למחלקה זו.
יחידת שחר - בית התוכנה למערכות ארגוניות לניהול ותמיכת הלחימה של צה"ל. היחידה אחראית ליזום, לפתח וליצור שרותי תוכנה ארגוניים וכן לחקור ולמצות מבצעית את המידע הארגוני והלוגיסטי של צה"ל, כל זאת במטרה להעלות את הכשירות והמוכנות, להביא להתייעלות משאבית ובירוקרטית ולשפר את חוויית השירות בצה"ל. הוקמה ב-3 באפריל 2019.
עתיד (עיצוב תקשובי דיגיטלי) - מובילה את פרויקט ה-IT הגדול ביותר בצה"ל - הקמת מרכזי המחשוב המודרניים הצה"ליים. המחלקה אחראית על הקמת קריית התקשוב הדיגיטלית בנגב וכן על עיצוב ומימוש תוכנית הקמפוסים החכמים בצה"ל. נוסף על כך, אחראית המחלקה על עולם ההדמיה ומוצבי הפיקוד והשליטה המטכ"ליים, תהליכי הרכש בעולמות הדיגיטל, תכנון ומימוש תוכניות העבודה של לוטם. ראש המחלקה היא סא"ל רחלי דמבינסקי.
			
			
		
		
			
			
		
		
			
			
		
		
			
			
		
		
			
			
		


== היסטוריה, הווה וכוונות לעתיד ==
היחידה הוקמה ב־3 במרץ 2003 כמסגרת לתוכה התמזגו מספר יחידות, שהיו קודם לכן בחיל התקשוב ובחטיבת התקשוב המטכ"לית. שמה של היחידה נבחר על ידי מפקדה הראשון, תא"ל יהוא אבן זהב והוצמדו לו ראשי התיבות "היחידה לתקשוב וטכנולוגיות מידע".
יחידות לוטם שוכנות במספר בסיסים במרכז הארץ, ובעיקר מחנה צריפין ומחנה מקלף ברמת גן. ישנה תוכנית לרכז את כל יחידותיה של מסגרת זו בבאר שבע, במסגרת פרויקט הקמפוס הטכנולוגי שיוקם בצמוד לאוניברסיטת בן-גוריון, אליו יועברו כמעט כל יחידות אגף התקשוב.
במאי 2021 הוענקה לראשונה סיכה למשרתים ביחידה ובה הסמל החדש של היחידה.


=== מפקדי יחידת לוטם ===


== לקריאה נוספת ==
רביד חרובי ויוני שנפלד, במחנה, מגלי עתידות, גיליון 22, 13 ביוני 2013


== קישורים חיצוניים ==
לוטם באתר צה"ל
הדר חורש‏, צה"ל מציג: המתחרה של 8200, באתר וואלה!‏, 25 באפריל 2005; במקור, מתוך "הארץ"
אמנון דירקטור ורותם אליאב, איך אומרים קישוריות באנגלית?, באתר דובר צה"ל, 16 בדצמבר 2010
 אור הלר, הצצה ראשונה לחמ"ל הסייבר של צה"ל: "הגמדים שלא ישנים", באתר של "רשת 13", 7 ביולי 2013 (במקור, מאתר "nana10"); במקור, מתוך המהדורה המרכזית של חדשות עשר
עמי רוחקס דומבה, ‏"בעידן הקיברנטי, הצפנה היא מרכיב אסטרטגי", באתר "IsraelDefense"‏, 10 בדצמבר 2013
אור הירשאוגה, צה"ל מתקרב לסטארט־אפים: יגדיל השימוש בקוד פתוח, באתר TheMarker‏, 4 במרץ 2014
ענבל אורפז, חנות האפליקציות של צה"ל, באתר TheMarker‏, 18 במאי 2015 
יוסי הטוני, ‏"הקוד הפתוח רלוונטי יותר לצרכים המבצעיים של צה"ל", באתר "אנשים ומחשבים", 6 בדצמבר 2015
יוסי הטוני, ‏"המפתחים הם הקומנדו הדיגיטלי של צה"ל", באתר "אנשים ומחשבים", 20 בנובמבר 2019


== הערות שוליים ==