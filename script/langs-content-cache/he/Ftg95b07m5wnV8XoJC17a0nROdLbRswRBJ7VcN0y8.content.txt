revision: 36523774
title: X-One
url: https://he.wikipedia.org/wiki/Xbox_One


---

Xbox One היא קונסולת משחקים מבית מיקרוסופט. המתחרה העיקרית של Xbox One היא קונסולת פלייסטיישן 4. במהלך חודש וחצי מאז הושקה ב-2014, מכרה מיקרוסופט למעלה משלושה מיליון יחידות של המכשיר כחלק מתחרות עזה כנגד סוני.
ב-2015 השיקה מיקרוסופט גרסת Elite מתקדמת ומקצועית יותר בעלת דיסק קשיח מהיר יותר ובקר יוקרתי בעל התאמה אישית.
ב-E3 2016 הציגה החברה את קונסולת ה-Xbox One S. הקונסולה קטנה ב-40% מהדגם המקורי, אך היא יותר חזקה במעט.
ב-2017 יצאה קונסולת ה-Xbox One X, והיא בעלת כוח חישוב של 6 טרה פלופ.


== מבנה ומאפיינים ==


=== הבָּקַר ===
ארבעה מנועי רטט חדשניים נוספו לבקר: אחד קטן מאחורי כל הדק, המוסיף תחושת רטט מדויקת לקצות האצבעות ואחד גדול מאחורי כל ידית (אוחז) שיעניק תגובה מסיבית ובקנה מידה גדול מקודמיו.
איכות שמע באוזניות: קצב העברת הנתונים בין הבקר לקונסולה ולאוזניות שופר, מה שיאפשר פליטת סאונד אמין ואיכותי יותר. על פי המפתחים, בצ'אט הקולי ישנו שיפור ניכר באיכות הקול.
ג'ויסטיק חדיש: הג'ויסטיקים החדשים של הבקר נבנו לדיוק ונוחות, הם קטנים יותר ובעלי מרקם מחורץ לצורך אחיזה טובה יותר. כמו כן נבנו הג'ויסטיקים החדשים באופן בו צריך 25% פחות כוח כדי להזיז אותם, מה שיתן יכולת לכוון בצורה טובה יותר במשחקים מגוף ראשון.
D-Pad משודרג: המבנה החדש של ה-D-Pad יאפשר דיוק ומשוב "טקטי" יותר למשחקים. הוא מספק קליטת כיוון מדויקת, תנועות מהירות ושילובים.
כפתורי ה-A, B, X, Y: פרט להיותם נמוכים יותר, המרווח ביניהם הפך הדוק, מה שיתרום למעבר חלק יותר ביניהם. השינוי בגודל ובמיקום שלהם יעניק גישה נוחה יותר לכפתורי ה-View וה-Menu.
קישוריות חלקה: כל בקר משתמש בטכנולוגיית שיקוף בלתי נראית בשילוב עם טכנולוגיית LED כדי לשלוח אותות אינפרה-אדום לקונסולה ולחיישן הקינקט, מה שיאפשר חיבור חלק בין כל המרכיבים. בעזרת טכנולוגיה זו בקר הקינקט יוכל לזהות ולהצמיד בין הבקר למי שמחזיק בו.
מצב צריכת חשמל נמוכה: החיישנים הממוקמים על הבקר יוכלו לזהות מתי המשתמש הניח אותו או יצא מהחדר. ברגע שהבקר מזהה זאת, הוא נכנס למצב צריכת חשמל נמוכה כדי לשמר זמן שימוש וסוללה. ברגע שהשחקן ירים מחדש את הבקר, הוא יחזור לפעולה במצב רגיל ללא צורך בסנכרון מחדש לקונסולה.
עיצוב בזווית: ההדקים והג'ויסטיקים עוצבו בזווית מסוימת לנוחות וביצועים. עיצוב זוויתי זה מאפשר התאמה טבעית לידיים.
חלל פנימי לסוללה: התא שמחזיק בתוכו את סוללות ה-AA בנוי בתוך הבקר עצמו, כך שלאצבעות יינתן מרחב תנועה בחלקו התחתון של הבקר.


=== הקינקט החדש ===
יחד עם שאר מרכיבי הקונסולה - גם הקינקט זוכה לשדרוג: המכשיר יהיה עוצמתי הרבה יותר ויורכב מחיישן עומק של 250,000 פיקסלים, יחד עם מצלמה רגילה באיכות 1080p, שכנראה תיועד לשיחות ווידאו, צילום תמונות וכו'. חיישן העומק לעומת זאת, מיועד למשחקים וקליטת מחוות לשליטה בממשק, והפך למדויק הרבה יותר. החיישן יכול לזהות את רוב המפרקים בגוף האדם, ידע להפריד אצבעות ואף לזהות אם מואץ קצב הלב. כמו כן הקינקט החדש מזהה פרצופים ועוקב אחרי בעל הקונסולה. והשיפור האחרון הוא הרחבת אזור קליטת השחקנים לשישה שחקנים שלא כמו הקודם עם ארבעה שחקנים.


== מפרט טכני ==
שבב מאוחד מתוצרת AMD (כרטיס גרפי משולב עם מעבד) המבוסס על ארכיטקטורת ה-"Jaguar" של AMD הכולל 8 ליבות במהירות 1.75GHz
מעבד גרפי Radeon GCN בעל 768 יחידות עיבוד במהירות 853Mhz יוצר סה"כ 1.31 טרה פלופ ביצועים
זיכרון 8GB מסוג DDR3 במהירות 2133MHz
דיסק קשיח 500GB או 1TB קיים גם בגרסת SSHD דיסק קשיח חדש המשלב 8GB של זיכרון מהיר סה"כ נפח 1TB
כונן קשיח Blu-ray
3 יציאות USB 3.0
2 יציאות HDMI יציאה אחת Out וכניסה אחת In


== תוכנות ושירותים ==


=== שליטה קולית ===
הקונסולה כוללת יכולת שליטה קולית ושליטה עם הידיים מורחבת שתאפשר למשתמשים לעבור בין חלונות, להדליק ולכבות את האקס בוקס, בנוסף לתכונות הקינקט ואוזניה


=== רשתות חברתיות ואינטרנט ===
האקס בוקס תומך במיקרוסופט אדג', ביוטיוב ובסקייפ, שמהם המשתמשים נהנים גם בלי רכישת Xbox Live Gold.


== Xbox One S & Xbox One X ==
בתערוכת E3 בשנת 2016 הכריזה מיקרוסופט על דגם ביניים ודגם פרימיום:


=== Xbox One S ===
דגם האקסבוקס הזה הוא שדרוג לדגם הקודם:

הקטנת המכשיר עצמו ב-40% מקודמו.
יכולת להציג סדרות באיכות הצפייה 4K (לצגים התומכים).
יכולת תמיכה באיכות HDR (לצגים התומכים ביכולת זו)
שיפור המנוע הגרפי
הכנסת מייצב בחשמל לתוך המכשיר.בשנת 2018 הוכרז על דגם של המכשיר ללא כונן blu-ray


=== Xbox One X ===
דגם זה פיתחה מיקרוסופט כדור ביניים וחשפה אותו בתערוכת E3‏ בשנת 2017. הקונסולה תומכת ברזולוציית 4K מלאה וקצב פריימים של 60FPS. היא עם עוצמת חישוב של 6 טרה פלופס.


== קישורים חיצוניים ==

 אתר האינטרנט הרשמי של Xbox One
 אתר האינטרנט הרשמי של Xbox One (באיטלקית)
האתר הרשמי של הקונסולה (באנגלית)
Xbox One - הביקורת המלאה, פורסם באתר המשחקים ויגיימס, ב-23 בדצמבר 2013 (בעברית)
סלי סבג, פלייסטיישן 4, או אקס-בוקס וואן? מלחמת הקונסולות, חלק שני. פורסם באתר "מה וזה" ב-7 בינואר 2014.


== הערות שוליים ==