revision: 33754780
title: "\u05DC\u05D0 \u05E0\u05E8\u05D3\u05DD \u05D1\u05DC\u05D9\u05DC\u05D5\u05EA"
url: https://he.wikipedia.org/wiki/%D7%9C%D7%90_%D7%A0%D7%A8%D7%93%D7%9D_%D7%91%D7%9C%D7%99%D7%9C%D7%95%D7%AA


---

לא נרדם בלילות הוא ספר עיון אוטוביוגרפי בהוצאת ידיעות ספרים, מאת האלוף במילואים גיורא איילנד, המתאר את קורות חייו של איילנד מתחילת דרכו בצה"ל ועד סיום תפקידיו כעבור 33 שנות שירות, בדרגת אלוף, דרך כל רמות הפיקוד שאותם עבר. בין היתר, הוא היה גם ראש אגף המבצעים, ראש אגף התכנון וחבר במטכ"ל. לאחר מכן התמנה לראש המטה לביטחון לאומי בתקופה של ארבע וחצי שנים מינואר 2002 עד יוני 2006.


== תוכן ==
איילנד התגייס לצה"ל ב-1970, התנדב לצנחנים, ושובץ בגדוד 890. בצנחנים עבר מסלול הכשרה כלוחם והשתתף באימונים ופעילות מבצעית במסגרת הגדוד והחטיבה, וכן עבר קורס מ"כים חי"ר וקורס קציני חי"ר. לאחר סיום הקורס שב לחטיבה ושימש כמפקד מחלקה בגדוד 890. בספר הוא מתאר את מלחמת יום הכיפורים כמפגש הראשון שלו בקרב קשה עם האויב. הוא השתתף בקרב של החווה הסינית, במבצע אנטבה, במלחמת לבנון הראשונה, באינתיפאדה הראשונה, באינתיפאדה השנייה ועוד. הוא מתאר את כל תפקידיו מדרגת מפקד מחלקה, מפקד פלוגה, מפקד גדוד, מפקד חטיבה ועד לדרגת אלוף. הוא מתאר את פעילותו כקצין בבה"ד 1 ולאחר מכן כמפקד הבסיס. בספר איילנד שוטח את משנתו הצבאית, את ביקורתו כלפי החברה ואת דרכי הפתרון שלו.


== ביקורת ==
עמוס ידלין אמר על הספר, בדברי ברכה בערב המוקדש לספר: ”הספר הוא חינוכי במהותו ויכול להתאים לבית הספר לקצינים של צה"ל, אך למעשה נוגע לכל אדם במדינת ישראל שאכפת לו מצה"ל ועתיד המדינה”


== קישורים חיצוניים ==
  אמירה לם, "אם אתה בעיקר סובל, אתה מתחיל לשאול: מה הטעם לחיות?", באתר "ידיעות אחרונות", 9 במאי 2018
גל פרל פינקל, ‏"לא נרדם בלילות": לחשוב כמו רמטכ"ל, בעיתון מקור ראשון, 31 במאי 2018


== הערות שוליים ==