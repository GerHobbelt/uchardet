revision: 36480040
title: "\u05D0\u05E0\u05D8\u05DE\u05DF \u05D5\u05D4\u05E6\u05E8\u05E2\u05D4"
url: https://he.wikipedia.org/wiki/%D7%90%D7%A0%D7%98%D7%9E%D7%9F_%D7%95%D7%94%D7%A6%D7%A8%D7%A2%D7%94


---

אנטמן והצרעה (באנגלית: Ant-Man and the Wasp, בתרגום חופשי לעברית: איש הנמלה והצרעה) הוא סרט גיבורי-על אמריקאי בלייב אקשן של מארוול אשר יצא לאקרנים ב-2018. הסרט בוים על ידי הבמאי פייטון ריד, שביים גם את קודמו של הסרט, "אנטמן", שיצא לאקרנים בשנת 2015. התסריט לסרט נכתב על ידי אנדרו בארר, גבריאל פררי ופול ראד, וחוזרים לככב בו ראד עצמו, אוונג'לין לילי, מייקל דאגלס, מייקל פניה, טיפ האריס ודייוויד דסטמלצ'יאן. הסרט מהווה את הסרט העשרים במספר של היקום הקולנועי של מארוול והוא חלק מהשלב השלישי של היקום, כשלפניו יצא הסרט "הנוקמים: מלחמת האינסוף", ולאחריו ייצא הסרט "קפטן מארוול".
לאחר יציאת הסרט "אנטמן" לאקרנים, פורסם כי אולפני מארוול התחילו במשא ומתן על כתיבת המשך לסרט. באוקטובר 2015, הכריזו אולפני מארוול כי המשך ייצא ב-6 ביולי 2018, וכי שמו יהיה "אנטמן והצרעה". צילומי הסרט החלו בשנת 2017 באולפני פיינווד ובעיירת פייט קאונטי שבג'ורג'יה.
הבכורה העולמית של הסרט נערכה ב-25 ביוני 2018 בתיאטרון אל קפיטן בהוליווד. הסרט יצא לאקרנים ב-2D ,3D ו-IMAX 3D בישראל ב-5 ביולי 2018 ובארצות הברית וברחבי העולם ב-6 ביולי 2018. עם יציאתו הסרט זכה לביקורות מצוינות מצד מבקרי קולנוע והקהל אשר שיבחו רבות את קטעי האקשן, האפקטים, העלילה, ההומור, המשחק ובעיקר זה של אוונג'לין לילי והיות הסרט גדול יותר מאשר הסרט הראשון, אך הסרט קיבל גם ביקורות שליליות, בעיקר על כך שההומור, האקשן והופעתו של ראד זוכים להתעסקות רבה מדי בסרט מאשר הסיפור העלילתי ובשל נבלים "פושרים" ונשכחים.
הוכרז כי פייטון ריד מקווה לסרט שלישי של אנטמן אם אולפני מארוול יאשרו זאת.


== עלילה ==
בשנת 1987 ג'אנט ואן דיין מתכווצת בין המולקולות של טיל גרעיני סובייטי ומצליחה להשבית אותו אך נלכדת ב"ממלכת הקוואנטים" המיקרוסקופית.
לאחר אירוע זה, האנק פים אשר פעל לצד ג'אנט כאנטמן מגדל את בתם הופ מתוך הנחה שג'אנט מתה.
שנים מאוחר יותר, באנטמן הראשון, הפושע לשעבר סקוט לאנג מצליח למצוא דרך להיכנס ולצאת מממלכת הקוואנטים. פים והופ מתחילים לעבוד על חזרה של פעולה זאת, מתוך אמונה שהם עשויים למצוא את ג'אנט בחיים. לאנג והופ ממשיכים את מערכת היחסים הרומנטית שלהם שהחלה בסוף הסרט הראשון עד שלאנג נחלץ לעזרתו של קפטן אמריקה בעקבות אירועי "מלחמת האזרחים" על רקע סכסוך הנוקמים בהסכמי סוקוביה.
בעקבות פעולה זו, לאנג נלקח למעצר בית אחרי שיצא ממאסרו בבית הכלא "הרפסודה". בעקבות זאת, פים והופ מנתקים קשר עמו ויורדים למחתרת. כשנתיים לאחר מכן, פים והופ מצליחים לפתוח מנהרה לתוככי ממלכת הקוואנטים ואילו לאנג מקבל הודעה מג'אנט עצמה שהוא קשור אליה באופן קוואנטי בעקבות כניסתו לממלכת הקוואנטים בסרט הראשון. למרות שנותרו עבורו מספר ימים לסיום מעצר הבית שלו, לאנג מחליט להתקשר לפים והופ חוטפת אותו אך לא לפני שהיא מותירה אחריה נמלת ענק ש"תוכנתה" לחקות את פעילות היומיום של סקוט לאנג, כדי למנוע חשד מצד סוכן ה-FBI ג'ימי וו שמפקח על מעצר הבית של לאנג.
פים והופ רואים בהודעה של ג'אנט כאישור לכך שהיא עודנה חיה. אז הם יוצרים יחד מנהרה יציבה כדי שיוכלו לקחת כלי רכב לתוך ממלכת הקוואנטים ולהחזיר את ג'אנט. הופ יוצאת לקנות חלק שחיוני להפעלת המנהרה מצד סוחר הנשק סאני בורץ', אולם בורץ' עולה על הפוטנציאל הכלכלי שעשוי להינתן לו ממחקרם של הופ ופים והוא מתמרן את הופ. לאחר שגילתה זאת, הופ הופכת לצרעה ונלחמת בבורץ' ובאנשיו עד לרגע שהיא מותקפת בידי אישה רעולת פנים בעלת מבנה מולקולרי לא יציב, הנותן לה יכולת לעבור דרך קירות וחפצים מוצקים. לאנג מנסה לסייע לה להיאבק ב"רוח הרפאים" הזאת אך היא נמלטת עם מעבדתו המתכווצת של פים.
בעקבות הופעתה של "רוח הרפאים", פים נאלץ לבקר את שותפו לשעבר ביל פוסטר שעבד עמו לפני שנים רבות על פרויקט הנקרא "גוליית" שהצליח להגדיל את פוסטר לגובה הנישא ל-6 מטרים. פוסטר מסכים לסייע להם למצוא את המעבדה וכאשר הם מאתרים אותה רוח הרפאים מביסה את פים, לאנג ואת הופ ולוכדת אותם. כשהם מגיעים למקום המסתור שלה היא מתגלה כאווה סטאר שאביה אליאס שהיה שותף נוסף של פים, הרג את עצמו ואת אשתו בטעות במהלך ניסוי קוואנטים שגרם להתפתחות כוחותיה של אווה שמיד הפכו לבלתי-יציבים.
פוסטר מסביר שהוא עזר לאווה וגידל אותה תחת חסותו ומנסה לעזור לה להחזיר את עצמה למצב נורמלי, בעזרת שאיבת אנרגיה קוואנטית מג'אנט, שספגה הרבה ממנה במהלך 30 השנים בהן הייתה כלואה בממלכת הקוואנטים. מתוך אמונה שזה עלול להרוג את ג'אנט, האנק מסרב בתוקף לעזור להם לעשות זאת לפני שהחבורה נמלטת.
הם פותחים גרסה יציבה יותר של המנהרה הפעם ופים והופ מצליחים ליצור קשר עם ג'אנט שמעניקה להם את מיקומה המדויק בממלכת הקוואנטים כדי שיימצאו אותה אך היא מזהירה שיש ברשותם רק שעתיים לפני שהטבע הבלתי-יציב של הממלכה יפריד ביניהם למשך מאות שנים. בינתיים, בורץ' לומד על מיקום החבורה מצד לואיס, דייב וקורט שעובדים בחברת אבטחה פרטית הנקראת "אקס-קון" ובורץ' מודיע לאיש הקשר שלו ב-FBI ואווה שמצוטטת לשיחה שומעת גם על מיקום המעבדה. לואיס מזהיר את לאנג שממהר לחזור לביתו לפני שהסוכן וו יכול לתפוס אותו. הדבר גורם לפים והופ להיעצר בידי ה-FBI ואילו המעבדה נלקחת בידי אווה.
סקוט מצליח לשחרר את פים והופ והם מוצאים את המעבדה, בעוד סקוט והופ מסיחים את דעתה של אווה. לאחר מכן, הופ וסקוט ממשיכים להסיח את דעתה של אווה בזמן שהאנק מצליח להיכנס לממלכת הקוואנטים ולחלץ את ג'אנט משם. הצמד נכנס למאבק נוסף עם בורץ' ואנשיו, מה שמאפשר לאווה לפרוץ בחזרה למעבדה ולהתחיל בתוכניתה ובלקיחת האנרגיה של ג'אנט. לואיס, דייב וקורט מגיעים לעזרתם של סקוט והשאר והם מצליחים לעצור את בורץ' ואנשיו כאשר לאנג והופ עוצרים בעד אווה אחרי קרב פיזי אינטנסיבי והרסני. פים וג'אנט חוזרים בבטחה מתוך ממלכת הקוואנטים ואחרי תבוסתה של אווה, ג'אנט מעניקה מעט מאנרגיית החיים שלה לאווה מה שמתחיל לרפא אותה.
אחרי הקרב ואחרי שהצליחו במשימה, סקוט חוזר לביתו בזמן בדיוק כשוו החשדן משחרר אותו ממעצר הבית שלו שהסתיים. אווה הולכת ביחד עם פוסטר להסתתר אך פים, סקוט, הופ וג'אנט מתכוונים לקצור אנרגיה מתוך ממלכת הקוואנטים כדי להמשיך לסייע לאווה ולתהליך הריפוי שלה ובזה הסרט מסתיים. בסצנה של אמצע הקרדיטים, לאנג נכנס לממלכת הקוואנטים כדי להתחיל בקצירת האנרגיה למען אווה בזמן שהופ, ג'אנט ופים הופכים לאבק ומתים בעקבות ניצחונו של ת'אנוס על הנוקמים מה שגורם לסקוט להיתקע בתוך ממלכת הקוואנטים כמו ג'אנט. בסצנה שאחרי הכתוביות, בזמן שכולם אינם בבית, הנמלה הענקית של קאסי מנגנת במערכת התופים של קאסי.


== שחקנים ודמויות ==
פול ראד - סקוט לאנג/איש הנמלה/האיש הענק: פורץ ידוע לשמצה החוזר למוטב וזוכה לחליפה מיוחדת המאפשרת לו להתכווץ או לגדול בקנה מידה בעזרת חלקיקי פים שמאפשרים לו להגדיל ולהקטין את המרחק בין האטומים ללא להחליש את חוזקו ואת מספר האטומים ומסוגל לתקשר עם נמלים.
אוונג'לין לילי - הופ ואן דיין/הצרעה: בתם של האנק פים וג'אנט ואן דיין, אשת עסקים הזוכה לחליפה מיוחדת, אשר במקור הייתה שייכת לאימה, המאפשרת לה להתכווץ ולתקשר עם נמלים, וכן גם להתעופף בעזרת כנפיים ביולוגיות. הבמאי פייטון ריד אמר כי הכותבים "מתרגשים מכך שהם מסוגלים עכשיו להראות אותה במלואה כדמות גיבורת העל שהיא, את הכוח שלה, איך היא נלחמת ומה העוולות החשובים לה שהיא רוצה לתקן, זה חלק מהכיף של הסרט".
מייקל דאגלס - האנק פים: בעלה של ג'אנט ואן דיין ואביה של הופ ואן דיין, פיזיקאי וחוקר חרקים העומד מאחורי טכנולוגיית "חלקיקי פים" המאפשרת כיווץ גוף ותקשורת עם נמלים, מייסד חברת "פים טכנולוגיות" וסוכן לשעבר בארגון הביון "S.H.I.E.L.D.‎" אשר שימש כ"איש הנמלה" המקורי ומהווה למנטור עבור לאנג.
מישל פייפר - ג'אנט ואן דיין: רעייתו של האנק פים ואימה של הופ ואן דיין, סוכנת בארגון "S.H.I.E.L.D.‎" בעלת חליפה מיוחדת המאפשרת לה להתכווץ ולתקשר עם נמלים, וכן גם להתעופף בעזרת כנפיים ביולוגיות, אשר במהלך אחת מפעולות לחימתה בפשע אבדה במרחב הקוונטום.
מייקל פניה - לואיס: חברו הטוב ביותר של לאנג, שותפו לשעבר לתא בכלא וחבר בצוותו.
טיפ האריס - דייב: חברו של לאנג, חבר בצוותו.
דייוויד דסטמלצ'יאן - קורט: חברו של לאנג, חבר בצוותו.
רנדל פארק - ג'יימי וו: סוכן FBI הממונה על מניעת הפרות מעצר הבית של לאנג.
האנה ג'ון-קיימן - רוח: פושעת שזוכה ביכולת לעבור דרך חפצים מוצקים לאחר שנחשפה לעולם הקוונטי בילדותה. בקומיקס, דמותו של "רוח" הוא זכר, אך מפיקי הסרט חשו שמין הדמות אינו רלוונטי, והרגישו שיהיה מעניין יותר ללהק אישה לתפקיד.
וולטון גוגינס - סוני בורץ': סוחר בשוק השחור בטכנולוגיה מתקדמת. ממנו פים והופ השיגו את החלקים לבניית המנהרה הקוונטית.
לורנס פישבורן - ביל פוסטר/גוליית: סוכן לשעבר בארגון הביון "S.H.I.E.L.D". היה חבר לפרויקט שנקרא: "גוליית" עם האנק פים.
אבי ריידר פורטסון - קאסי לאנג: בתו של סקוט לאנג/אנטמן וגרושתו.
שון קלייר - הסוכן סטולץ.


== הפקה ==


=== פיתוח ===


=== קדם הפקה ===
בתחילת נובמבר 2016, ריד אמר כי ההפקה של הסרט תעבור מ"שלב הכתיבה" ל "שלבי ההכנה" כבר באותו חודש, והוסיף כי "אנחנו מתחילים להיכנס אל כל עניין הפיתוח החזותי של הסרט". ריד דיבר על שיתוף דמויות בין הסרטים השונים של היקום הקולנועי של מארוול, וציין את אכזבתו מהצורה בה הציגו לראשונה את דמותו של האיש הענק בקפטן אמריקה: מלחמת האזרחים, אך במקביל, ציין שוב ושוב את התרגשותו מהצגת הצרעה לראשונה ומ"עיצוב המראה שלה, האופן שבו היא נעה, את הכוח שלה, ואת הדרך לגילוי הופ ואן דיין חדשה כגיבורה". ריד הוסיף כי הוא מבלה "הרבה זמן" עם שאר התסריטאים והבמאים של היקום הקולנועי, וכי הוא והתסריטאי הסרט רצו לשמור על "הפינה הקטנה שלנו של אנטמן ביקום שלנו, מפני שהסרט החדש מציג זווית שונה לגמרי, גם במונחים של מיהו סקוט לאנג, מיהו אנטמן: ... הוא בחור רגיל למדי שבא במגע עם כוח מדהים. אז אנחנו אוהבים את ההיבט הזה."
בפברואר 2017, דאגלס אישר כי הוא יחזור לתפקידו כהאנק פים. בהקרנת הבכורה של שומרי הגלקסיה: חלק 2, דסטמלצ'יאן אישר שהוא יחזור לגלם את דמותו של קורט, וחודש לאחר מכן, האריס גם כן אישר את שובו כדייב. במהלך מאי, אולפני מארוול נפגשו עם מספר שחקניות עבור גילום "תפקיד מפתח" בסרט ההמשך, ובעקבות כך, האנה ג'ון-קאמן לוהקה לתפקיד לא ידוע בתחילת יוני, ונחשף מאוחר יותר שהיא לוהקה לדמותה של רוח. חודש לאחר מכן, רנדל פארק הצטרף לצוות השחקנים כג 'ימי וו, ווולטון גוגינס לוהק לתפקיד לא ידוע, שהתברר מאוחר יותר כסוני בורץ'.


=== צילומים ===
צילומי הסרט העיקריים החלו ב-6 ביולי 2017 באולפני פיינווד ובעיירה פייט קאונטי שבג'ורג'יה, תחת הכותרת "Cherry Blue" ("דובדבן כחול"). הצילומים עתידים להימשך עד ה-30 בנובמבר 2017. עם תחילת שלב הצילומים, נודע כי רנדל פארק הצטרף לצוות השחקנים ולוהק לדמותו של ג'יימי וו, דמותו של סוכן S.H.I.E.L.D בכיר.


== פסקול ==
ביוני 2017, ריד אישר כי כריסטוף בק, שהלחין את הפסקול עבור הסרט הקודם, יחזור גם הפעם להלחין את הפסקול עבור הסרט הנוכחי.כל השירים נכתבו והולחנו על ידי כריסטוף בק. 


== יציאה לאקרנים ==
הסרט "אנטמן והצרעה" יצא ב-6 ביולי 2018 בארצות הברית. הסרט יצא לאקרנים בטכנולוגיית IMAX.


=== שיווק ===
אמנות הקונספט הראשונית והטיזר טריילר של קדם ה-CGI הוצגו בכנס הקומיק-קון, סן דייגו 2017. ב-30 בינואר 2018, יצאו הטיזר טריילר והכרזה הראשונים עבור הסרט.


=== ביקורות ===
עם יציאתו, זכה הסרט לביקורות מצוינות מצד מבקרי קולנוע והקהל אשר שיבחו רבות את קטעי האקשן, האפקטים, העלילה, ההומור, המשחק בעיקר זה של אוונג'לין לילי. הסרט קיבל ביקורות על כך שהסרט מתמקד יותר מדי בהומור, באקשן ובהופעתו של ראד, ולא בסיפור העלילה. הסרט קיבל ביקורת על זהותם של הנבלים, שהוגדרו "פושרים" ונשכחים.
באתר IMDb זכה הסרט לציון של כ-7.1/10, בעוד באתר הביקורות העולמי Rotten Tomatoes זכה הסרט לציון של כ-88% "טרי". קונצנזוס המבקרים של האתר כותב: "'אנטמן והצרעה', סרט גיבורי-על מואר וקליל יותר שמונע בידי הכריזמה חסרת המאמצים של פול ראד ואוונג'לין לילי, מציע מרענן חך חיוני ליקום הקולנועי של מארוול".באתר IGN זכה הסרט לציון של כ-8.4/10 מצד המבקרים של האתר. ארז דבורה, מבקר של אתר ynet, תיאר את הסרט כ"בידור קליל", בעוד נתנאל שלומוביץ' כתב בביקורתו ב"הארץ" ש"הרעיון המהפכני עבור מארוול, אשה שמניעה סיפור, התברר כמשתלם".ב-Metacritic קיבל הסרט ציון מדורג של כ-70 מתוך 100 בהתבסס על כ-51 ביקורות, כשהאתר מציין כי הסרט קיבל "ביקורות חיוביות".


=== הכנסות ===
בסוף השבוע הראשון להקרנתו, הסרט הכניס כ-33,801,000 מיליון דולר ברחבי ארצות הברית בעוד כ-5 מיליון דולר וחצי מחוץ לארצות הברית ולבסוף הגיע להכנסה כוללת של כ-39 מיליון דולר לעומת תקציב של כ-162 מיליון דולר.


== סרט המשך ==
 ערך מורחב – אנטמן והצרעה: קוונטומאניההבמאי פייטון ריד הכריז כי הוא מקווה לסרט שלישי של אנטמן אם אולפני מארוול יאשרו. אנטמן והצרעה הופיעו בסרט הרביעי של הנוקמים שיצא לאקרנים במאי 2019.
בנובמבר 2019 אושר שפייטון ריד יחזור לביים את הסרט השלישי שמתוכנן לצאת בשנת 2022. באפריל 2020 ג'ף לובנס נשכר כדי לכתוב את התסריט


== ראו גם ==
באבה יאגה (Баба Яга)


== קישורים חיצוניים ==

 אתר האינטרנט הרשמי של אנטמן והצרעה (באנגלית) אנטמן והצרעה, ברשת החברתית טוויטר
 "אנטמן והצרעה", במסד הנתונים הקולנועיים IMDb (באנגלית)
 "אנטמן והצרעה", באתר AllMovie (באנגלית)
 "אנטמן והצרעה", באתר Rotten Tomatoes (באנגלית)
 "אנטמן והצרעה", באתר Box Office Mojo (באנגלית)
"אנטמן והצרעה", באתר Metacritic (באנגלית)
"אנטמן והצרעה", באתר דיסני+ סרטים (באנגלית)
 "אנטמן והצרעה", במסד הנתונים הקולנועיים KinoPoisk (ברוסית)
 אנטמן והצרעה, קדימון הסרט  באתר יוטיובביקורות:

 נתנאל שלומוביץ, הרעיון המהפכני עבור מארוול, אשה שמניעה סיפור, התברר כמשתלם, באתר הארץ, 5 ביולי 2018
ארז דבורה, ביקורת סרט - "אנטמן והצרעה": בידור קליל, 6 ביולי 2018
אבנר שביט‏, נבחרת יפן של הקולנוע: "אנטמן והצרעה" מוכיח שוב שהגודל לא קובע, באתר וואלה!‏, 05 ביולי 2018
נבו טרבלסי, אנטמן והצרעה: סרט קלישאתי עם דמות נשית חזקה, באתר פרוגי, 05 ביולי 2018
יואב לוסטיג, ‏על הדבש: "אנטמן והצרעה" מציג עלילה אוטונומית מקסימה, בעיתון מקור ראשון, 16 ביולי 2018


== הערות שוליים ==