revision: 36283256
title: "Music (\u05E9\u05D9\u05E8)"
url: https://he.wikipedia.org/wiki/Music_(%D7%A9%D7%99%D7%A8)


---

Music (בעברית: מוזיקה) הוא סינגל של הזמרת מדונה מתוך אלבומה השמיני הנושא את אותו השם Music. השיר יצא לאור ב-21 באוגוסט 2000, על ידי חברות התקליטים האחים וורנר ומאבריק רקורדס. בנוסף השיר נכלל באלבומי האוסף שלה GHV2 ו-Celebration.
השיר הגיע למקום הראשון במצעד הבילבורד הוט 100, והיה לשיר האחרון של מדונה שעשה זאת.


== רקע וכתיבה ==
השיר נכתב והופק על ידי מדונה עצמה ומירווה אחמדזאי. מבחינה לירית השיר מדבר על הכוח של המוזיקה לאחד ולקרב בין אנשים. מבחינה מוזיקלית השיר הוא שיר דאנס-פופ ואלקטרופופ וגם קולה של מדונה מכיל אפקטים אלקטרונים. השיר קיבל ביקורות חיוביות ממבקרי המוזיקה אשר שיבחו את ההפקה הקליטה של השיר ועל כך שהוא ידידותי למועדונים.


== הצלחה מסחרית ==
השיר זכה להצלחה אדירה כאשר הגיע למקום הראשון ב-25 מדינות ביניהם אוסטרליה, קנדה, איטליה, ניו זילנד, הממלכה המאוחדת וארצות הברית. בארצות הברית השיר הפך לשיר ה-12 שלה להגיע למקום הראשון מה שהפך אותה לאמנית הנשית השנייה עם הכי הרבה שירים שהגיעו למקום הראשון במצעד.
בנוסף, השיר גם היה לשיר ששהה הכי הרבה שבועות במקום הראשון במצעד שירי הדאנס לשנת 2000 כאשר שהה שם 5 שבועות. בנוסף הוא גם נחשב לשיר הדאנס השני הכי מצליח בעשור הראשון של המאה ה-21 בארצות הברית אחרי שיר אחר שלה, "Hung Up".
השיר הפך לשיר הנמכר ביותר לשנת 2000, עם מכירות של 7.1 מיליון עותקים בעולם מה שגם הופך אותו לאחד מהשירים הנמכרים ביותר בכל הזמנים.


== וידאו קליפ ==
הווידאו קליפ לשיר בוים על ידי ג'ונאס אקרלונד ומציג את מדונה וחבריה עושים מסיבה בלימוזינה. על מנת לקדם את השיר ביצעה אותו מדונה בטקס פרסי המוזיקה של MTV אירופה ובטקס פרסי גראמי. בנוסף ביצעה את השיר בחמישה מסיבובי ההופעות שלה כאשר האחרון מביניהם היה, "Rebel Heart Tour".בנוסף לכך, השיר הועמד לשני פרסי גראמי בקטגוריות "הקלטת הדאנס הטובה ביותר" ו"הביצוע הנשי הווקאלי הטוב ביותר בשיר פופ".


== גרסאות כיסוי לשיר ==
ב-25 ביוני 2021 ביצעה הזמרת האמריקאית מיילי סיירוס את השיר במופע "Stand By You", מופע שיזמה לכבוד חודש הגאווה.


== מיקומי שיא ==


== נתוני מכירות ==


== קישורים חיצוניים ==

 מידע על היצירה "Music" באתר מיוזיק בריינז
גרסאות נוספות ל"Music" באתר SecondHandSongs


== הערות שוליים ==