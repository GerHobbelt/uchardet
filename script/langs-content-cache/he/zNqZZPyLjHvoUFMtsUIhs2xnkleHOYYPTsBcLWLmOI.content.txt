revision: 35348831
title: "\u05D2'\u05D5\u05D0\u05E0\u05D4 \u05D3\u05D9\u05D9\u05D5\u05D5\u05D9\u05D3"
url: https://he.wikipedia.org/wiki/%D7%92%27%D7%95%D7%90%D7%A0%D7%94_%D7%93%D7%99%D7%99%D7%95%D7%95%D7%99%D7%93


---

ג'ואנה דייוויד (באנגלית: Joanna David; נולדה ב-17 בינואר 1947) היא שחקנית בריטית המוכרת ממגוון תפקידים שגילמה בסדרות טלוויזיה.


== ביוגרפיה ==
ג'ואנה אליזבת האקינג נולדה בלנקסטר שבאנגליה. תפקידה החשוב הראשון בטלוויזיה היה בשנת 1971 בדרמה "תבונה ורגישות" של ה-BBC עיבוד לרומן באותו שם בה שיחקה בתפקיד ראשי בדמות אלינור דשווד. שנה אחר כך הופיעה בתפקיד סוניה בעיבוד טלוויזיוני ל"מלחמה ושלום". סדרות טלוויזיה נוספות שהופיעה בהם היו "המוהיקני האחרון", "Colditz", ‏"Missing presumed Dead" ‏(1972) ו-"Odd Man In". 
ב-1978 שיחקה בתפקיד הראשי של גברת דה-וינטר בעיבוד לרומן "רֶבֶּקָה" של דפנה דה מוריה ואת דמותו של מר דה-וינטר גילם ג'רמי ברט. כעשרים שנה אחר כך גלמה בתה אמיליה פוקס את אותה דמות בעיבוד מחודש לרומן. 
בהדרגה החלה לגלם דמויות של נשים מבוגרות יותר, ב-1995 השתתפה בסדרת הטלוויזיה גאווה ודעה קדומה, בה גילמה את מרת גרדינר, דודתה האהובה של אליזבת בנט, גם בתה אמיליה פוקס הופיעה בסדרה בתפקיד ג'ורג'יאנה דארסי. 
ב-2005 השתתפה בגרסה טלוויזיונית של "בית קדרות" מאת צ'ארלס דיקנס בתפקיד גברת בייהם באדג'ר. ריצ'רד גריפית'ס שיחק בסדרה בתפקיד מר בייהם באדג'ר.
על הבמה הופיעה במחזה "Breaking the Code" בכיכובו של דרק ג'קובי. ב-2009 שיחקה במחזה "Woman in Mind" מאת המחזאי אלן אייקבורן. 
בין סדרות הטלוויזיה הרבות שהשתתפה בהן אפשר למנות את "הרפתקאות שרלוק הולמס", "מיס מרפל", "המלחמה של פויל", "המפקח מורס" ופרק בסדרה "Rosemary & Thyme". 
דייוויד נשואה לשחקן אדוארד פוקס, שהיה בן זוגה במשך שנים רבות. לשניים שני ילדים, אמיליה פוקס ופרדי פוקס, שבדומה להוריהם עוסקים גם כן במשחק.


== פילמוגרפיה ==


== קישורים חיצוניים ==

 ג'ואנה דייוויד, במסד הנתונים הקולנועיים IMDb (באנגלית)
 ג'ואנה דייוויד, באתר AllMovie (באנגלית)
 ג'ואנה דייוויד, במסד הנתונים הקולנועיים KinoPoisk (ברוסית)
 ג'ואנה דייוויד, באתר MusicBrainz (באנגלית)
ג'ואנה דייוויד - ביוגרפיה ותמונות