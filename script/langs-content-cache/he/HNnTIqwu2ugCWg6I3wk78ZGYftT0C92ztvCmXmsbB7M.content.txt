revision: 34710524
title: Glass
url: https://he.wikipedia.org/wiki/%D7%9E%D7%99%D7%A1%D7%98%D7%A8_%D7%92%D7%9C%D7%90%D7%A1


---

מיסטר גלאס (באנגלית: Glass) הוא סרט גיבורי-על/אימה/מתח אמריקאי, שנכתב, הופק ובוים על ידי מ. נייט שאמלאן. הסרט נועד להיות הסרט השלישי והאחרון, בסדרת סרטי "בלתי שביר", אשר כולל גם את הסרטים "בלתי שביר" (2000) ו"ספליט". ברוס ויליס, סמואל ל. ג'קסון, ספנסר טריט קלארק, צ'רליין וודארד חוזרים לגלם את דמויותיהם מהסרט הראשון בסדרה, בעוד ג'יימס מק'אבוי ואניה טיילור-ג'וי חוזרים לגלם את דמויותיהם מהסרט "ספליט". שרה פולסון גם מככבת בסרט, בתפקיד ד"ר אלי סטאפל.
אף על פי שהיה עניין ביצירת סרט המשך ל"בלתי שביר", סרטי טאצ'סטון בחרו שלא לממן את ההפקה חרף ביצועים נאים בקופות. שאמלאן החל לכתוב תסריט לסרט ספליט באמצעות דמות שתכנן תחילה עבור בלתי שביר, אבל הוציא מהתסריט בשל בעיות איזון. שאמלאן ביקש ליצור טרילוגיה וחתם על הסכם הפקה והפצה של הסרט השלישי עם סרטי יוניברסל ולאחר ש"ספליט" זכה להצלחה מסחרית וביקורתית, באפריל 2017, שאמלאן הודיע רשמית כי הוא התחיל לעבוד על הפקת "גלאס", כשאמר: "אני מקווה [שיהיה סרט שלישי]. התשובה היא כן... אני הולך להתחיל לכתוב. [יש לי] מתווה ממש ברור, שהוא מורכב למדי. אך כעת הסטנדרטים שלי למסגרת העלילה גבוהים יותר... אני כמעט שם, אבל אני עדיין לא שם".הסרט יצא לאקרנים ב-18 בינואר 2019, כאשר אולפני יוניברסל הפיצו את הסרט בצפון אמריקה, בעוד חברת וולט דיסני הפיצה אותו באמצעות חברת הבת Buena Vista בשאר העולם.


== תקציר עלילת הסרט ==
בעקבות אירועי "ספליט", דייוויד דאן רודף את אישיות העל של קווין וונדל קראמב, "החיה", לאחר סדרת מפגשים ועימותים, בעוד נוכחותו המוצללת של אלייז'ה פרייס, הלא הוא "מר גלאס", מתברר כמי שמחזיק סודות קריטיים הנוגעים לשני הגברים.


== צוות השחקנים ==
ברוס ויליס כדייוויד דאן: שחקן פוטבול מכללות לשעבר, מאבטח שזכה בכוח על-אנושי, סיבולת גבוהה, ויכולת על-חושית לראות את הפשעים שאנשים ביצעו על ידי נגיעה בהם.
סמואל ל. ג'קסון כאלייז' ה פרייס / מר גלאס: רוצח המונים כלוא, תאורטיקן קומיקס הסובל מפרכת שהוסגר לידי הרשויות אחרי שדאן גילה את היקף פשעיו.
ג'יימס מק'אבוי כקווין וונדל קראמב / החיה: גבר צעיר הסובל מהפרעת זהות דיסוציאטיבית ובעל 23 זהויות כאשר הכימיה של גופו משתנה עם כל אישיות, וכתוצאה מכך נוצרת האישיות ה-24 המכונה "החיה".
אניה טיילור-ג'וי כקייסי קוק: בחורה צעירה שנחטפה על ידי קווין, אך הצליחה לשרוד.
שרה פולסון כד"ר אלי סטאפל: פסיכיאטרית המתמחה בשיגעון גדלות ובחולים המשוכנעים שהם בעלי כוחות-על.
ספנסר טריט קלארק כג'וזף דאן: בנו של דייוויד שהאמין ביכולות של אביו מאז שהיה ילד ורואה בו גיבור על.
צ'רליין וודארד כגברת פרייס: אמו של אלייז'ה, שטיפלה בזהירות רבה בבנה ותמיד אמרה לו שהוא מיוחד, לא משנה מה אחרים אומרים.


== קישורים חיצוניים ==

 אתר האינטרנט הרשמי של מיסטר גלאס מיסטר גלאס, ברשת החברתית טוויטר
 "מיסטר גלאס", במסד הנתונים הקולנועיים IMDb (באנגלית)
 "מיסטר גלאס", באתר Rotten Tomatoes (באנגלית)
 "מיסטר גלאס", באתר Box Office Mojo (באנגלית)
"מיסטר גלאס", באתר Metacritic (באנגלית)
 "מיסטר גלאס", במסד הנתונים הקולנועיים KinoPoisk (ברוסית)
ארז דבורה, ביקורת סרט - "מיסטר גלאס": גם ברוס וויליס וסמואל ל. ג'קסון לא יצילו את זה, באתר ynet, 18 בינואר 2019
מעיין גוטנמכר, ‏גלאס או קרקס, באתר ‏מאקו‏‏, ‏18 בינואר 2019‏
יאיר רוה, ביקורת סרט: פירסט גלאס, באתר כלכליסט, 21 בינואר 2019
יואב לוסטיג, ‏שבר את הכלים: סוף מצער לטרילוגיה המבריקה, בעיתון מקור ראשון, 17 בפברואר 2019


== הערות שוליים ==