revision: 35673038
title: "\u05D8\u05E0\u05D4 \u05E4\u05E8\u05E0\u05E5'"
url: https://he.wikipedia.org/wiki/%D7%98%D7%A0%D7%94_%D7%A4%D7%A8%D7%A0%D7%A5%27


---

טנה פרנץ' (אנגלית: Tana French; נולדה ב-1973) היא סופרת החיה באירלנד.


== ביוגרפיה ==
טנה פרנץ' נולדה בורמונט ארצות הברית, להלנה הוסטופ-לומברדי ודוד פרנץ'. ילדותה עברה עליה במספר מדינות ביניהן: אירלנד, איטליה ורפובליקת מלאווי. 
אביה היה כלכלן, שעבד בניהול משאבים, בעיקר עבור מדינות מתפתחות. לכן עברה המשפחה ממדינה אחת לשנייה בהתאם לעבודת האב. עובדה זו אפשרה לה להכיר ולספוג מגוון רב של תרבויות שהשפיעו על כתיבתה. פרנץ' קבלה תואר בוגר מטעם קולג' טריניטי בדבלין במשחק ובאנגלית. כשחקנית תיאטרון שחקה מגוון דמויות: מדמויות כמו טטיאנה, מעודדת ההופכת לרוצחת שכירה ועד לתפקיד של ילד בן עשר. כמו כן השתתפה במספר סרטים. משנת 1990 היא תושבת אירלנד וחיה עם בעלה ובתה בדבלין, בעלת אזרחות כפולה אמריקאית ואירית. תחום כתיבתה העיקרי הוא ספרות מתח. :ספרה הראשון "בלב היער", רב מכר של הניו יורק טיימס, עוסק בבלש (רוברט ריאן) העוסק בפתרון של חידת רצח נערה צעירה ועבודתו זו מעוררת בו זיכרונות כאובים מילדותו. ספרה השני "דומות", גם הוא רב מכר של הניו יורק טיימס, מספר את סיפורה של הבלשית קאסי מדוקס המפענחת רצח בחורה צעירה הנראית ככפילה של הבלשית עצמה.


== ספרים ==
המקום הסודי תרגום: דורית בריל-פולק הוצאת מודן, 2019
חוף רפאים  תרגום:  מתי בן יעקב הוצאת מודן 2013
בית מספר שש עשרה  תרגום:  מתי בן יעקב הוצאת מודן 2012
דומות  תרגום: מתי בן יעקב הוצאת מודן שנת הוצאה 2010
בלב היער תרגום: מתי בן יעקב הוצאת מודן, 2007.


== פרסים ==
פרס אדגר  הרומן  הטוב ביותר, עבור ספרה "בלב היער" - 2008
פרס אנתוני (Anthony Award) הרומן  הטוב ביותר, עבור ספרה "בלב היער" - 2008
Macavity Award פרס ראשון לספרות המתח, עבור  ספרה "בלב היער"
Barry Award הרומן הטוב ביותר - 2008
מועמד סופי מטעם  הלוס אנג'לס טיימס עבור ספרות מתח ומסתורין - 2007
International IMPAC Dublin Literary Award עבור ספרה Faithful place שיצא בשנת 2012


== קישורים חיצוניים ==

 אתר האינטרנט הרשמי של טנה פרנץ' (באנגלית) טנה פרנץ', ברשת החברתית פייסבוק
 טנה פרנץ', ברשת החברתית Goodreads
"לכי תוכיחי שאין לך אחות"  מאת: שירי צוק
ביקורת ספרים "בית מספר שש עשרה"
 טאנה פרנץ' (1973-), דף שער בספרייה הלאומית