revision: 35138626
title: "\u05D1\u05D9\u05EA \u05D4\u05DB\u05E0\u05E1\u05EA \u05D3\u05E0\u05D9\u05D0\
  \u05DC"
url: https://he.wikipedia.org/wiki/%D7%91%D7%99%D7%AA_%D7%94%D7%9B%D7%A0%D7%A1%D7%AA_%D7%93%D7%A0%D7%99%D7%90%D7%9C


---

בית כנסת דניאל (בפרסית: کنیسه دانیال) המכונה גם בית הכנסת פולני (בפרסית: کنیسه لهستانی‌ها) הוא בית הכנסת האשכנזי היחיד באיראן. הוא ממוקם ברחוב טיר 30 (שנודע בעבר כרחוב Ghavam Al Saltaneh), בטהראן.
בית הכנסת שימש בעיקר פליטים יהודים פולניים, שהגיעו לעיר בזמן מלחמת העולם השנייה.
בתחילת הגעת המהגרים הפולנים הם התפללו בבית הכנסת חיים, אך עם הגידול במספר הפליטים היהודים מפולין ב-1940, החליטו המהגרים לבנות בית כנסת בנוסח אשכנזי.
בהסכמת מנהיגי הקהילה, הוקצה להם השטח המערבי של בית הכנסת חיים.
כשבית הכנסת דניאל נפתח לראשונה הוא הכיל שישים מקומות לגברים, ועוד 25 מקומות לנשים בחדר שהיה ממוקם בצידו השמאלי. שלושה ספרי תורה בנוסח אשכנז הובאו אליו מפולין ובהם קראו בבית הכנסת.
לאחר המהפכה האיראנית עזבו רוב מתפללי בית הכנסת את איראן, ומאז הוא משמש בעיקר את יהודי איראן.


== הערות שוליים ==