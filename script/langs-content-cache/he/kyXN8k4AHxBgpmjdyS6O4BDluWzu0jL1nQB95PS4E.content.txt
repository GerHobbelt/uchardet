revision: 36627912
title: "\u05D3\u05D9\u05D2'\u05D9\u05DE\u05D5\u05DF"
url: https://he.wikipedia.org/wiki/%D7%93%D7%99%D7%92%27%D7%99%D7%9E%D7%95%D7%9F


---

דיג'ימון (ביפנית: デジモン, באנגלית: Digimon) היא סדרת אנימה יפנית פופולרית ששודרה לאורך 11 עונות (2 מהן הן עונת סרטים, וקטעים אשר לא נכנסו לסרט הידוע בתור: "Digimon Adventure: Last Evolution Kizuna".), בשנים 1999–2023. השם "דיג'ימון" מורכב משתי מילים: "דיג'י" (קיצור של המילה האנגלית "דיג'יטל", כלומר, דיגיטלי) ו"מון" (קיצור של "מונסטר", מפלצת) ומשמעותו "מפלצת דיגיטלית" או "מפלצות דיגיטליות".
בישראל, העונה הראשונה של הסדרה החלה את שידוריה בשנת 2000, בערוץ הראשון. העונה השלישית והרביעית שודרו בישראל בערוץ ג'טיקס במהלך העשור הראשון של המאה ה-21. לאחר סיום העונה הרביעית שודרה הסדרה בשידורים חוזרים מהעונה הראשונה עד הרביעית. אף שודר בארץ בטלוויזיה אחד מסרטי האנימה שלה. מאז, משודרות בערוץ זום כל העונות, כולל החמישית והשישית, שדובבו במיוחד לכבוד החייאת השידור של הסדרה בישראל. בשנת 2023 שודרו עונות 1ו2 בv.o.d של הוט עם הפתיח היפני המקורי של כל עונה. 
במרץ 2020 עלתה ביפן מהדורה מחודשת שהיא אתחול של העונה הראשונה, Digimon Adventures, עם כל הדמויות הישנות בשינויים והתאמות לעידן הנוכחי ובשינויי עלילה מהותיים. פרקי העונה משודרים כיום ביפן ויועלו בארצות הברית בהמשך. העונה התקבלה בהתלהבות רבה בקרב מעריצי דיג'ימון הוותיקים והחדשים כאחד.


== הסדרה הראשונה - מפלצות דיגיטליות ==


=== דיג'ימון הרפתקאות: הסרט ===
בטוקיו שביפן, ביצה מסתורית משוגרת ממסך המחשב בביתם של טאי וקארי קאמיה הישר לעולם האמיתי. הביצה מתגלה להיות דיג'יביצה ממנה בוקע דיג'ימון בשם קורומון, שנקשר במהירות לטאי וקארי הצעירים. לאחר ששני האחים מאכילים את קורומון, הוא מתפתח (בתהליך שנקרא "דיג'יגדילה") לדיג'ימון דמוי דינוזאור כתום בשם אגומון. אגומון הופך לפראי, בורח מביתם של האחים ומשוטט ברחובות טוקיו.
בזמן הזה, ביצה שניה מופיעה מעל שמי העיר וממנה בוקע דיג'ימון דמוי תוכי בשם פארוטמון. אגומון פוגש בפארוטמון והשניים מתחילים להילחם ולזרוע הרס ברחבי העיר. בזמן שילדים נוספים בעיר צופים במחזה, אגומון מתפתח בשנית לדיג'ימון בשם גריימון ובעזרת עידודו של טאי, הוא מצליח לנצח את פארוטמון. לאחר הקרב, שני הדיג'ימונים נעלמים מהעולם האנושי והסרט מסתיים.


=== דיג'ימון הרפתקאות ===
כמה שנים לאחר אירועי הסרט, שבעה ילדים בשם טאי, מאט, סורה, מימי, ג'ו, טי.קיי (שהוא אחיו הצעיר של מאט) ואיזי יוצאים למחנה קיץ. במהלך שהותם במחנה, שלג מתחיל לרדת ומכשירים קטנים בשם "דיג'יכלים" נופלים מהשמיים הישר אל זרועות הילדים. לפתע, הילדים מועברים מהעולם האמיתי לעולם הדיגיטלי. בעולם הדיג'יטלי, הילדים מצתוותים לדיג'ימונים משלהם ומחפשים אחר הדרך בחזרה הביתה. במהרה, הילדים מגלים שהדיג'ימונים שלהם מסוגלים לגדול לצורות יותר חזקות ובמהלך הסדרה, הדיג'ימונים מתפתחים ליצורים חזקים יותר ומביסים אויבים שונים. העונה מחולקת לסאגות, כאשר בכל סאגה יש מעין "אויב ראשי" אחד שבו הילדים נלחמים ולאחר מכן מופיע אויב ראשי חדש וחזק יותר.


==== סאגת דוימון ====
הילדים, שהגיעו לעולם הדיגיטלי לומדים להכיר את הדיג'ימונים שלהם ומחפשים אחר הדרך הביתה. במהרה, מתברר להם שדיג'ימונים שונים הופכים למרושעים בגלל מכשיר דמוי גלגל שיניים שחור שננעץ בגופם וגורם להם להשתולל. הדיג'ימונים של הילדים גדלים לצורת האלוף (champion) שלהם ומצליחים לנצח את הדיג'ימונים ולהסיר מהם את גלגלי השיניים בבטחה. מתברר שדיג'ימון מרושע בשם דווימון הוא זה שמזמן את גלגלי השיניים במטרה להפוך את הדיג'ימונים למרושעים. לאחר שהילדים מנסים להתעמת עם דווימון, אך ללא הצלחה, פטמון, הדיג'ימון של טי.קיי מתפתח לאנג'מון ומצליח לנצח את דווימון תוך הקרבת חיוו שלו. לאחר הקרב, אנג'מון מושמד וחוזר לצורת הביצה שלו וטי.קיי שומר עליו עד שיבקע. מתברר לילדים שהמקום בו הם נמצאים נקרא "אי הקבצים" ושהוא רק חלק קטן מהעולם הדיגיטלי.


==== סאגת התגים והסמלים ====
לאחר הניצחון על דווימון, הילדים לומדים על תגים מיוחדים ובתוכם סמלים המייצגים תכונות אנושיות שבזכותם הדיג'ימונים יכולים לגדול אף יותר. סאגה זו מתרכזת סביב מציאת התג והסמל של כל ילד,  כאשר האויב הראשי בסאגה זו הוא דיג'ימון דמוי קוף בשם אטמון. בקרב האחרון, גריימון של טאי מתפתח לגריימון מתכתי ומצליח להביס את אטמון. לאחר הקרב, טאי משוגר בחזרה לעולם האמיתי ביחד עם קורומון (שחזר לצורת התינוק שלו לאחר הקרב) בזמן ששאר הילדים נשארים בעולם הדיגיטלי. בעולם האמיתי, טאי מציג את קורומון לאחותו הקטנה, קארי שמשום מה מזהה אותו כמעט באופן מידי. טאי מקבל שדר מאיזי ולומד ששאר החבורה צריכה את עזרתו ולכן הוא חוזר לעולם הדיגיטלי ביחד עם קורומון. מתברר שדיג'יכלי נוסף נשאר בעולם האמיתי וקיומו מרמז על דיגי'גורל (השם שניתן לילדים שהגיעו לעולם הדיגיטלי) נוסף.
במקביל, החבורה שנשארה בעולם הדיגיטלי מתפצלת וכל אחד מהם מקבל את התג והסמל שלו. הסאגה מסתיימת כאשר הדיג'יגורלים מכירים דמות בשם ג'נאי שמספר להם שדיג'ימון מרושע בשם מיוטיסמון מתכנן לפלוש לעולם האמיתי במטרה ללכוד את הדיג'יגורל השמיני.


==== סאגת הדיג'יגורל השמיני ====
הילדים מצליחים לחזור לעולם האמיתי ביחד עם הדיג'ימונים שלהם ומנסים לגלות את זהותו של הדיג'יגורל השמיני לפני שמיוטיסמון ימצא אותו. החבורה נזכרת באירוע שהתרחש בטוקיו לפני שנים רבות ובו שני דיג'ימונים נלחמו בעולם האמיתי וזרעו הרס בעיר (אירועי הסרט הראשון). מתברר לצופים שהילדים בעונה זו נבחרו להיות דיג'יגורלים כיוון שהם צפו בקרב בין גריימון לפארוטמון. לבסוף, מתברר שקארי, אחותו של טאי היא הדיג'יגורלית השמינית והשותפה שלה היא דיג'ימונית בדרגת אלוף בשם גאטומון.
מיוטיסמון מגיע לעולם האמיתי ומתחיל לזרוע הרס בטוקיו ולחטוף ילדים עד אשר הוא ימצא את הנבחר השמיני. כדי להביסו, טאי ומאט מוצאים את הכוח לגרום לדיג'ימונים שלהם, אגומון וגאבומון בהתאמה לגדול לצורת המגה שלהם (גריימון מלחמתי וגארורומון מתכתי). לאחר שהביסו את מיוטיסמון, השער לעולם הדיגיטלי נפתח מחדש והילדים לומדים שארבעה דיג'ימונים בשם "שליטי האופל" מאיימים להרוס את העולם הדיגיטלי. הילדים (ביחד עם קארי שמצטרפת אליהם) נפרדים ממשפחותיהם וחוזרים בחזרה לעולם הדיגיטלי.


==== סאגת שליטי האופל ====
הילדים חוזרים בחזרה לעולם הדיגיטלי ונאלצים להתעמת עם ארבעת שליטי האופל: סידרמון מתכתי, פאפטמון, משינדרמון ופיידמון. בסאגה זו, מתברר לילדים שהם אינם הדיג'יגורלים הראשונים שהגיעו לעולם הדיגיטלי וקבוצת ילדים נוספת הגיעה לפניהם והצליחה לכלוא את האופל שאיים על העולם הדיגיטלי. לאחר שהביסו את ארבעת שליטי האופל, הילדים נאלצים להתעמת עם מנהיגם, דיג'ימון אכזרי בשם אפוקליפמון שמאיים להשמיד את שתי העולמות. בסופו של דבר, החבורה מנצחת והילדים נפרדים מהדיג'ימונים שלהם וחוזרים לעולם האמיתי.


=== משחקי המלחמה שלנו - חלק 1 ===
מספר שנים לאחר סיום העונה, איזי מגלה שוירוס מחשב מאיים להשמיד את העולם באמצעות האינטרנט. איזי יוצר קשר עם טאי, עם ג'נאיי והדיג'ימונים של החבורה במטרה לעצור את הוירוס. הוירוס מתגלה להיות דיג'ימון בשם דיאבורומון שמנסה להשתלט על נשק גרעיני בעולם האמיתי במטרה להשמיד אותו. טאי ומאט מצליחים להיכנס דרך המחשב הישר אל רשת האינטרנט ולהילחם בדיאבורומון ביחד עם גריימון מלחמתי וגארורומון מתכתי. בדיוק כשהכל נראה אבוד, הכוח של טאי ומאט גורם לגריימון מלחמתי ולגארורומון מתכתי להתמזג לדיג'ימון בשם אומנימון. לאחר קרב קשה, טאי ומאט מנצחים את דיאבורומון ומצילים את העולם מהשמדה.


== הסדרה השנייה - מפלצות דיגיטליות 2 ==
שלוש שנים עברו מאז העונה הראשונה והדיג'יגורלים לומדים בבית ספר תיכון. טי.קיי וקארי לומדים כעת בחטיבת הביניים (באותו הגיל שבו היו הדיג'יגורלים בעונה הראשונה). לעונה זו מצטרפים דיג'יגורלים חדשים: דיוויס, יולי, קודי וקן. עונה זו מתרחשת במקביל גם בעולם האמיתי וגם בעולם הדיגיטלי, כאשר הילדים מסוגלים לעבור בחופשיות בין שני העולמות דרך מחשב שנמצא בבית הספר. למרות שהדיג'יגורלים הקודמים הם לא הפוקוס בעונה זו, הם מופיעים מידיי פעם ומסייעים לדיג'יגורלים החדשים. איזי הוא יוצא דופן כיוון שהוא משמש כיועץ טכני עבור החבורה. כמו כן, מתברר בעונה זו שהדיג'יגורלים נבחרו מכיוון שחלקם נלכדו על ידי מיוטיסמון בעונה הקודמת או צפו בקרב של טאי ומאט נגד דיאבורומון ברשת האינטרנט.


==== סאגת שליט דיג'ימון ====
העונה נפתחת כאשר העולם הדיגיטלי מוצג במצב מחפיר ודיג'ימונים הפכו לעבדים תחת הנהגתו של שליט דיג'ימון, דיקטטור חסר רחמים.
טאי מקבל הודעה מאגומון שצריך את עזרתו וטאי מבקש את עזרתם של טי.קיי וקארי. בבואם להשתגר לעולם הדיגיטלי דרך מסך המחשב, טי.קיי וקארי מגלים ששלושה ילדים נוספים בשם דיוויס, יולי וקודי השתגרו ביחד איתם. בעולם הדיגיטלי, החבורה מגלה שהדיג'ימונים לא מסוגלים יותר לגדול לצורת האלוף שלהם מכיוון ששליט דיג'ימון הקים מגדלים אפלים ברחבי העולם הדיגיטלי שמונעים מהדיג'ימונים להתפתח. שלושת הילדים החדשים מקבלים דיג'יגלים משלהם ומצתוותים גם הם לדיג'ימון שותף. בגלל המגדלים האפלים שמונעים מהדיג'ימון להתפתח, הילדים מוצאים דיג'יביצים שמייצגות תכונות אנושיות בעזרתן הדיג'ימונים שלהם מסוגלים להתפתח לצורות "שריון" (Armor Digivolution). סאגה זו מתרכזת במאמציהם של הדיג'יגורלים החדשים (ביחד עם טי.קיי וקארי) לנצח את שליט דיג'ימון ולשחרר את הדיג'ימונים המשועבדים.
בסופו של דבר, מתברר ששליט דיג'ימון הוא ילד אנושי בשם קן, הלומד בבית הספר ביחד עם החבורה ונחשב לילד פלא. קן, שהאמין שהדיג'ימונים הם רק תוכנות מחשב ותו לא, חווה התמוטטות נפשית לאחר שהבין שהוא התעלל ושיעבד יצורים בשר ודם. הסאגה מסתיימת כאשר קן חוזר אל העולם האמיתי ונכנס למצב של תרדמת, כשבידו סמל טוב הלב.


=== משחקי המלחמה שלנו - חלק 2 ===
חלק זה מתרחש מיד לאחר סאגת "שליט דיג'ימון" בעונה השניה. טי.קיי וקארי מטיילים יחדיו בקולורדו ופוגשים בילד בשם וויליס, שיחד עם הדיג'ימון שלו טריירמון בורח מדיג'ימון מרושע בשם קוקומון. טי.קיי וקארי קוראים לדיוויס, יולי וקודי ואלו מגיעים לקולורדו ומסייעים לוויליס לנצח את קוקומון.
בחלק זה מתברר שדיאבורומון, אותו וירוס שטאי ומאט נלחמו בו קודם לכן (משחקי המלחמה שלנו - חלק 1) הוא דיג'ימון שנוצר בטעות על ידי וויליס. כמו כן, דמותו של קן לא מופיעה בחלק זה.


==== סאגת ארוקנימון ומומימון ====
הדיג'יגורלים חוזרים לעולם הדיגיטלי ומתחילים בשיקומו. במקביל, קן שהתעורר מהתרדמת גם הוא מגיע אל העולם הדיגיטלי ומסייע לדיג'יגורלים בהשמדת המגדלים האפלים. הדיג'יגורלים מגלים שמאחורי הקלעים עמדו צמד דיג'ימונים בשם ארוקנימון ומומימון שהם אלו שהשתלטו על נפשו של קן והפכו אותו לשליט דיג'ימון, וכעת הם הופכים את המגדלים האפלים שנותרו לדיג'ימונים מסוכנים שמנסים להרוג את הדיג'יגורלים.
במקביל, קן, עדיין כואב ממעשיו מחפש כפרה ולאט לאט זוכה באמון החבורה ובאמון הדיג'ימונים בעולם הדיגיטלי. ארוקנימון מייצרת דיג'ימון בשם גריימון מלחמתי שחור, שבמקום לזרוע הרס, מנסה לחפש אחר הסיבות ללידתו ולקיומו בעולם. בזמן הקרב נגד גריימון מלחמתי שחור, הילדים לומדים על התפתחות מיוחדת לפיה שני דיג'ימונים בדרגת אלוף מסוגלים להתמזג לדיג'ימון אחד. דיוויס וקן מצליחים למזג את הדיג'ימונים שלהם, אקס-וימון וסטינגמון לדיג'ימון אחד בשם פאילדרמון ולנצח את גריימון מלחמתי שחור. בסוף הסאגה, החבורה פוגשת בדיג'ימון חזק בשם אזולונגמון, שמזהיר אותם מפני האחד שאחראי ליצירתם של ארוקנימון ומומימון.


==== סאגת יוקיהו ====
בחג המולד, מגדלים אפלים מופיעים לפתע ברחבי העולם האמיתי והדיג'יגורלים (ביחד עם דיג'יגורלים נוספים מארצות אחרות) משתפים פעולה במטרה להרוס את המגדלים. במקביל, ארוקנימון מתחילה לחטוף ילדים ולהשחית את נפשם תחת פקודתו של יוקיהו, אדם שמנסה נואשות לפתוח פתח לעולם הדיגיטלי ולהגיע אליו. בסוף הסאגה מתברר שדיג'ימון בשם מיוטיסמון (אותו מיוטיסמון מהעונה הקודמת) שלט על מעשיו של יוקיהו והוא גורר את הדיג'יגורלים לעולם החלומות, שם כל אחד מהם מצליח לנצח את חלום הבלהות שלו ולחזור בחזרה לעולם האמיתי. לאחר שהביסו את מיוטיסמון, יוקיהו מקריב את עצמו במטרה להציל את העולם הדיגיטלי.
הסדרה מסתיימת באפילוג שמתרחש 25 שנה לאחר מכן, הילדים גדלו לאנשים בוגרים וילדיהם כעת מטיילים בעולם הדיגיטלי עם דיג'ימונים משלהם.


== הסדרה השלישית - טיימרס ==
העונה השלישית מציגה מציאות אלטרנטיבית בה "דיג'ימון" היא סדרת טלוויזיה ומשחק קלפים פופולרי ביפן. העונה עוקבת אחר שלושה ילדים, שבעונה זאת נקראים "מאלפים" (טיימרס - מלשון אילוף) ולא "דיג'יגורלים" בשם טאקאטו, הנרי וריקה. עונה זו גם היא מחולקת לשתי סאגות. 


==== סאגת היפנוס ====
העונה נפתחת כאשר ילד בשם טאקאטו מצייר דיג'ימון דמוי דינוזאור אדום פרי דמיונו וקורא לו גילמון. ערב אחד, גילמון מתגשם למציאות באופן מסתורי וטאקאטו מקבל את הדיג'יכלי שלו. הנרי וונג, נער שמשפחתו היגרה מסין ליפן מקבל את הדיג'ימון שלו, דיג'ימון דמוי ארנב בשם טריירמון לאחר שהאחרון התגשם למציאות מתוך משחק וידאו. ריקה, שנחשבה לאלופת טורניר משחק הקלפים, הופכת לשותפה של ריינמון, דיג'ימונית דמוית שועל לאחר שהאחרונה מזהה את הפוטנציאל של ריקה בתור מאמנת ורוצה להתחזק. עלילת הסאגה עוקבת אחר דיג'ימונים שמצליחים לפלוש לעולם האמיתי מהעולם הדיגיטלי ובמאמצי המאמנים להביסם לפני שיזרעו כאוס בעיר. בסופו של דבר, החבורה נחשפת לסוכנות ממשלתית בשם "היפנוס" שתפקידה הוא לאתר דיג'ימונים בעולם האמיתי ולהשיבם לעולם הדיגיטלי. בסוף הסאגה, המאמנים מתחילים לעבוד ביחד עם היפנוס. 


==== סאגת הדי - ריפר ====
קאלומון, דיג'ימון מיוחד שנשלח לעולם האמיתי בתחילת הסדרה מחזיק בתוכו את הכוח לגרום לדיג'ימונים של המאמנים להתפתח. סאגה זו עוסקת בקבוצת דיג'ימונים מרושעת הרוצה למצוא את אותו "הזרז" (קאלומון) ולהשיבו לעולם הדיגיטלי. לאחר שקאלומון נחטף, המאמנים, ביחד עם חבריהם שמים פעמיהם לעולם הדיגיטלי במטרה לחלץ אותו. במהרה, החבורה מגלה שכוח מרושע בשם "הדי-ריפר", שהוא מעין תכנת מחשב זדונית מאיים לפלוש לעולם האמיתי. הדי-ריפר משתלט על גופה של ג'רי, חברתו של טאקאטו ופולש לעולם האמיתי. המאמנים חוזרים בעקבותיו לעולם האמיתי. בסופו של דבר, המאמנים מקבלים את הכוח להתמזג עם הדיג'ימונים שלהם במטרה להגיע לצורת "מגה" ובכוחות משולבים הם מצליחים להביס את הדי-ריפר ולשחרר את ג'רי. 
בסוף העונה, הילדים לומדים שהיפנוס מתכננים לסגור את השער בין שני העולמות לתמיד והם נאלצים להיפרד מהדיג'ימונים שלהם. 


== הסדרה הרביעית - פרונטיר ==
העונה הרביעית מתמקדת בחמישה ילדים שמגיעים לעולם הדיגיטלי בעזרת רכבת מיוחדת. בעונה זו, הילדים לא מצוותים לדיג'ימון שותף, אלא מסוגלים להתפתח לדיג'ימון בעצמם דרך טכניקה שנקראת "התפתחות נשמה". סדרה זו גם היא מחולקת לסאגות.


==== סאגת עשרת הלוחמים האגדיים ====
הסדרה מתמקדת בחמישה ילדים בשם טאקויה, קוז'י, זואי, טומי וג'יי.פי שביום בהיר אחד, מקבלים הודעת טקסט ממקור לא יודע ובה נכתב שעליהם לעלות על רכבת מסוימת. הילדים עולים על הרכבת, המתבררת להיות דיג'ימון בשם טריילמון ודרכו מגיעים לעולם הדיגיטלי. בהגיעם, הדיג'יגורלים פוגשים שני דיג'ימונים בשם בוקומון ונימון שמשמשים להם כמורי דרך. במהלך שיטותם בעולם הדיגיטלי וחיפושם אחר הדרך הביתה, הילדים מצליחים להצתוות עם "נשמות" - מעין גלגול רוחני של עשרת הלוחמים האגדיים שהצילו את העולם הדיגיטלי בעבר. כאשר כל ילד מתחבר עם נשמה משלו, הוא מסוגל לבצע "התפתחות נשמה" ולהפוך לדיג'ימון בעצמו.
לאחר שהילדים התחברו עם הנשמות, הם לומדים על ההיסטוריה של העולם הדיגיטלי: בעבר, דיג'ימון מרושע בשם לוסמון איים להרוס את העולם הדיגיטלי. דיג'ימונים עוצמתיים בשם עשרת הלוחמים האגדיים קמו והתנגדו לו, אך לא הצליחו לחסלו באופן סופי. במקום זאת, הם נעלו אותו ומנעו ממנו גישה לכוח. לאחר הקרב הקשה, הלוחמים ידעו שבעתיד העולם יצטרך את עזרתם בשנית ולכן הם פיצלו את כוחם לשתי נשמות: נשמת אדם ונשמת חיה והחביאו אותן ברחבי העולם הדיגיטלי. בזמן שחמשת הדיג'יגורלים התאחדו עם חמשת נשמות האדם והחיה, חמשת הלוחמים האגדיים הנוספים קמו לחיים והפכו למרושעים. כעת, הדיג'יגורלים צריכים להביס את חמשת הלוחמים האגדיים המרושעים ולמנוע מהם להסב נזק בעולם הדיגיטלי.
לאחר שעשו זאת, הדיג'יגורלים נאלצים להתעמת מול יישות בשם צ'רובימון, שהוא האחד שהחזיר את חמשת הלוחמים לחיים והפך אותם למרושעים. במהלך הקרב, מתברר שילד שישי הגיע לעולם הדיגיטלי, אך הושחת על ידי צ'רובימון והפך למרושע. הדיג'יגורלים משחררים את אותו הילד, שנקרא קואיצ'י משליטתו של צ'רובימון וזה מתברר להיות אחיו התאום של קוג'י, שמחזיק בנשמות האדם והחיה של האפלה ומצטרף לחבורה. 


==== סאגת לוסמון ====
לאחר שהילדים הביסו את צ'רובימון, הם מגלים שהוא היה רק חיל בשירותו של לוסמון. במקביל, קואיצ'י לומד שגופו הגשמי נשאר במצב של צמח בעולם האמיתי, אך רוחו הגיעה לעולם הדיגיטלי. למרות הגילוי, הוא אינו מתוודה על כך בפני החבורה. הילדים פוגשים שני אבירים מלכותיים בשם דיינסמון וקרוסיידרמון שתפקידם הוא לאסוף מספיק נתונים על מנת לשחרר את לוסמון מכלאו. במהלך הסאגה, הילדים מנסים להגן על הדיג'ימונים בעולם הדיגיטלי מפני האבירים המלכותיים, אך ללא הועיל. לבסוף, כאשר צבר מספיק נתונים, לוסמון משתחרר מכלאו והורג את האבירים המלכותיים במטרה לשאוב את הנתונים שלהם ולגדול לצורה חזקה יותר. מבינים שלוסמון מתכוון לפלוש לעולם האמיתי ולהשמיד את שני העולמות, הדיג'יגורלים מצליחים להתאחד ולהתפתח לדיג'ימון בשם "סוסנומון" ולהביס את לוסמון.
לאחר שהביסו את לוסמון, החבורה נפרדת מבוקומון, נימון ומעשרת הלוחמים האגדיים וחוזרת לעולם האמיתי, שם הם מוצאים את גופו של קואיצ'י ובעזרת כוחם הם מצליחים להשיבו לחיים.


== הסדרה החמישית - יחידה דיגיטלית ==
ב-2 באפריל 2006, הוציאה החברה היפנית לאור את העונה החמישית של דיג'ימון (הנקראת גם "Digimon Savers"), 
עונה זו מתמקדת בכוח שיטור מיוחד בשם "היחידה הדיגיטלית" שתפקידה הוא להחזיר דיג'ימונים שהגיעו לעולם האמיתי חזרה לעולם הדיגיטלי. חברי היחידה המיוחדת הם מרקוס, מתאבק רחוב והשותף של אגומון, תומאס, ילד עשיר והשותף של גאומון ויושי שהיא השותפה של ללמון.
בחלק השני של העונה, החבורה מגיעה לעולם הדיגיטלי כדי להילחם בדיג'ימון בשם מרוקימון שמסיק שבני האדם הם מרושעים ורוצה לתקוף את העולם האמיתי. בנוסף, החבורה מגלה בעולם הדיגיטלי ילד אנושי בשם קינן, שהוריו היו חלק ממשלחת לעולם הדיגיטלי, אך הם מצאו את מותם והוא אומץ בתור דיג'ימון בעולם הדיגיטלי. 
העונה החמישית סיימה את שידוריה ביפן בסוף מרץ 2007, ושודרה בארצות הברית בדיבוב אנגלי בסתיו של אותה השנה בשם "דיג'ימון - יחידה דיגיטלית" (באנגלית: Digimon Data Squad).
הסדרה משודרת בישראל בזום החל מ-16 בפברואר 2014.


== הסדרה השישית - פיוז'ן ==
ב-6 ביולי 2010, הוציאה חברת BANDAI לאור את העונה השישית של דיג'ימון הנקראת "Digimon Xros Wars", בעונה זו מופיעים שישה דיג'יגורלים (הנקראים בעונה הזו "גנרלים"): מייקי 'טאיקי' קודו הגיבור של הסדרה, אנג'י 'אקארי' הינוטו, ג'רמי 'זנג'ירו' טסורוגי, ננה אמאנו, יואן 'יו' אמאנו (המוכר גם כאחיה הקטן של ננה) וכריסטופר 'קיריהא' אאונומה.
לסדרה קיימים 79 פרקים הבנויים משלושה חלקים. לחלק הראשון ישנם 30 פרקים, לחלק השני 24 פרקים ולחלק השלישי 25 פרקים.
שני החלקים הראשונים של הסדרה נרכשו על ידי חיים סבן, ולפי הדיבוב האמריקאי נקראת Digimon Fusion.
בארצות הברית הסדרה שודרה בערוץ ניקלודיאון האמריקאי החל מ-7 בספטמבר 2013.
הסדרה החלה את שידוריה בישראל מאז 13 בנובמבר 2014 בערוץ זום (ZOOM) ושמה בעברית הוא "דיג'ימון פיוז'ן" (תעתוק של השם האמריקאי).
בעונה זו הדיג'יגורלים הם בעלי מטעני איחודים ומשתמשים בצירוף "דיג'-איחוד" על מנת לאחד את הדיג'ימונים שברצונם לאחד.


== הסדרה השביעית - מפלצות היישומון ==
ב-1 באוקטובר 2016 עלתה לאוויר ברשת היפנית TXN העונה השביעית של דיג'ימון. העונה מתרחשת בעתיד בשנת 2045. שבמרשתת, בגלל ההתקדמות הטכנולוגית, דיג'ימונים מיוחדים בשם "אפמונים" או "מפלצות היישומון" אשר נולדים כיישומונים בטלפונים ניידים.


== הסדרה השמינית - הרפתקאות דיג'ימון 2020 ==
במרץ 2020 הוציאו אולפני Toei מהדורה מחודשת של העונה הראשונה של דיג'ימון, במקביל ליציאת הסרט באורך מלא "דיג'ימון - ההרפתקה האחרונה" המספר מה קרה לילדים מהעונה הראשונה כאשר התבגרו ואולצו להיפרד מהדיג'ימונים שלהם לנצח. מטרת המהדורה, שכונתה "reboot" (אתחול מחדש), הייתה לחזור ולהתמקד בדמויות ובסיפור של עונה זו שהייתה המצליחה ביותר והפעם לספר אותה אחרת, כך שגם מעריצי דיג'ימון הוותיקים שהתבגרו יוכלו להתעניין בה וגם מעריצים חדשים שלא ראו את המקורית. בעונה זו מופיעים כל הגיבורים מהעונה המקורית וגם הסיפור הראשי זהה: חבורת ילדים שמגיעים לעולם דיגיטלי. אך קיימים שינויי עלילה רבים ומהותיים, כולל התאמות לעידן הנוכחי (לילדים יש כעת טלפונים חכמים, המחשב הנייד של איזי יותר קטן וחדיש, ועוד).


== סרטים ==
לסדרה יצאו כמה ספיישלים ביפן וכן 11 סרטי קולנוע - 2 לכל אחת משלוש העונות הראשונות, אחד לעונות הרביעית והחמישית, נספח ושני סרטים קצרים בתלת-מימד. שלושת הסרטים הראשונים אוחדו לסרט אחד שהוקרן בבתי הקולנוע בארצות הברית ואף גם הגיע לישראל (אך שודר רק בטלוויזיה ולא בקולנוע), הסרט קיבל ביקורות מעורבות אבל זכה לאהדה רבה של מעריצים. שמם של הסרטים שהוצגו בישראל - "הרפתקאת דיג'ימון", "משחקי המלחמה שלנו" ו"התפתחות עילאית".
הסרטים שלא שודרו בישראל הם: "דיאבולומון מכה שנית", "מלחמה של הרפתקנים", "ברח מהר לוקומון", "אי הדיג'ימונים האבודים", "מפלצות דיגיטליות-התפתחות X", "דיג'ימון השומרים - הפעל מצב שרפה", "דיג'ימון השומרים - העולם הדיגיטלי בסכנה 3D", ו"דיג'ימון הרפתקאות - המירוץ הגדול 3D".
בפברואר 2020 עלה ביפן סרט באורך מלא "דיג'ימון - ההרפתקה האחרונה" הסוקר את קורותיהם של הדיג'יגורלים מהעונה הראשונה כאשר הם בגיל 23, ונודע להם כי כיוון שהם מבוגרים הקשר שלהם עם הדיג'ימונים עומד להסתיים לנצח. הסרט עלה באקרנים בארצות הברית במרץ 2020.


=== סדרת סרטים - הרפתקאות 3 ===
סדרה זו יצאה ב-21 בנובמבר 2015, ובסדרה זו מתאחדים 8 הדיג'יגורלים מהעונה הראשונה והמקורית בתור בני נוער.
ב-6 במאי נחשף כי עונה זו לא תהיה סדרת טלוויזיה, אלא תיהפך לסדרת סרטי קולנוע בת 6 חלקים (וכל חלק בנוי משישה פרקים).


== משחקי וידאו ==
לאורך השנים ובעקבות הצלחת סדרות האנימה והמאנגה, משחקי וידאו שונים פורסמו לקונסולות השונות:

 ערך מורחב – Digimon World DSDigimon World DS הוא משחק תפקידים ממוחשב שנוצר בהשראת העונה החמישית: "דיג'ימון: יחידה דיגיטלית" עבור קונסולת הנינטנדו DS.

 ערך מורחב – Digimon Story: Cyber SleuthDigimon Story: Cyber Sleuth הוא משחק תפקידים ממוחשב שנוצר עבור קונסולות הפלייסטיישן ויטה והפלייסטיישן 4 שעלילתו לא קשורה לשום סדרה והסיפור בו מקורי לחלוטין.

 ערך מורחב – Digimon SurviveDigimon Survive הוא משחק בסגנון הנובלה הויזואלית המשלב בתוכו אלמנטים של משחקי תפקידים. המשחק גם הוא לא קשור לשום סדרת טלויזיה, אלא מציג עלילה חדשה ואפלה המתאימה לקהל בוגר יותר. המשחק שוחרר עבור הקונסולות נינטנדו סוויץ', המחשב האישי, פלייסטיישן 4 ו-Xbox One בשנת 2022.


== דמויות ==


=== דיג'ימון: מפלצות דיגיטליות ===
טאי קאמיה: מנהיג החבורה ונושא סמל האומץ. טאי מרכיב על ראשו את המשקפת האייקונית והשותף שלו הוא אגומון. לטאי יש אחות קטנה בשם קארי, שגם היא דיג'יגורלית. בסרט הראשון מתברר שטאי וקארי פגשו את קורומון כשהיו ילדים קטנים. באפילוג בעונה השניה, טאי ואגומון הפכו לשגרירים בין העולם האמיתי לעולם הדיגיטלי.
קארי קאמיה: אחותו הצעירה של טאי ונושאת סמל האור. השותפה שלה היא דיג'ימונית דמוית חתול בשם גאטומון. קארי היא הדיג'יגורלית השמינית, שאמנם לא יצאה עם אחיה וחבריו למחנה הקיץ (היא הייתה חולה ולכן נשארה בבית) אך כן נבחרה לקבל דיג'יכלי משלה. בעונה השניה היא משמשת כאחת מהדיג'יגורלים החדשים וחברה הטוב ביותר הוא טי.קיי. דיוויס מאוהב בה ומנסה להרשימה בכל הזדמנות, אך ללא הצלחה. באפילוג, קארי מוצגת כגננת ויש לה בן אחד.
מאט אישידה: "הזאב הבודד" של החבורה ונושא סמל החברות. השותף שלו הוא דיג'ימון דמוי זאב בשם גאבומון. מאט חי ביחד עם אביו, שהוא עורך בטלוויזיה ביפן. במהלך העונה נחשב כחבר של טאי, אך לעתים קרובות אינו מסכים עם דרכיו והשניים מתעמתים לא מעט. מאוד מגונן על טי.קיי. באפילוג, מאט התחתן עם סורה ולשניים יש ילד. מאט וגאבומון הפכו לאסטרונאוטים הראשונים שנחתו על כוכב מאדים.
סורה טאקנוצ'י: הטום בוי של החבורה ונושאת סמל האהבה. השותפה של סורה היא דיג'ימונית דמוית ציפור בשם ביומון. אוהבת לשחק כדורגל. במהלך הסדרה נרמז שבינה לבין טאי יש רגשות של חיבה, אך היא בוחרת לצאת עם מאט. באפילוג, סורה התחתנה עם מאט והפכה למעצבת אופנה מפורסמת. לה ולמאט יש ילד.
מימי טאצ'יקאווה: ילדה סטייליסטית, מפונקת ונושאת סמל הכנות. השותפה של מימי היא דיג'ימונית דמוית צמח בשם פאלמון. במהלך אירועי העונה השניה, עוברת עם משפחתה לארצות הברית, אך שומרת על קשר עם חבריה. באפילוג, מימי הפכה לשפית מפורסמת ומנחת תכנית בישול בטלוויזיה. יש לה בן אחד.
איזי איזומי: הגאון הטכני של החבורה ונושא סמל הידע. איזי הוא ילד יחיד שמתעסק במחשבים ולעתים קרובות מצליח לסייע לחבריו בעולם הדיגיטלי בזכות הידע הטכני שלו. המציא ביחד עם ג'נאיי את "מזהה הדיג'ימונים", תוכנה שמתפקדת בתור אינציקלופדיה עבור הדיג'ימונים שהחבורה פוגשת. השותף של איזי הוא דיג'ימון דמוי חיפושית בשם טנטומון. במהלך העונה הראשונה, איזי מגלה שהוא מאומץ ושהוריו הביולוגיים נהרגו בתאונת דרכים. מופיע בעונה השניה בתור דמות תומכת ומשמש כמנטור עבור הדיג'יגורלים החדשים. באפילוג, איזי הוא מנהיג צוות מחקר ביחד עם בנו של ג'ו החוקר את העולם הדיגיטלי. יש לו בת.
ג'ו קידו: הילד הבוגר והדאגן בחבורה. נושא סמל הנאמנות. ג'ו חולם בעתיד ללמוד רפואה והדיג'ימון שלו הוא דיג'ימון דמוי כלב ים בשם גוממון. לעתים קרובות מציג תכונות פחדניות והוא נחשב ליותר זהיר משאר החבורה, אך הוא נאמן לחבריו ויעשה הכל כדי לסייע להם. באפילוג, ג'ו הפך לרופא הראשון שמטפל בדיג'ימונים ויש לו בן.
טי.קיי טאקישי: הילד הקטן בחבורה ואחיו הצעיר של מאט. נושא סמל התקווה. השותף שלו הוא דיג'ימון דמוי שרקן מעופף בשם פטמון. במהלך הסדרה, מאט דואג לו רבות וטי.קיי מנסה לא פעם להסתדר בכוחות עצמו. בעונה השניה הוא משמש כאחד מהדיג'יגורלים החדשים. באפילוג, טי.קיי הפך לסופר מפורסם שכתב ספרים על ההרפתקאות שלו ושל חבריו בעולם הדיגיטלי ויש לו בן.


=== דיג'ימון: מפלצות דיגיטליות 2 ===
דיוויס מוטומיה: המנהיג של הדיג'יגורלים בעונה זו. קיבל מטאי את המשקפת האייקונית ומחזיק בדיג'יביצים של האומץ, החברות והאור. השותף שלו הוא דיג'ימון דמוי דרקון כחול בשם וימון. דיוויס הוא שטותניק ומנסה להתחיל עם קארי בכל הזדמנות, אך נכשל בכך. היה הראשון להביע אמון בקן בזמן ששאר החבורה הסתייגה. באפילוג מתברר שדיוויס ו-וימון מנהלים ביחד דוכן אטריות בטוקיו.
יולי לנאו: החכמה שבחבורה ובעלת הידע הטכני. השותף שלה הוא דיג'ימון דמוי נץ בשם הוקומון והיא מחזיקה בדיג'יביצים של האהבה והכנות. הוריה מנהלים חנות ממתקים בטוקיו. באפילוג מתברר שיולי נשואה לקן ולהם שני ילדים.
קודי איורי: הילד הכי צעיר בחבורה. השותף שלו הוא דיג'ימון דמוי ארמדיל בשם ארמדילומון והוא מחזיק בדיג'יביצים של הידע והנאמנות. אביו של קודי היה שוטר שנהרג בעת מילוי תפקידו. בסוף העונה, מתברר שאביו של קודי היה חברו הטוב של יוקיהו והשניים חלמו להגיע יחדיו לעולם הדיגיטלי. קודי היה האחרון שהצליח לסמוך על קן לאחר מעשיו כשליט דיג'ימון. באפילוג, קודי הפך לעורך דין ויש לו ילדה.
קן איצ'יוצ'י: ילד פלא שמחונן בספורט ומדעים. השותף שלו הוא דיג'ימון דמוי זחל בשם וורמון והוא נושא בסמל טוב הלב. כשקן היה ילד, הוא ואחיו סם חזו בדיג'יכלי יוצא ממסך המחשב אל העולם האמיתי (שבמקור יועד לקן, אך השניים לא ידעו זאת). אחיו של קן הפציר בו לא לגעת במכשיר עד שהוא יבדוק אותו לעומק, אך קן נגע במכשיר ונשאב לעולם הדיגיטלי. בעולם הדיגיטלי, קן, יחד עם מאמן בשם ריו (דמות מפתח בסדרה "דיג'ימון מאמנים") חקרו את העולם הדיגיטלי וניצחו דיג'ימון מרושע בשם מילניומון. כשמילניומון רצה לתקוף את ריו, קן הגן עליו ונדבק בנגע האופל ונפצע. כשקן החלים מפציעתו, הוא חזר לעולם האמיתי וגילה שעברו רק כמה דקות מאז שעזב. אחיו של קן, סם נכנס לחדר וראה את קן מתעסק עם הדיג'יכלי וכעס עליו. מתוך כעס וזעם, קן ייחל לאחיו למות וסם אכן מת בתאונת דרכים באותו היום. מתוך תחושת אשמה מהמחשבה שהוא איחל למות אחיו, קן הסתגר בביתו ונגע האופל השתלט על לבו והפך אותו לשליט דיג'ימון. היה האנטגוניסט של הסאגה הראשונה, אך השתקם והצטרף לצוות הדיג'יגורלים. באפילוג מתברר שקן הפך לחוקר פרטי והוא התחתן עם יולי ויש להם בן ובת.


=== הדיג'יגורלים בעונה 3 (טיימרס) ===
טאקאטו מאטסוקי (מאטסודה טאקאטו): ילד יחיד שגר במאפיה עם הוריו. זכה בגילמון לאחר שצייר אותו.
הנרי וונג: בן למשפחה שהיגרה לטוקיו מסין. להנרי יש אחות קטנה בשם סוזי. הנרי תמיד יעדיף לפתור בעיות בדרכי פיוס מאשר להיכנס לקרבות מיותרים. הנרי זכה בטריירמון לאחר שהתיש אותו במשחק מחשב שאבא שלו נתן לו. מתברר שאבא של הנרי הוא מתכנת מחשבים ואחד האחראיים ליצירת העולם הדיגיטלי בעונה זו.
ריקה נונאקה (מאקינו רוקי): סגנית אלופת טורניר הדיג'ימונים ומכונה גם מלכת הדיג'ימונים. גרה ביחד עם סבתא שלה ועם אימה (שהיא דוגמנית מפורסמת). זכתה בריינמון ביגלל שריינמון רצתה את המאמנת הכי חזקה ובחרה בריקה לאחר שהטורניר הסתיים. ריקה היא דמות "הזאב הבודד" של עונה זו, אך עם הזמן היא נפתחת יותר כלפיי חבריה.
ג'רי (קאטו צ'ורי) (העונה השלישית): חברה טובה של טאקאטו, מסתובבת עם בובת כלב קטנה בתיק. הייתה המאמנת של לאומון עד לאמצע העונה ולאחר מכן, בעקבות העצבות שחשה על מותו של לאומון, הדי ריפר השתלט על גופה.
קאזו (שיוטה הירוקאזו): חבר של טאקאטו. הפך למאמן באמצע העונה.
קנטה (קיטגאווה קנטה): חבר של טאקאטו. הפך למאמן באמצע העונה.
סוזי וונג (ריי שיווצ'ון): אחותו הקטנה של הנרי. הפכה למאמנת של ליפמון לאחר שהגיע לעולם הדיגיטלי באמצע העונה.
ריו (אקיאמה ריו): מאמן דיג'ימונים שנשאר בעולם הדיגיטלי כבר כמה חודשים ברצף ושותף לדיג'ימון מסוכן בשם סייברדרמון. במאנגה של דיג'ימון, מתברר שריו פגש את קן איצ'יוצ'י (מהעונה השניה) בעולם הדיגיטלי.


=== הדיג'יגורלים בעונה 4 (פרונטיר) ===
טאקויה קאנברה (קאנברה טאקויה): מנהיג הדיג'יגורלים בעונה זו. מחזיק ברוחות האדם והחיה של האש.
קוג'י מינאמוטו (מינאמוטו קוז'י): אחיו התאום של קואיצ'י', "הזאב הבודד" של החבורה. מחזיק ברוחות האדם והחיה של האור.
ג'י.פי. שיבאיוומה (שיבאיאמה ג'נפיי): המבוגר בחבורה. מחזיק ברוחות האדם והחיה של הברק.
זואי אורומיטו (אורימוטו איזומי): הבת היחידה בחבורה, היגרה עם משפחתה מאיטליה לטוקיו ולכן מדברת במבטא איטלקי. מחזיקה ברוחות האדם והחיה של הרוח.
טומי הימי (הימי טומוקי):הצעיר בחבורה. מחזיק ברוחות האדם והחיה של הקרח.
קואיג'י קטורה (קימורה קואיצ'י): אחיו התאום של קוג'י. הוכנס לעולם הדיגיטלי ברוחו (גופו נשאר גוסס בעולם האמיתי) והפך לדיג'ימון רשע עד שהצטרף לחבורה. מחזיק ברוחות האדם והחיה של האפלה.


=== הדיג'יגורלים בעונה 5 (יחידה דיגיטלית) ===
מרקוס דיימון (דאימון מאסארו): שחצן ויהיר, אלוף קרבות הרחוב של טוקיו. גר עם אימו ואחותו הקטנה קריסטי (מאז שאביו נעלם לפני עשר שנים כאשר נכח במשלחת לעולם הדיגיטלי) ועם אגומון שכל הזמן רעב. בשונה משאר הדיג'יגורלים בעונה הזאת, את האנרגיה הדיגיטלית לטעינת הדיג'יכלי שלו הוא משיג באמצעות מכת אגרוף בדיג'ימון אחר.
תומאס אייץ' נורת'סטיין (טומה ה. נורשטיין): מיליונר שטס לארצות הברית בילדותו וחזר לטוקיו אחרי שהתחילה העונה. איבד את אימו בתאונת דרכים בילדותו ולכן גר לבד עם המשרת שלו ועם הדיג'ימון שלו גאומון. בתחילה שנא את מרקוס, אך עם הזמן התחבר אליו והפך לחברו הטוב.
יושי פוג'יאדה (פוג'יאדה יושינו): אחת מסוכנות היחידה. יושי היא בגירה ולכן היא גרה לבדה עם הדיג'ימונית שלה ללמון.
קינן קרייר (נוגוצ'י איקטו): נער שגדל בעולם הדיגיטלי כדיג'ימון לאחר שהוריו הגיעו ביחד איתו למשלחת ונהרגו. מצטרף אל החבורה באמצע העונה. הדיג'ימון שלו הוא פאלקומון. מציג התנהגות של ילד פרא.


=== הדיג'יגורלים בעונה 6 (פיוז'ן) ===
מייקי קודו (קודו טאיקי) (העונה השישית) - מייקי הוא גנרל לוחמי ההתאחדות. הדמות הראשית בסדרה. בזכות מטען איחודים, שוגר לעולם הדיגיטלי ביחד עם חבריו, ג'רמי ואנג'י. מייקי הוא בחור תמים, טוב לב, ובעל כושר מנהיגות. מייקי הוא בעל מטען האיחודים האדום. הדיג'ימון הראשי ושותפו הוא שאותמון.
אנג'י הינומוטו (הינומוטו אקארי) (העונה השישית) - דואגת לכולם ויודעת להתעצבן כשצריך או לא. היא החברה הטובה ביותר של מייקי, ונרמז שהיא מחבבת אותו במהלך הסדרה. נוהגת להציל אותו כל הזמן. אפילו שאין לה מטען איחודים היא מתחברת עם דיג'ימון קטן בשם קיוטמון (דיג'ימון בצורת ארנב).
ג'רמי טסורוגי (טסורוגי זנג'ירו) (העונה השישית) - בהתחלה היה האויב של מייקי אבל בהמשך נהיה חבר טוב שלו. ג'רמי הוא די שחצן, אך מתגלה כחבר צוות, ושאכפת לו בעצם ממייקי. בפרק השלישי, מתאהב בנערה ששמה ננה.
כריסטופר אונומה (אאונומה קיריהא) (העונה השישית) - כריסטופר הוא בעל המטען האיחודים הכחול. הוא גם הגנרל של נבחרת הלהבה הכחולה. כריסטופר הוא רגוע, אנוכי, ולפעמים אגרסיבי. בעונה השנייה של פיוז'ן כריסטופר מתגלה כבעל עבר לא קל שבגללו הוא מתנהג בצורה כזאת. במהלך העונה כריסטופר משתנה ונהיה יותר נחמד ונהפך לחבר טוב של מייקי וננה. הדיג'ימונים שלו הם גריימון ומיילבדרמון.
ננה אמאנו (אמאנו ננה) (העונה השישית) - ננה היא בעלת מטען האיחודים השחור אבל אחרי שהיא מצטרפת למייקי וחבריו נהפך מטען האיחודים השחור לוורוד. עוזרת לאקסנייטמון, ובהמשך מתגלה הסיבה לכך. ננה היא נערה מסתורית, וניתן היה לראות אותה כמה פעמים עם כריסטופר או מרגלת אחרי לוחמי ההתאחדות. ננה התגלתה כמושא אהבתו של ג'רמי, אך היא אינה מחזירה לו אהבה. במהלך העונה היא נהיית נחמדה לחבורה ונהפכת לאחת מלוחמי ההתאחדות. הדיגימון שלה היא ספרומון ובעלת חברים דיג'ימונים הנקראים מוניטמונים.
יואן אמאנו (אמאנו יו) (העונה השישית) - יואן הוא אחיה הקטן של ננה ובעל מטען האיחודים השחור אבל אחרי שהוא מצטרף למייקי, ננה והשאר נהפך מטען האיחודים השחור לצהוב. יואן הוא נער חביב ורגיש מאוד. בעונה השנייה התגלה שאקסנייטמון שיטה בו שהעולם הדיגיטלי הוא משחק ושאף אחד לא נפגע באמת, וגרם לו להשתנות לרעה. הדיג'ימון שלו הוא דממון.


== דיג'ימון בישראל ==
הסדרה זכתה לפופולריות רבה בישראל, בעיקר כאשר שודרה לראשונה העונה הראשונה של הסדרה בסוף שנות התשעים בערוץ הראשון ואחר כך בג'טיקס עד לעונה הרביעית. ההצלחה הובילה למכירת מוצרים נלווים רבים כגון: צעצועים, קלטות וידאו בדיבוב לעברית, משחקי מחשב ואפילו הצגה לילדים שהוצגה בתיאטרון ירושלים ב-2001.
בשנת 2013 הסדרה חזרה לשידור בארץ על ידי ערוץ זום וסבן מותגים (חיים סבן).
ב-25 באוגוסט היקום הראשון בסדרת דיג'ימון (עונות 1–2) החל להיות משודר בערוץ זום וכמו שהובטח לצופים גם העונות החדשות שלא שודרו בישראל - העונות החמישית (יחידה דיגיטלית) וחלק מהשישית (פיוז'ן). החל מ-23 במרץ 2015 משודרת העונה השלישית (טיימרס) גם בערוץ זום. ב-19 בנובמבר סיימה את שידורי הראשונים העונה הרביעית (פרונטיר) גם בערוץ זום.
לעונה השישית בגרסה היפנית ישנם 79 פרקים, הבנויים משלושה חלקים שונים. בגרסה האמריקאית (ששודרה בישראל) דיבבו רק 54 פרקים - ולכן גם בישראל שודרו רק 54 פרקים, שהם שני החלקים הראשונים של הסדרה.


== קישורים חיצוניים ==

 אתר האינטרנט הרשמי של דיג'ימון (ביפנית) דיג'ימון, ברשת החברתית טוויטר
 "דיג'ימון", במסד הנתונים הקולנועיים IMDb (באנגלית)
 "דיג'ימון", במסד הנתונים הקולנועיים KinoPoisk (ברוסית)
"דיג'ימון", במיזם "אישים" לתיעוד היצירה הישראלית


== הערות שוליים ==