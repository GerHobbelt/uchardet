revision: 35373505
title: The Write Stuff
url: https://he.wikipedia.org/wiki/%D7%93%D7%90%D7%9C%D7%90%D7%A1_(%D7%A1%D7%93%D7%A8%D7%AA_%D7%98%D7%9C%D7%95%D7%95%D7%99%D7%96%D7%99%D7%94,_2012)


---

דאלאס (באנגלית: Dallas) היא סדרת דרמה אמריקאית שנוצרה על ידי דייוויד ג'ייקובס וסינתיה סידרי ומשודרת ברשות השידור האמריקאית TNT. הסדרה היא רימייק של הסדרה באותו שם משנת 1978.


== תקציר העלילה ==


=== עונה 1 ===
פרקים 1–10 (10 פרקים). החלה ב-13 ביוני 2012 והסתיימה ב-8 באוגוסט 2012.
הסדרה נפתחת כאשר בובי מגלה שיש לו סרטן במערכת העיכול. כריסטופר חוזר מסין עם רעיון חדש לשאיבת גז מתאן מהאדמה, דבר שלדעתו יהיה תחליף לנפט. אליינה, הנמצאת בזוגיות עם ג'ון רוס עוזרת לו לקדוח בחווה של משפחת יואינג והשניים מוצאים נפט. בובי מחליט שלא ימשיכו לקדוח ומציע את החווה למכירה בעזרתה של ורוניקה המתחזה להיות מרתה דל סול. ג'ון רוס מנסה לעצור זאת ונעזר בג'יי אר וורוניקה שבגדה בבובי. לאחר שג'יי אר מתכנן להשתלט בעצמו על החווה של אמו, ג'ון רוס פועל מאחורי גבו אך ג'יי אר מגלה על מעשיו. כריסטופר מתחתן עם רבקה. אן מגלה שלבעלה, בובי יש סרטן. סו אלן מלווה לאליינה את הכסף להמשך הקידוחים. אליינה מגלה שכריסטופר לא שלח לה את המייל בו היא חשבה שהוא נפרד ממנה לפני שנה והיא חושדת בג'ון רוס והשניים נפרדים. כריסטופר מגלה ששאיבת הגז גורמת לרעידות אדמה מה שמוביל למעצר המחקר שלו, הוא נעזר באליינה כדי לחשוב על פתרון. ג'יי אר וג'ון רוס מחליטים לעבוד ביחד כדי להשתלט על החווה כך שלאחר שבובי ימכור אותה לשמורה להגנת הטבע הם ימכרו אותה לג'יי אר. טומי, אחיה של רבקה, מתחיל לעבוד באורווה של משפחת יואינג. בובי מגלה לכריסטופר על הסרטן ובמקביל מוכר את החווה סופית. ג'ון רוס מחליט לברר מי שלח את המייל לאליינה ומגלה כי זאת הייתה רבקה ומחליט לסחוט אותה. ג'יי אר מגלה שוורוניקה סובלת מהפרעה נפשית ועושה איתה עסקה מאחורי גבו של ג'ון רוס ומעביר את החווה לשליטתו הבלעדית. רבקה מתוודה בפני כריסטופר שטומי שלח את המייל לאליינה כדי לנסות להשיג את הכסף של משפחת יואינג. כריסטופר חושף אותה לפני כולם וזורק אותה מהבית.
בובי מגלה את תוכניתו של ג'יי אר להשתלט על החווה ואת כל ההונאה שעמדה מאחורי העסקה למכירה. ג'ון רוס מגלה שאביו עבד עליו ויש לו תוכניות אחרות עבורו. כריסטופר נחוש להשתמש בכל האמצעים כדי לעצור את ג'יי אר ולאחר שהוא מוצא ראיה מפלילה הוא מאיים על ג'ון רוס. סו אלן מתמודדת לנשיאות ומשכנעת את האריס לעזור לג'ון רוס. רבקה עוזרת לבובי וכריסטופר בכך שהיא עוזרת להם למצוא שטר שבו סבם של בובי וג'יי אר הפריד את זכויות האדמה מהמחצבים שלה כלומר שג'יי אר רכש את אדמת החווה אבל לא את המחצבים ולכן אינו יכול לקדוח עבור נפט. ג'יי אר חושד שקליף בארנס מתכנן משהו. לאחר שג'ון רוס ואליינה חוזרים ורוניקה מנסה לפגוע באליינה וג'ון רוס מסגיר אותה לוויסנטה. אנשיו של ויסנטה הורגים את ורוניקה וג'ון רוס מואשם ברצח. כריסטופר מגלה שרבקה בהריון עם תאומים ועורך בדיקת אבהות שמגלה שהוא האב. אן מסתירה מבובי סוד מעברה. ויסנטה שולח אנשים שיכו את ג'ון רוס בכלא כדי לאיים על בובי על מנת להשיג את הנפט שהובטח לו. כריסטופר מוכר לוויסנטה את הזכויות על שאיבת מתאן ועוזר לשחרר את ג'ון רוס מהכלא. טומי מאיים על רבקה. האריס מגלה שסו אלן שיחדה מאבחן רפואי ומתחיל לסחוט אותה.
בסוף העונה ג'ון רוס, אליינה וכריסטופר מחליטים לעבוד יחד. מצבו הבריאותי של בובי מתדרדר ובעקבות זאת מחליט ג'יי אר לוותר על חלקו בחווה. כריסטופר ורבקה חוזרים. טומי מנסה לפגוע ברבקה והיא יורה בו בטעות. טומי מת ורבקה מקבלת עזרה ממקור לא ידוע בהעלמת הגופה. ג'ון רוס מציע לאליינה להינשא לו. מצבו של בובי משתפר והוא מגלה לג'יי אר שיש לו הוכחות נגדו ושבכוונתו לשלוח אותו לכלא. ג'יי אר מפיל את האשמה גם על ג'ון רוס שמוכן להודות באשמה בתנאי שאליינה לא תגלה אך היא שומעת אותו מהחדר הסמוך ומחזירה לו את הטבעת. אן משיגה לסו אלן וידוי של האריס על הסחיטה ובכך משכנעת אותה להמשיך להתמודד לתפקיד המושלת. ויסנטה נעצר על רצח מרתה דל סול. כריסטופר מחפש אחר טומי ועונה לטלפון מרבקה, אחותו האמיתית של טומי. הוא מתעמת עם "רבקה" והולך לאליינה וחושף בפניה שהוא עדיין אוהב אותה. פמלה בארנס מקבלת הזדמנות שנייה מאביה כדי לנקום במשפחת יואינג. ג'ון רוס הפגוע מתכנן לקחת את החברה מידיהם של כריסטופר ואליינה ולהכניס את ג'יי אר.


=== עונה 2 ===
פרקים 11–25 (15 פרקים). החלה ב-28 בינואר 2013 והסתיימה ב-15 באפריל 2013.
העונה השנייה נפתחת כאשר כריסטופר מנסה לקדם את השימוש במתאן ובמקביל ג'ון רוס וג'יי אר מתקדמים בתוכניתם להשתלט על החברה. האריס מספר לאן שבתם המשותפת, אמה, עדיין חיה ושהוא יספר לה היכן היא רק בתנאי שתמסור לו את כל הראיות שיש לה נגדו. רבקה חוזרת וחושפת בפני כריסטופר ובובי ששמה האמיתי הוא פמלה ברנס ושהיא בתו של קליף ברנס. פמלה תובעת את כריסטופר במטרה להשיג 30 אחוז ממניותיו בחברת אנרגיית יואינג. אן מגיעה לפגוש את בתה ומגלה שהיא לא רוצה קשר איתה. בובי נחוש לגלות יותר פרטים על בתם של אן והאריס ומגלה שהאריס ואמו חטפו את אמה כשהייתה תינוקת וגידלו אותה בחשאי. סו אלן מפסידה בבחירות לאחר שפרשת השוחד שלה מתגלה והיא מסתכנת בתביעה משפטית אך ג'יי אר נחלץ לעזרתה. לאחר שג'ון רוס ופמלה מצליחים לשחד את בקי, כריסטופר מקבל ראיות שמחזירות את השליטה לידיו. ג'ון רוס ופמלה שוכבים ובובי מגלה לאן את האמת על אמה. אן יורה בהאריס ובובי לוקח את האשמה עליו. האריס נכנס לקומה וכשהוא מתעורר אן מודה שהיא זו שירתה בו אך הוא מוסר הצהרה שזה היה בובי.
ג'ון רוס גורם לסו אלן להפעיל לחץ על אליינה לזרז את קדיחת הנפט ובמקביל משחד את מנהל העבודה של הפרויקט לשבש את הקצב. אליינה מעסיקה את אחיה לעבוד בפרויקט והוא עולה על התרמית ומפטר את מנהל העבודה שג'ון רוס שיחד. ג'ון רוס מחליט לחקור על דרו, אחיה של אליינה. רבקה מערערת את מעמדו של פרנק בחברה של אביה והוא פועל מאחורי גבה בכך שהוא מסייע לג'יי אר להפיל אותה. פרנק חושף את גופתו של טומי אך קליף נחלץ לעזרת ביתו ומסובב את האשמה ברצח טומי ובקי על פרנק. פרנק מתודה על הרצח הכפול בבית המשפט ומתאבד. אן מזוכה במשפט ובמקביל ויסנטה בורח מהשימוע שלו ומגיע לאיים על משפחת יואינג. ויסנטה מנסה לחטוף את אליינה יחד עם האב טיפוס לכריית מתאן אך הוא נורה ברגע האחרון על ידי דרו, אחיה של אליינה. כריסטופר ורבקה חותמים על עסקה בה כריסטופר יקבל משמורת משותפת על התינוקות וביטול נישואים בתמורה לעשרה אחוזים מהחברה. סו אלן עוזרת לג'ון רוס להשתלט על החברה בעזרת השתלטות על חלקה של אליינה.


=== עונה 3 ===
פרקים 26–40 (15 פרקים). החלה ב-24 בפברואר 2014 והסתיימה ב-22 בספטמבר 2014.


== דמויות ==


=== ראשיות ===
ג'וש הנדרסון בתור ג'ון רוס יואינג.
ג'סי מטקאלף בתור כריסטופר יואינג.
ג'ורדנה ברוסטר בתור אליינה ראמוס.
ג'ולי גונזלו בתור רבקה יואינג/ פמלה ברנס.
ברנדה סטרונג בתור אן יואינג.
פטריק דאפי בתור בובי יואינג.
לארי הגמן בתור ג'יי אר יואינג.
לינדה גריי בתור סו אלן יואינג.
אמה בל בתור אמה בראון.
קונו בקר בתור דרו ראמוס.


=== משניות ===
קן קרצ'בל בתור קליף בארנס.
מיטש פילג'י בתור האריס ריינולד.
סטיב קנאלי בתור ריי קריבס.
לאונור ורלה בתור ורוניקה/ מרתה דל סול.
קלרד האריס בתור טומי סאטר.
פאראן תהיר בתור פרנק אשקאני.


== קישורים חיצוניים ==

 דאלאס, ברשת החברתית פייסבוק
 דאלאס, ברשת החברתית טוויטר
 "דאלאס", במסד הנתונים הקולנועיים IMDb (באנגלית)
 "דאלאס", באתר AllMovie (באנגלית)
 "דאלאס", באתר Rotten Tomatoes (באנגלית)
"דאלאס", באתר Metacritic (באנגלית)
 "דאלאס", במסד הנתונים הקולנועיים KinoPoisk (ברוסית)


== הערות שוליים ==