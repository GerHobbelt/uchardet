revision: 36162556
title: "\u05D1\u05E7\u05D9 \u05E4\u05D5\u05D6\u05D3\u05E0\u05E8"
url: https://he.wikipedia.org/wiki/%D7%91%D7%A7%D7%99_%D7%A4%D7%95%D7%96%D7%93%D7%A0%D7%A8


---

בקי פוזדנר (נולדה ב-25 בפברואר 2004) היא שחיינית ישראלית, אלופת ישראל בשחייה (2018) במשחה ל-200 מטר חופשי ואלופת ישראל (2019) במשחה ל-5 ק"מ בבריכה.


== ביוגרפיה ==
פוזדנר נולדה וגדלה בחולון, בתם של אלכסנדרה ודימה. אחותה התאומה ואלרי, אף היא שחיינית עבר מצטיינת. היא מתאמנת בהפועל בת ים בהדרכתם של מאיר לויה ושרון אזובל. היא מחזיקה במספר שיאי ישראל לגילאים השונים.


=== 2017 ===
בתחרות משחה קומן (גביע הים התיכון) שהתקיימה בגזירה שבמלטה בסוף יוני 2017 זכתה פוזדנר ב-3 מדליות, 1 זהב ו-2 ארד. מדליית זהב, במשחה ל-800 מטר חופשי בתוצאה של 9:06.58 דקות ומדליות ארד במשחה ל-400 מטר חופשי בתוצאה של 4:24.34 דקות ובמשחה שליחות 4x200 מטר חופשי בתוצאה של 8:49.76 דקות.

באליפות ישראל (בריכת 25 מטר) שנערכה בסוף דצמבר 2017 זכתה פוזדנר במדליית כסף, במשחה ל-200 מטר חופשי בשיא ישראל לגילאי 13 בתוצאה של 2:03.01 דקות, אחרי מיקה רבינוביץ' מהפועל דולפין נתניה (2:02.41 דקות) ולפני אווה פביאן מהפועל בית שמש (2:03.08 דקות). מקום רביעי במשחה ל-800 מטר חופשי בשיא ישראלי חדש לגילאי 13 - 15 של 8:44.53 דקות ובמשחה ל-400 מטר בשיא ישראל חדש לגילאי 13 ו-14 של 4:16.61 דקות. נוסף לכך, היא קבעה בגמר ב' במשחה ל-100 מטר חופשי שיא ישראלי חדש לגילאי 13 של 57.98 שניות, התוצאה החמישית באליפות.


=== 2018 ===
בתחרות "גביע האיגוד" שנערכה בסוף אפריל 2018 קבעה פוזדנר במשחה ל-800 מטר חופשי שיא ישראלי חדש לגילאי 14 בתוצאה של 8:57.00 דקות ובמשחה ל-1500 מטר חופשי שיא ישראלי חדש לגילאי 14 ו-15 של 17:08.77 דקות. נוסף לכך, היא קבעה במשחה ל-400 מטר חופשי שיא אישי חדש של 4:21.54 דקות. בתחרות משחה קומן (גביע הים התיכון) שהתקיימה באמצע יוני בלימסול, קפריסין היא זכתה בשתי מדליות, זהב וארד. מדליית זהב, במשחה ל-400 מטר חופשי בתוצאה של 4:22.59 דקות ומדליית ארד במשחה ל-800 מטר חופשי בתוצאה של 9:06.96 דקות.


==== אלופת ישראל ====
באליפות אירופה בשחייה לנוער שנערכה בהלסינקי, פינלנד בתחילת יולי היא סיימה במקום 14 במשחה ל-800 מטר חופשי בתוצאה של 9:03.20 דקות, במקום 16 במשחה ל-1500 מטר חופשי בתוצאה של 17:33.65 דקות ובמקום 35 במשחה ל-400 מטר חופשי בתוצאה של 4:29.17 דקות. שבועיים לאחר מכן, באליפות ישראל בשחייה שנערכה בסוף יולי היא זכתה בשתי מדליות, זהב וכסף. מדליית זהב במשחה ל-200 מטר חופשי בשיא גילאי 14 חדש של 2:05.11 דקות, לפני מרטינה מרקס מהפועל ירושלים (2:05.78 דקות) ועדן פסקרה ממכבי פארק מים רעות (2:06.36 דקות) ומדליית כסף במשחה ל-800 מטר חופשי בתוצאה של 9:00.94 דקות, אחרי גלי זילברברג ממכבי פארק מים רעות (8:54.72 דקות) ולפני עדן גירלואנצה ממכבי קריית אונו (9:10.00 דקות).


=== 2019 ===
בתחרות גביע האיגוד שנערכה במכון וינגייט, ב-3 באפריל 2019 קבעה פוזדנר במשחה ל-400 מטר חופשי שיא ישראלי חדש לגילאי 15–17 של 4:19.67 דקות.


== חיים אישיים ==
פוזדנר השתתפה בתוכנית סליחה על השאלה לילדים בפרק "ספורטאים מצטיינים".


== קישורים חיצוניים ==

בקי פוזדנר באתר Swimrankings (באנגלית)


== הערות שוליים ==