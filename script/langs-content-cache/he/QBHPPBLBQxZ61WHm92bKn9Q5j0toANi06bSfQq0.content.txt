revision: 36395947
title: "To Be Human (\u05E9\u05D9\u05E8 \u05E9\u05DC \u05DE\u05E8\u05D9\u05E0\u05D4\
  )"
url: https://he.wikipedia.org/wiki/To_Be_Human_(%D7%A9%D7%99%D7%A8_%D7%A9%D7%9C_%D7%9E%D7%A8%D7%99%D7%A0%D7%94)


---

To Be Human (בעברית: להיות אנושי/ת) הוא שיר שהוקלט על ידי הזמרת-יוצרת הוולשית מרינה. השיר יצא לאור ב-4 באפריל 2019, על ידי חברת התקליטים אטלנטיק רקורדס, כסינגל הרביעי מתוך אלבום האולפן הרביעי שלה, Love + Fear.


== רקע והוצאה ==
ב-2018, במטרה להתחיל רשמית פרק חדש בקריירה שלה, הודיעה מרינה בטוויטר שהיא מסירה את "and the diamonds" משם הבמה שלה, ומעתה תוציא מוזיקה תחת השם הפרטי בלבד, מרינה (מסוגנן באותיות גדולות; MARINA). היא הסבירה, "לקח לי הרבה יותר משנה להבין שהרבה מהזהות שלי קשורה במי שהייתי כאמנית,... ולא נשאר הרבה ממי שהייתי". לאחר ההכרזה, הוציאה מרינה את הסינגל הראשון שלה תחת השם החדש, "Baby", עם הלהקה הבריטית קלין בנדיט. ב-14 בפברואר 2019, הכריזה דיאמנדיס על אלבומה הרביעי, Love + Fear, אלבומה הראשון תחת השם "מרינה". רשימת הרצועות נחשפה באותו יום, ו-"To Be Human" נכלל בה כרצועה השביעית באלבום.Love + Fear הוא אלבום כפול, המורכב משני קטעים, כאשר כל אחד מהם בוחן את התיאוריה של הפסיכולוגית אליזבת קובלר-רוס, לפיה בני אדם מסוגלים לחוות רק את שני הרגשות הללו. "To Be Human" מופיע בחלק ה-"Love" של האלבום, המוקדש לשירים עם מילים העוסקות במחשבות ורגשות חיוביים.בסמוך לצאתו, עלה השיר לרשת הזרמת המדיה ספוטיפיי, תוך שנכנס לרשימת השירים המוזרמים ביותר בספוטיפיי בממלכה המאוחדת באותו היום, בה הגיע למקום ה-193. נכון לינואר 2022, צבר השיר למעלה מ-22 מיליון השמעות בסך הכל.


== כתיבה והרכב ==
השיר נכתב על ידי מרינה, והופק על ידי ג'ואל ליטל. מרינה הקליטה את השיר באולפן ההקלטות של ג'ואל ליטל בלוס אנג'לס. ב-5 באפריל, העלתה מרינה לטוויטר שלה סרטון שלה, המסביר את חשיבות השיר באלבום.
בראיון לאפל מיוזיק, במהלך שבוע ההוצאה של Love + Fear, חשפה מרינה כי זהו השיר האהוב עליה בחלק ה-Love של האלבום. היא הוסיפה והסבירה על השיר: 


== ביקורות ==
ניק לואו מ-Clash כינה את השיר "טעון מבחינה פוליטית", ואף ציין כי הוא "יכול היה להשתלב בצורה מושלמת" באלבום הבכורה של מרינה, The Family Jewels.


== וידאו קליפ ==
הווידאו קליפ הרשמי של השיר פורסם ב-8 באפריל 2019. הקליפ בוים על ידי אנה פטרקינה וצולם בקיוטו, יפן.נכון למאי 2023, זכה הקליפ ללמעלה מ-8.7 מיליון צפיות.


== קרדיטים ==


=== הקלטה ===
מקום הקלטה – אולפן גולדן אייג', לוס אנג'לס


=== אנשי צוות ===
מרינה דיאמנדיס – שירה, כתיבה, קלידים
ג'ואל ליטל – קלידים, תכנות תופים, הנדסה, סינתיסייזר, כלי הקשה
ג'ף סוואן – הנדסת מיקסינג
ניקו בטיסטיני – עוזר הנדסת מיקסינג
דייב קוץ' – הנדסת מאסטרינג


== קישורים חיצוניים ==
סרטון השיר, באתר יוטיוב


== הערות שוליים ==