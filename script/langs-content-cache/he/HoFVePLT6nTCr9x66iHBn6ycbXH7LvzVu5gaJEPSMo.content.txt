revision: 36584720
title: Music of the Sun
url: https://he.wikipedia.org/wiki/Music_of_the_Sun


---

Music of the Sun (בעברית: מוזיקת השמש) הוא אלבום הבכורה של זמרת הרגאיי והרית'ם אנד בלוז, ריהאנה. לפני חתימתה בחברת תקליטים ריהאנה התגלתה על ידי המפיק המוזיקלי אוון רוג'רס, שעזר לה להקליט קלטות דמו ולשלוח אותם לחברות תקליטים. הראפר ג'יי זי החתים את ריהאנה בחברת התקליטים בה היה המנכ"ל: "דאף ג'אם". ריהאנה עבדה על האלבום בין היתר עם המפיק שגילה אותה אוון רוג'רס ועם חברו המפיק קרל סטרקן. האלבום כולל שיתופי פעולה עם הזמרים ג'יי-סטטוס, ויבז קרטל, קרדינל אופישל ואלפנט מאן.
האלבום יצא לאור ב-26 באוגוסט 2005, על ידי חברת התקליטים דאף ג'אם. האלבום מכיל 12 שירים וכבונוס רמיקס ללהיט "Pon de Replay" בשיתוף פעולה עם הראפר אלפנת מאן. מתוך האלבום יצאו רק שני סינגלים. האלבום מכר 1.9 מיליון עותקים בעולם והגיע למקום ה-10 בבילבורד 200, למקום ה-35 בבריטניה, למקום ה-38 בשווייץ, למקום ה-26 בניו זילנד, למקום ה-12 באירלנד, למקום ה-31 בגרמניה ולמקום ה-7 בקנדה. בנוסף הגיע למקום ה-6 במצעד אלבומי ה-R&B וההיפ-הופ האמריקאי. בנוסף הוא הגיע למעמד אלבום זהב בארצות הברית ובריטניה ולמעמד פלטינה בקנדה. האלבום קיבל ביקורות מעורבות מצד מבקרי המוזיקה, שחלקם החמיאו על שירי הדאנסהול ועל השירים בהשראת האיים הקרביים, אך מצד שני חלק מהביקורות היו ביקורת שלילית על הפקת האלבום. מהאלבום יצאו שני סינגלים: Pon de Replay ו-"If It's Lovin' that You Want". הסינגל הראשון מהאלבום זכה להצלחה והגיע למקום ה-2 בארצות הברית ולמקום הראשון במצעד שירי הדאנס האמריקאי, ואף זכה למעמד זהב.


== רקע ופיתוח ==
בדצמבר 2003 פגשה ריהאנה את המפיק אוון רוג'רס דרך חברים משותפים של ריהאנה ושל אשתו של רוג'רס. בעוד בני הזוג היו בחופשה סיפר אחד מחבריה של ריהאנה, על איך שהיא שרה. רוג'רס נפגש לראשונה עם ריהאנה במלון, ובמפגש זה שרה את השירים "Emotion" של סמנתה סאנג ו-"Hero" של מריה קארי. רוג'רס התרשם מהביצוע ולקח את ריהאנה לניו יורק להקליט קלטות דמו ולשלוח אותם לחברות תקליטים שונות ושם ביחד עם אימה הקליטה את קלטות הדמו. ריהאנה הקליטה את קלטות הדמו רק כאשר הייתה בחופשה מבית הספר. שהייתה בת 16 בלבד חתמה חוזה בחברת התקליטים דאף ג'אם בעזרתם של עורך דין ומנהל. ג'יי זי הנשיא לשעבר של דאף ג'אם היה הראשון להגיב על קלטות הדמו. ג'יי זי התרשם מריהאנה והזמין אותה לחתום על חוזה ההקלטות במשרדו בלוס אנג'לס. ריהאנה אמרה על רגע חתימת החוזה: "ברגע הזה באמת הרגשתי בלחץ... אמרתי לעצמי אלוהים אני ממש שם אני לא יכולה להסתכל! אני זוכרת שהייתי מאוד שקטה ומאוד ביישנית. היה לי קר כל הזמן והיו לי פרפרים בבטן. אז התיישבתי ליד קרל וג'יי זי."
במהלך האודישן במשרדו של ג'יי זי ריהאנה ביצעה את "For the Love of You" של ויטני יוסטון ואת השירים המקוריים "Pon de Replay" ו-"The Last Time", אשר נכנסו לאלבום הבכורה שלה. ג'יי זי היה ספקן לגבי חתימתה של ריהאנה בחברת התקליטים, והרגיש שהביצוע לשיר "Pon de Replay" היה גדול מדי עבורה, ואמר: "כששיר הוא כל כך גדול, הוא קשה עבור אמן חדש, אבל בכל מקרה אני לא חותם שירים אני חותם אמנים". היא חתמה על חוזה של שבעה אלבומי אולפן בפברואר 2005. באותו יום בו ריהאנה חתמה על החוזה ג'יי זי אמר לריהאנה: "יש רק שתי דרכים החוצה. מתוך הדלת אחרי שאתה חותם את העסקה הזאת. או מבעד לחלון הזה ..." (הכוונה הייתה לכך שלא ייתן לה לצאת בלי חתימה על החוזה). לאחר החתימה על החוזה ריהאנה ביטלה פגישות עם חברות תקליטים אחרות ועברה לניו יורק לחיות עם רוג'רס ואשתו. ריהאנה הסבירה את שם האלבום ואמרה כי השמש היא הסמל של מקום הולדתה באיים הקרביים, ומשום שהמוזיקה מהאלבום מושפעת מהאיים הקרביים השם הזה נבחר לאלבום.


== הקלטות והרכב מוזיקלי ==
ריהאנה עבדה עם מפיקים שונים על האלבום ובניהם אוון רוג'רס וקרל סטרקן, שכתבו והפיקו בעבר את השירים "Pon de Replay" ו-"The Last Time" עבור קלטות הדמו של ריהאנה. על "Pon de Replay" ריהאנה אמרה שכאשר היא שמעה את השיר בפעם הראשונה היא לא רצתה להקליט אותו ואף כינתה אותו "שירה בציבור ירודה", אבל בסיום ההקלטות ריהאנה הצליחה להתחבר ולאהוב את השיר. בריאיון ל-"Kidzworld" ריהאנה אמרה כיצד רוג'רס וסטרקן עזרו לה לפתח את יכולותיה בכתיבת שיר. רוג'רס וסטרקן בין היתר עבדו גם עם אמנים כמו בריטני ספירס, כריסטינה אגילרה וקלי קלרקסון.
האלבום הושפע ממוזיקת האיים הקרביים ומדאנס-פופ כאשר האלבום מכיל שירי דאנס-פופ בשילוב בלדות R&B. הסינגל הראשון של האלבום "Pon de Replay" נכתב על ידי רוג'רס, סטרקן וודה נובלס. השיר הוא שיר דאנס-פופ פשוט עם ביטים של דאנסהול ומקצב קולני של רגאיי. בשיר מבקשת ריהאנה מהדיג'יי שבמועדון שינגן את השיר האהוב עליה ובכך יבטיח את קיומם של הרוקדים במועדון. "The Last Time" נכתב והופק על ידי רוג'רס וסטרקן והשיר הוא בלדת גיטרה אקוסטית. בשיר "Now That I Found You" הוא שיר בו נעשה שימוש בכלי מיתר. בנוסף לעבודה עם רוג'רס וסטרקן עבור רוב האלבום, ריהאנה עבדה עם מפיקים נוספים ובניהם פוק וטון וסטארגייט שכתב את הסינגל השני של האלבום "If It's Lovin' that You Want" אותו ריהאנה תיארה כשיר כיפי. השיר "If It's Lovin' that You Want" הוא שיר אר אנד בי שעוסק בבחורה שאומרת לבן זוגה שיש לה את מה שהוא צריך כדי שהוא יהיה מאושר. לשיר גם קיימת גרסת רמיקס בשם "If It's Lovin' That You Want – Part 2", אשר כוללת את השתתפות הראפר קורי גנז. גרסה זאת נכנסה לאלבומה השני של הזמרת שיצא בשנת 2006 כרצועת בונוס. השיר התשיעי באלבום הוא השיר "Let Me", אותו כתבו סטרקן ורוג'רס לצד סטארגייט. האלבום כולל את השתתפות הזמר הג'מייקני דון פן בשיר You Don't Love Me (No, No, No)", ואת השתתפותו של אמן הדאנסהול ויבז קרטל.


== ביקורות ==
האלבום קיבל ביקורות מעורבות מצד מבקרי המוזיקה. קלפה סאנה מניו יורק טיימס נתן ביקורת מעורבת על האלבום. הוא שיבח בעיקר את הסינגל "Pon de Replay" שעליו אמר: "השיר הוא אחד משירי המועדונים הגדולים ביותר של הקיץ" אך נתן ביקורת שלילית על שאר האלבום. בארי וולטרס מהרולינג סטון כתב: "מצאתי את ריהאנה באלבום חסרת ערך, חוזרת על עצמה ובעלת חוסר כושר המצאה. היא נשמעת כמו שיהוק גנרי של קול וסלסולים וזה מסתיר את כל הקסם הקאריבי שלה." סאל סינקומני ממגזין סלנט רשם: "האלבום הוא שפע של פזמונים העשירים ב-R&B", ותיאר את הסינגל "Pon de Replay" "כתערובת מוזיקלית פשוטה שדומה מאוד ל-"Baby Boy" של ביונסה נואלס". אוון ספרפיק מבידור שבועי כתב כי: "שירתה של ריהאנה בשירים כמו: 'That La La La' ו- 'Let Me' הייתה טובה, אבל האלבום מתאפיין בהרבה שירי דאנסהול ואר אנד בי תפלים שלא יוצרים ריגוש וחוסמים את האלבום". רוברט כריסטאגו מ-"דה וילג' וויס" דירג את האלבום בדרגת "נכשל" וציין: "האלבום הוא שיא של שירים רעים שנראה כי לא הוקדשו להם יותר מדי מחשבה".
בביקורות החיוביות ג'ייסון בירצ'מי מ-Allmusic תיאר את האלבום כ"מקסים ולא שאפתני. היא הצליחה להיבדל מאמני פופ כמו אשנטי, ביונסה נואלס וסיארה." הוא הוסיף ואמר כי: "האלבום באלבום יש רגעים לא טובים, אך אחרי כמה זמן למרות החוסר עקביות בשירים, האלבום מרים את הקצב לקראת הסוף. התוצאה היא אחד מאלבומי הפופ האורבניים הטובים של השנה". צ'נטל ז'נור מ"ג'מייקה אובזרוור", החמיאה על הדאנסהול ועל האלמנטים של ההיפ-הופ בכמה מהישרים ובניהם "Pon de Replay", "Rush", "Let Me", "Music of the Sun" ו-That La La La", ואף כתבה כי ריהאנה גורמת למאזינים להרגיש מאושרים וחסרי דאגות.


== מכירות ומיקומים במצעדים ==
בארצות הברית, האלבום הגיע למקום ה-10 במצעד ה-בילבורד 200 ב-17 בספטמבר 2005. האלבום שהה בסך הכול 35 שבועות רצופים במצעד. האלבום הגיע לראשונה למקום ה-6 במצעד אלבומי האר אנד בי וההיפ-הופ שבארצות הברית, שם שהה סך הכול 44 שבועות רצופים. לאחר 5 חודשים האלבום הגיע למעמד אלבום זהב בארצות הברית (500 אלף עותקים). נכון לנובמבר 2013 האלבום מכר 609,000 עותקים (מעמד זהב). בקנדה האלבום הגיע למקום ה-7 במצעד האלבומים הקנדי, אבל לאחר שבוע נשר מהעשירייה הפותחת. האלבום הגיע למעמד פלטינה (100 אלף עותקים) אחרי 4 חודשים.
מחוץ למדינות אלה האלבום לא הצליחה להגיע לאותה ההצלחה. בבריטניה האלבום הגיע רק למקום ה-35 ב-10 באוקטובר אותה שנה. בשבוע השני האלבום נפל אל המקום ה-38, ובשבוע שלאחר כמן ירד שוב אל המקום ה-40. ב-12 במאי 2006 האלבום הגיע למעמד זהב בבריטניה (100 אלף עותקים). גם במדינות אחרות באירופה האלבום לא נחל הצלחה, כאשר הגיע בשווייץ למקום ה-46 בלבד ב-11 בספטמבר 2005, והגיע למיקום השיא שלו 4 שבועות לאחר מכן, כאשר הגיע למקום ה-38. באוסטריה האלבום גם לא זכה להצלחה ובשבוע הראשון שלו הגיע למקום ה-61, ב-18 בספטמבר 2005, ובשבוע שלאחר מכן הגיע למיקום השיא שלו, למקום ה-45. גם בצרפת האלבום לא זכה להצלחה והגיע למקום ה-93 בלבד ב-24 בספטמבר 2005. בהולנד גם האלבום לא זכה להצלחה והגיע למקום ה-98 בלבד ב-29 באפריל 2006. גם בניו זילנד האלבום לא הצליח כאשר הגיע למקום ה-40 בלבד ב-26 בספטמבר 2005. בין ה-29 בספטמבר 2005 ל-10 באוקטובר אותה שנה האלבום נשר מה-40 העליונים, ובשבוע הרביעי שלו הגיע למיקום השיא שלו: 26. בסך הכל האלבום מכר 1.9 מיליון עותקים.


== סינגלים ==
Pon de Replay - הסינגל הראשון מן האלבום. נכתב על ידי אלישה ברוקס, קרל סטרוקן, אוון רוג'רס, ודה נובלס, הופק על ידי דה נובלס, קרל סטורקן ואוון רוג'רס. השיר הפך ללהיט במצעדי ארצות הברית והממלכה המאוחדת, כאשר נכנס למקום השני במצעד הבילבורד האמריקאי ובמצעד הממלכה המאוחדת, ולמקום השביעי בקנדה ובאוסטרליה. משמעות שם השיר היא נגן זאת שוב בשפת האם של ריהאנה. הקליפ לשיר, בוים על ידי ליטל איקס, וזכה להצלחה גדולה גם בערוצי המוזיקה. השיר הגיע בנוסף השיר הגיע למקום השני גם באירלנד, למקום ה-3 בקנדה ושווייץ, למקום ה-6 באוסטרליה וגרמניה, למקום ה-5 בבלגיה ולמקום ה-18 בצרפת.
If It's Lovin' That You Want - שיר פופ-רגאיי, נכתב על ידי אלכסנדר מוסלי, ג'ין קלוד, לורנס פרקר, שמואל ברנס וסקוט לה-רוק. השיר הופק על ידי קרל סטורקן ואוון רוג'רס, ויצא לאור כסינגל שני לאחר הצלחתו של סינגל הבכורה, "Pon de Replay". השיר התמקם במצעד הבילבורד האמריקאי במקום ה-36, ואף על פי שלא הצליח כמו הלהיט הקודם בארצות הברית, במצעד הממלכה המאוחדת, הגיע הסינגל אל המקום החמישי. בנוסף, הסינגל נכנס לעשרת המובילים באוסטרליה, ניו זילנד, סלובקיה ועוד מדינות. בבלגיה ובגרמניה הגיע רק אל המקום ה-25 ובמצעדים של צרפת וקנדה הסינגל לא דורג. בשווייץ הגיע למקום ה-19. בשל שחרורו המוקדם של אלבומה השני של ריהאנה, "A Girl like Me", סינגל זה היה לסינגל האחרון מתוך האלבום.


== רשימת רצועות ==


== קרדיטים ==
ריהאנה- שירה והלחנה
רוב מונסי - מעבד ומנצח
פול פורנס- קולות רקע
קרל סטרקן - מלחין, גיטרה, קלידים ופסנתר
אוונג'לין אוולין - גיטרה
לורנס גלזנר - בס
אבריל בראון - כינור
קנת בורוורד-הוי - כינור
יאנה גואיצ'מן - כינור
אן לת'רס - כינור
קנוביאה קומינס - כינור
יאן מאלן - כינור
אליזבת נילסון - כינור
דברה שופלט - כינור
מרטי סוויט - כינור
אורי וודוז - כינור
קרול וונר - כינור
סטפני קום - צ'לו
ריצ'רד לוקר - צ'לו
מארק אורין שומן - צ'לו
ליאן כמהין - צ'לו
טריסטן הארט - ויולה
וינס ליאונטי - ויולה
סו פריי- ויולה


=== הפקה ===
אוון רוג'רס וקרל סטרקן- מפיקי הנהלה
פול פורס ואוון רוג'רס - הפקה ווקאלית
פול פורס- הפקה ווקאלית נוספת
אל המברגר, מאט נובל, מלקולם פולק - מהנדסים
ג'ייסון אג'ל, רוי מתיוס, אלכס פינטו - עוזרי מהנדסים
ג'ייסון גולדשטיין, ג'ייסון גרוקוט, אל המברג - מיקסר
כריס גרינגר - מאסטרינג
ג'יי בראון, אדריאן מוחמד, טיראן "טאי טאי" סמית' - A&R
טאי לינזי - עיצוב
אנדי ווסט - בימוי אומנותי
טאי לינזי, מארק מאן, איוון אוטיס - צילום


== מיקומי שיא ==


== היסטוריית שחרורים ==


== קישורים חיצוניים ==
 Music of the Sun באתר YouTube
 Music of the Sun באתר MusicBrainz
 Music of the Sun באתר Discogs
 Music of the Sun באתר AllMusic


== הערות שוליים ==