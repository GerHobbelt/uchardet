revision: 33514019
title: "\u05D9\u05D7\u05E1\u05D9 \u05DE\u05E7\u05E1\u05D9\u05E7\u05D5\u2013\u05E1\u05D9\
  \u05DF"
url: https://he.wikipedia.org/wiki/%D7%99%D7%97%D7%A1%D7%99_%D7%9E%D7%A7%D7%A1%D7%99%D7%A7%D7%95%E2%80%93%D7%A1%D7%99%D7%9F


---

יחסי מקסיקו–סין הם היחסים בין המדינות המקסיקניות המאוחדות לבין הרפובליקה העממית של סין. היחסים הדיפלומטיים הרשמיים בין שתי המדינות החלו ב-1972 ובשנים האחרונות חוו יריבות עזה באשר לייצוא לשוק האמריקאי, כאשר ממשלת מקסיקו האשימה את סין בכך שפגעה בתחומי הייצוא המקסיקני באמצעות ייצוא מוצרים סיניים זול בכמויות גדולות.


== היסטוריה ==
ראשית הקשר בין סין למקסיקו מתוארך לימי ראשית האימפריה הקולוניאלית הספרדית באמריקה ובפיליפינים. במאה ה-16 וה-17 עשו אנשים, סחורות ועוד את דרכם לסין דרך הפיליפינים, שם הייתה קהילה סינית גדולה, ודרך מקסיקו. שתי הספינות הראשונות עם סחורה סינית הגיעו לאקפולקו מהפיליפינים בשנת 1573.חשיבות מיוחדת למסחר בין האימפריה הקולוניאלית הספרדית לבין סין היה מה שמכונה "דולר ספרדי", מטבעות כסף שהוטבעו במקסיקו.
בדצמבר 1899 הכריזו האימפריה הסינית ומקסיקו על הקמת יחסים דיפלומטיים רשמיים לאחר חתימה על הסכם ידידות, סחר וניווט בין שתי המדינות. ב-1904 פתחה מקסיקו את המשלחת הדיפלומטית הראשונה שלה לבייג'ינג והקימה כמה משלחות נוספות שנעו מעיר לעיר בשל המלחמות השונות וחוסר היציבות במדינה. המשלחות נסגרו לבסוף ב-1941 לאחר פלישת יפן לסין במלחמת סין–יפן השנייה. ב-1942 הוקמה משלחת דיפלומטית חדשה בעיר צ'ונגצ'ינג וב-1943 הועלה דרג היחסים לשגרירויות.ב-1971, לאחר שנים רבות של יחסים, החליטה ממשלת מקסיקו לנתק את יחסיה הדיפלומטיים עם הרפובליקה הסינית לאחר שבהסכמת ארצות הברית עברה החלטה 2758 באו"ם שהכירה ברפובליקה העממית של סין כנציג הלגיטימי היחיד של סין לאו"ם. בפברואר 1972 ייסדו שתי המדינות יחסים דיפלומטיים.בשנת 2005, נשיא סין חו ג'ינטאו הגיע למקסיקו והבטיח השקעה מוגברת בתעשיות כמו ייצור חלקי רכב וייצוא מינרליים. ביולי 2008, נשיא מקסיקו, פליפה קלדרון, ביקר בבייג'ינג במטרה לשפר את הסחר בין שתי המדינות. עם זאת, סין התמקדה יותר ביצרנים משמעותיים יותר בדרום אמריקה כגון ברזיל וצ'ילה כדי להאיץ את צמיחת כלכלתה. בשנת 2008 ייצאה מקסיקו סחורות בשווי של 2 מיליארד דולר לסין בלבד, תוך ייבוא של סחורות בשווי של כ-34 מיליארד דולר ממנה, כולל ביגוד ואלקטרוניקה.


=== שפעת החזירים ב-2009 ===
ב-2009, עקב החשש ממגפת שפעת החזירים העולמית, שנחשד כי החלה במקסיקו, היחסים בין שתי המדינות, שעד כה השתפרו בהתמדה, הצטננו במידה ניכרת עקב החלטת סין לשים בהסגר כ-70 אזרחי מקסיקו מחשש מהמחלה, על אף שאף אחד מהם לא הראה תסמינים של הנגיף. ממשלת מקסיקו הגיבה בזעם וזאת בהתעלם מהעובדה שסין שמה בהסגר גם 4 אזרחי ארצות הברית ויותר מ-20 אזרחי קנדה[דרושה הבהרה]. שרת החוץ המקסיקנית פטריסיה אספינוסה ציינה כי המעשה של סין "לא מקובל" ו"נטול כל יסוד", וייעצה לאזרחי מדינתה שלא לנסוע לסין.סין דחתה את ההאשמות של מקסיקו וציינה כי צעדיה נבעו ממניעים רפואיים בלבד. עם זאת, רק מקסיקני אחד בהונג קונג, נמצא נגוע בשפעת. ב-5 במאי, לאחר שהזהירה את אזרחיה מפני נסיעה למקסיקו, שלחה ממשלת סין מטוס משאנגחאי לאיסוף כ-100 מאזרחיה (בעיקר תיירים, סטודנטים ואנשי עסקים) ממקסיקו, שם קרו, נכון לאותה עת, 22 מקרי מוות בשל השפעת. הסינים לא היו היחידים שפעלו כך.


=== מאז הבחירות לנשיאות ארצות הברית ב-2016 ===
לאחר בחירתו של דונלד טראמפ, שדגל במדיניות תקיפה כלפי שתי המדינות, התחייבו המדינות להעמיק את הקשרים הדיפלומטיים ביניהן. ב-12 בדצמבר 2016 נפגש חבר מועצת המדינה הסינית יאנג ג'יה-צ'ה עם שרת החוץ המקסיקנית, קלאודיה רואיס מסיו כדי לדון בשיפור הסחר והתחבורה בין ארצותיהם.


== תיירות ==
בשנת 2014, כ-63 אלף אזרחים סינים ביקרו במקסיקו למטרות עסקים/תיירות. באותה שנה הוציאו השלטונות הסיניים למעלה מ-35 אלף ויזות לאזרחי מקסיקו. נסיעה בין מקסיקו לסין היא ארוכה אך קלה יחסית. מקסיקו היא המדינה היחידה באמריקה הלטינית שיש ממנה טיסות ישירות לנמל התעופה הבינלאומי שאנגחאי פודונג. בעלי דרכון של הונג קונג ומקאו אינם זקוקים לוויזה על מנת לבקר במקסיקו, לעומת בעלי דרכון סיני.


== ביקורים מדיניים לאורך השנים ==


=== ביקורים רשמיים מסין למקסיקו ===
ראש הממשלה ג'או דזה-יאנג (1981)
הנשיא יאנג שאנגקון (1990)
ראש הממשלה לי פנג (1995)
הנשיא ג'יאנג דזה-מין (1997, 2002)
ראש הממשלה ון ג'יאבאו (2003)
הנשיא חו ג'ינטאו (2005, 2012)
הנשיא שי ג'ינפינג (2013)


=== ביקורים רשמיים ממקסיקו לסין ===
הנשיא לואיס אצ'ווריה אלווארס (1973)
הנשיא חוסה לופס פורטייו (1978)
הנשיא מיגל דה לה מדריד (1986)
הנשיא קרלוס סלינס (1993)
הנשיא ארנסטו סדייו (1996)
הנשיא ויסנטה פוקס (יוני ואוקטובר 2001)
הנשיא פליפה קלדרון (2008)
הנשיא אנריקה פניה נייטו (2013, 2014, 2016)


== קישורים חיצוניים ==


== הערות שוליים ==