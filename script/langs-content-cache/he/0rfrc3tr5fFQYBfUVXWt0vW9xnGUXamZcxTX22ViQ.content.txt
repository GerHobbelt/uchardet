revision: 36601013
title: "\u05D4\u05DE\u05E8\u05DB\u05D6 \u05DC\u05DE\u05DC\u05D7\u05DE\u05EA \u05D9\
  \u05D5\u05DD \u05D4\u05DB\u05D9\u05E4\u05D5\u05E8\u05D9\u05DD"
url: https://he.wikipedia.org/wiki/%D7%94%D7%9E%D7%A8%D7%9B%D7%96_%D7%9C%D7%9E%D7%9C%D7%97%D7%9E%D7%AA_%D7%99%D7%95%D7%9D_%D7%94%D7%9B%D7%99%D7%A4%D7%95%D7%A8%D7%99%D7%9D


---

המרכז למלחמת יום הכיפורים הוא עמותה שמטרתה להנחיל את תולדותיה ומורשתה של מלחמת יום הכיפורים לדורות הבאים, להעניק כבוד והערכה ללוחמיה, להנציח את זכר הנופלים, לתת כבוד והערכה למשפחות השכולות, ולשמש אכסניה להמשך המחקר על המלחמה ולקחיה.


== הקמת העמותה ==
העמותה קמה בינואר 2018 כיוזמה של חיילים, אזרחים ומפקדים בצבא, במטרה לייסד "מרכז למלחמת יום הכיפורים" עד אוקטובר 2023 שאז ימלאו 50 שנים למלחמה.


== יעדי העמותה ==


=== הקמת בניין מרכז מורשת ===
היעד המרכזי של העמותה הוא הקמת "מרכז למלחמת יום הכיפורים" והשלמתו עד לאוקטובר 2023.
המרכז ישמש בית לחוקרים שילמדו את קורותיה, אכסניה לספרים, למחקרים, לעבודות, לשירים, לסרטים ולסיפורים שנכתבו אודותיה. מעל לכל יתן המרכז כבוד ללוחמים הרבים שנלחמו על הגנת המדינה, לפצועים הנושאים את כאבם, לנופלים ששילמו בחייהם הצעירים ולמשפחות הרבות שיקיריהן לא שבו.
העמותה הגישה בקשה להקצאת קרקע בשנת 2019 בעיר נתניה אך הליך ההקצאה לא התקדם (נכון לתאריך 11.1.2021).


=== חקיקת חוק המרכז בכנסת ===
למען מטרה זו העמותה פועלת לקידום חוק בכנסת המחייב את המדינה לתמוך במרכז, בדומה לחוק מלחמת ששת הימים. החוק יאפשר להכיר במרכז כמכון מחקר, יאפשר ביקורי חיילים ובני נוער ויחייב תקצוב ממשלתי.


=== כנסים ===
העמותה עורכת כנסים בהם משתתפים חוקרים ומומחים אחרים בתחום המלחמה.


==== היסטוריית כנסים ====


=== מחקר המלחמה ===
העמותה מעודדת עיסוק בנושאים הקשורים במלחמה, הסיבות לפריצת המלחמה, מהלכה ותוצאותיה. העמותה הקימה מרכז מידע הכולל אלפי מסמכים, מאמרים ועדויות הנוגעות למלחמה וכן שחרר לציבור ספרים על המלחמה להורדה. העמותה פנתה לבג"ץ כנגד ארכיון המדינה בשביל לשחרר חומרים על מלחמת יום הכיפורים, לבסוף ארכיון המדינה פרסם 87 מסמכים הכוללים את יומן המלחמה של ראש הממשלה, פרוטוקולים של דיונים בלשכתה וכן אלה של ישיבות ממשלה והתייעצויות מדיניות־ביטחוניות לציבור.


=== איסוף סיפורים אישיים ===
העמותה אוספת סיפורים של מפקדים, לוחמים ומשפחות, מתעדת ומפרסמת את החומרים הללו באתר העמותה.


== ראו גם ==
מלחמת יום הכיפורים


== לקריאה נוספת ==
אריק בנדר, ‏הקרב על ההנצחה: “מלחמה שכולם ברחו ממנה בגלל המחיר הכבד שגבתה", באתר מעריב אונליין, 18 בספטמבר 2018
יואב לימור, ‏היינו שלושה, באתר ישראל היום, 3 באוקטובר 2019
אריק בנדר, ‏70% חוששים שהפתעה כשל מלחמת יום הכיפורים תחזור על עצמה, באתר מעריב אונליין, 7 באוקטובר 2019
קובי פינקלר, האתר מבקש להיות ספריית התוכן הגדולה והמעמיקה ביותר על המלחמה., באתר ערוץ 7, 7 בינואר 2020
מסמך סודי חושף כיצד הטעה ראש אמ"ן את הממשלה בנוגע ל"אמצעים המיוחדים" ב-1973, באתר הארץ
אסף גולן, ‏מיזם חדש: לוחמי יום כיפור – שתפו את סיפורכם, באתר ישראל היום, 27 באפריל 2020
לוחמי מלחמת יום הכיפורים לבג"ץ: חשפו את הפרוטוקולים, באתר ‏מאקו‏‏, ‏7 ביוני 2020‏
מתן וסרמן, ‏עתירה לבג"ץ: לפרסם ארכיון פרוטוקולים ממלחמת יום כיפור, באתר מעריב אונליין, 8 ביוני 2020
יוסי מלמן, מה מסתתר מתחת למילים "סודי ביותר"? ארכיון מדינה נחשל וכאוטי, באתר הארץ, 25 באוגוסט 2020
רועי רובינשטיין, נינה פוקס, נחשפו פרוטוקולים של יום הכיפורים: "לעם שלנו יש גבורה, וחוסר יכולת לשאת אבידות", באתר ynet
עמי רוחקס דומבה, מחקר על מלחמת יום הכיפורים מוסתר מהציבור. ארכיון צה״ל: חפשו אותנו ב-2063, באתר IsraelDefense, תאריך 26/07/2022
 עופר אדרת, "האויב מודע להיעדר סיכוי להצליח במלחמה": ההערכות המבולבלות לפני יום כיפור נחשפות, באתר הארץ, 28 במאי 2023
 עופר אדרת, משרד הביטחון ממשיך לצנזר מסמכים גם אחרי שהותרו לפרסום ונחשפו במלואם, באתר הארץ, 28 במאי 2023


== קישורים חיצוניים ==

 אתר האינטרנט הרשמי של המרכז למלחמת יום הכיפורים המרכז למלחמת יום הכיפורים, ברשת החברתית פייסבוק
המרכז למלחמת יום הכיפורים ביוטיוב
המרכז למלחמת יום הכיפורים, באתר "גיידסטאר ישראל"
מרכז המידע הדיגיטלי באתר העמותה


== הערות שוליים ==