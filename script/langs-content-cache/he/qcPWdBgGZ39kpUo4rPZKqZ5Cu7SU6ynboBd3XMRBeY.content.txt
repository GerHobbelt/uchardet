revision: 34474882
title: "\u05D0\u05E0\u05EA\u05D5\u05E0\u05D9 \u05E7\u05D5\u05D5\u05D9\u05D9\u05DC"
url: https://he.wikipedia.org/wiki/%D7%90%D7%A0%D7%AA%D7%95%D7%A0%D7%99_%D7%A7%D7%95%D7%95%D7%99%D7%99%D7%9C


---

סר ג'ון אנתוני קווייל, מפקד (באנגלית: Sir John Anthony Quayle, CBE; ‏7 בספטמבר 1913 - 20 באוקטובר 1989) היה שחקן קולנוע ותיאטרון אנגלי. מועמד לפרס אוסקר לשחקן המשנה הטוב ביותר בשנת 1969 על תפקידו בסרט "אן של אלף הימים".


== ביוגרפיה ==
קווייל נולד בכפר איינסדייל שבמחוז לנקשייר, צפון אנגליה. למד בבית הספר הפרטי שבעיירה רוגבי, ווריקשייר והתאמן לראשונה במשחק ב אקדמיה המלכותית לאמנות הדרמה. היה פעיל במקהלת תיאטרון ובתיאטרון המפורסם "אולד ויק".
בשירותו הצבאי בצבא הבריטי שירת קווייל כקצין ביחידת מודיעין במלחמת העולם השנייה. לאחר שסיים את תפקידו בשירות המודיעין שירת קווייל כקצין במנהלת המבצעים המיוחדים שבאלבניה.


=== קריירת משחק ===
התפרסם לראשונה בסרטו המצליח של לורנס אוליבייה "המלט" בתפקיד החייל מרסלוס. קווייל המשיך בתפקיד משני בסרטו של אלפרד היצ'קוק "הנאשם" (The Wrong Man) בתור עורך הדין פרנק אוקונור ובתפקיד ראשי בתור קצין הצי הבריטי הנרי הארווד בסרט המלחמה של מייקל פאוול ואמריק פרסבורגר המבוסס על קרב נהר לה פלטה.
קווייל הופיע לאחר מכן בסרטיו ג'יי לי תומפסון "אישה בשמלת ערב" בתפקיד ג'ים פרסטון ובסרטי המלחמה הפטריוטים "תותחי נברון" בתפקיד מייג'ור רוי פרנקלין ו"אלכס קר כקרח" בתור קפטן ואן דר פול, בהופעה עלייה הועמד לפרס באפט"א. 
ב-1962 הופיע קווייל בדרמה הקלאסית זוכת 7 פרסי האוסקר "לורנס איש ערב" בתור הקולונל הבריטי הארי ברייטון. ב-1964 השתתף בדרמה התקופתית "נפילתה של האימפריה הרומית" ב-1965 בסרט המלחמה "מבצע חץ מקשת" וב-1969 במערבון "זהב מק'קנה".
קווייל היה מועמד לפרס אוסקר לשחקן המשנה הטוב ביותר ולפרס גלובוס הזהב בשנת 1969 על הופעתו בדרמה "אן של אלף הימים" בתור החשמן והפוליטיקאי הבריטי תומאס וולזי.
כמו כן שיחק בתפקיד אהרן במיני סדרה "משה", בסרטו של בלייק אדוארדס "זרע התמר ההודי", בסרטו הרביעי של וודי אלן "כל מה שרצית לדעת על מין ולא העזת לשאול" ובדרמות "הנשר נחת" בתפקיד ראש שירות המודיעין הגרמני וילהלם קנריס ו"רצח על פי צו" בתפקיד גנרל צ'ארלס וורן.
קווייל זכה להצלחה רבה כשחקן טלוויזיה בזכות הסדרות "מצדה" בתפקיד היועץ הרומאי רוביוס גאלוס ו" QB VII", בהופעה אשר העניקה לו את פרס אמי בשנת 1974.
נוסף על היותו שחקן, הוא ניהל חברת תיאטרון נודדת.


== חיים אישיים ==
קווייל היה נשוי פעמיים במהלך חייו. 7 שנים היה נשוי לשחקנית הרמיוני הנן ולשחקנית האמריקאית דורות'י הייסון לה היה נשוי עד למותו. נולדו לו שלושה ילדים מנישואיו להייסון, ביניהם השחקנית ג'ני קווייל.
קוויל קיבל תואר אבירות בשנת 1985 ונפטר ב-20 באוקטובר 1989 ממחלת סרטן הכבד.


== פילמוגרפיה נבחרת ==
המלט (1948)
סארבנד (1948)
או רוזלינדה (1955)
הקרב על נהר פלאט (1956)
הנאשם (1956) The Wrong Man
אישה בשמלת ערב (1957)
אלכס קר כקרח (1958)
ההרפתקאה הגדולה של טרזן (1959)
זה התחיל בלחישה (1959)
דרושה גנבת (1960)
ההמלט הירוק (1961)
 תותחי נברון (1961)
 לורנס איש ערב (1962)
נפילת האימפריה הרומית (1964)
מבצע חץ מקשת (1965)
 אי הבנה (1966)
יחף באתונה (1966)
לפני שבא החורף (1969)
זהב מק'קנה (1969)
אן של אלף הימים (1969)
כל מה שרצית לדעת על מין ולא העזת לשאול (1972)
זרע התמר ההודי (1974)
תקוות גדולות (1974)
הנשר נחת (1976)
שואת 2000 (1977)
רצח על פי צו (1979)
האגדה על השיכור הקדוש (1988)
 באסטר (1988)
הגנב והסנדלר (1993)


== קישורים חיצוניים ==

 אנתוני קווייל, במסד הנתונים הקולנועיים IMDb (באנגלית)
 אנתוני קווייל, באתר AllMovie (באנגלית)
 אנתוני קווייל, באתר Rotten Tomatoes (באנגלית)
 אנתוני קווייל, במסד הנתונים הקולנועיים KinoPoisk (ברוסית)
 אנתוני קווייל, באתר MusicBrainz (באנגלית)
 אנתוני קווייל, באתר Discogs (באנגלית)
אנתוני קווייל, באתר אנציקלופדיה בריטניקה (באנגלית)