revision: 36335694
title: "\u05D2\u05D1\u05E8 \u05DE\u05D9 \u05E9\u05E0\u05E9\u05D0\u05E8 \u05D0\u05D7\
  \u05E8\u05D5\u05DF"
url: https://he.wikipedia.org/wiki/%D7%92%D7%91%D7%A8_%D7%9E%D7%99_%D7%A9%D7%A0%D7%A9%D7%90%D7%A8_%D7%90%D7%97%D7%A8%D7%95%D7%9F


---

גבר מי שנשאר אחרון (באנגלית: Last Man Standing) הייתה קומדיית מצבים אמריקאית אשר שודרה בשנים 2011–2021 במשך 9 עונות, תחילה ברשת הטלוויזיה ABC ולאחר סיום העונה השישית עברה הסדרה לשדר ברשת FOX.
הסדרה עוקבת אחרי הבקסטרים, משפחה אמריקאית נורמטיבית, כשבראשה ניצב איתן אב המשפחה מייק אותו מגלם טים אלן. בסדרה, מייק עומד גם בראש חנות לציוד ספורט וציד, ומתמרן זאת תוך כדי גידול שלוש בנות עם אשתו, ושמירה על ערכיו השמרניים.
בשנים 2011 – 2017 הסיטקום היה אחת מסדרות הדגל של רשת ABC, אך בוטלה בעונתה השישית למרות שעדיין אחזה ברייטינג גבוה. כשנה לאחר מכן, הודיעה רשת FOX שהיא רכשה את הסדרה ותפיק לה עונה חדשה ושביעית שעלתה ב-28 בספטמבר 2018. ב-18 באפריל 2019, רשת פוקס חידשו את הסדרה לעונתה השמינית.בישראל הסדרה משודרת ב-yes Comedy.


== עלילה ==
בראשית הסדרה אנו עוקבים אחר מעלליה של משפחת בקסטר- משפחה כל-אמריקאית, כשבראשה ניצב איתן אב המשפחה מייק אותו מגלם טים אלן. בסדרה, מייק עומד גם בראש חנות לציוד ספורט וציד, ומכהן גם בתור ראש מחלקת השיווק שלה, לצד הבעלים אד אותו מגלם הקטור אליזונדו. את כל זאת הוא מתמרן, תוך כדי גידול שלוש בנותיו, קריסטין, מנדי, ואיב, יחד עם אשתו ונסה. הוא משתדל לעשות זאת עם עקשנות אבהית, שמירה על ערכיו השמרניים, וחיוך.


== דמויות ==


=== דמויות ראשיות ===
מייקל מרטין "מייק" בקסטר (טים אלן) - מייק הוא אב לשלוש בנות ומנהל השיווק של רשת חנויות למוצרי הספורט. מייק תומך בתוקף בערכים מסורתיים ושמרניים.
ונסה בקסטר (ננסי טרוויס) - אשתו של מייק: ונסה היא גאולוגית שעובדת בתעשיית האנרגיה. בעונה הרביעית, ונסה מתוסכלת מהעבודה שלה ומחליטה להיות מורה למדעים בתיכון. לאחר שפוטרה כמורה עקב קיצוץ בתקציב, ונסה פותחת עסק משלה לחינוך.
קריסטין בת' בקסטר פוגלסון (אלכסנדרה קרוסני - עונה 1), (אמנדה פולר - עונות 2–9) - הבת הבכורה של מייק וונסה, היא אם מתבגרת שמנסה לגדל את בנה בעצמה.
אמנדה איילין "מנדי" בקסטר-אנדרסון (מולי אפרים - עונות 1-6), (מולי מק'קוק - עונות 7–9) - הבת האמצעית של מייק וונסה, לקוית למידה וממוקדת בתעשיית האופנה.
איב בקסטר (קייטלין דיוור) - הבת הצעירה של מייק וונסה, מלומדת וספורטאית מצטיינת עם שאיפות צבאיות, ולכאורה הילדה האהובה על מייק.
קייל אנדרסון (כריסטוף סנדרס) - עובד צעיר בחנות של מייק, ולימים בעלה של מנדי.
אדוארד "אד" אלזטה (הקטור אליזונדו) - שותפו העסקי הוותיק של מייק, בעל מורשת בסקית, ומאוחר יותר אביה החורג של ונסה.
בויד בקסטר (איוון ולוק קרונטצ'ב - עונה 1), (פלין מוריסון - עונות 6-2), (ג'ט ג'רגנסמייר - עונות 7–8) - בנם של קריסטין וריאן ונכדם של מייק וונסה.
ריאן פוגלסון (ניק ג'ונאס - עונה 1), ג'ורדן מאסטרסון - עונות 2–9) - אביו הקנדי של בויד אשר מאוחר יותר חוזר לחייו של בנו ומתחתן עם קריסטין. הוא מאוד "שמאלני" בדעותיו, ולכן מתעמת הרבה עם מייק.
צ'ארלס מריון "צ'אק" לאראבי (ג'ונתן אדמס - עונות 2–9) - השכן של מייק וונסה, חייל מארינס אמריקאי בדימוס, שלימים הופך לראש האבטחה בחנות של מייק.
ג'ן (קריסטה מרי יו) (עונות 7–9) - נערה מתוכנית חילופי התלמידים של ונסה מהונג קונג שעוברת לגור עם הבקסטרים בעונה 7.


=== דמויות משניות ===
באד בקסטר / רוברט פורסטר (עונות 1, 4-3, 7) - אביו האלמן של מייק, מת במהלך העונה השביעית.
קרול לאראבי / אריקה אלכסנדר (עונות 2–6), טישה קמפבל (עונות 7-הווה)
אפריל / כריסטינה מור
אנדרו / זקרי גורדון
ג'ו לאונרד / ג'יי לנו


=== שחקנים אורחים ידוענים ===
טוני הוק בתור עצמו.
ג'יימי-לין סיגלר בתור גבריאלה אלזטה.
קים קרדשיאן בתור עצמה.
פרנקי מוניז בתור ריצ'רד.


== סקירת הסדרה ==


== ראו גם ==
שפץ ביתך - סדרת טלוויזיה אמריקאית שבה כיכב בעבר השחקן הראשי; חלק מהשחקנים הוותיקים אף מגיעים להופעת אורח


== קישורים חיצוניים ==

 אתר האינטרנט הרשמי של גבר מי שנשאר אחרון, באתר Fox (באנגלית) גבר מי שנשאר אחרון, ברשת החברתית פייסבוק
 גבר מי שנשאר אחרון, ברשת החברתית טוויטר
 גבר מי שנשאר אחרון, ברשת החברתית אינסטגרם
 "גבר מי שנשאר אחרון", במסד הנתונים הקולנועיים IMDb (באנגלית)
 "גבר מי שנשאר אחרון", באתר נטפליקס
"גבר מי שנשאר אחרון", באתר Metacritic (באנגלית)
"גבר מי שנשאר אחרון", באתר דיסני+ סדרות (באנגלית)
"גבר מי שנשאר אחרון", באתר Hulu סדרות (באנגלית)
 "גבר מי שנשאר אחרון", במסד הנתונים הקולנועיים KinoPoisk (ברוסית)
רותה קופפר, גבר מי שנשאר אחרון: לא מצחיק ולא חדשני, באתר הארץ, 20 בפברואר 2012
הסדרות החדשות של FOX: החידוש המוזר שמסמן כיוון שמרני חדש, באתר וואלה!‏, 15 במאי 2018
רותה קופפר, כוכבי הטלוויזיה של שנות ה-90 עושים קאמבק, באתר הארץ, 29 בפברואר 2012


== הערות שוליים ==