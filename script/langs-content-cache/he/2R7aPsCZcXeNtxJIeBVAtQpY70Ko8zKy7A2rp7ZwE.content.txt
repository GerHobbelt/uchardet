revision: 35983428
title: "\u05D0\u05E1\u05D8\u05E0\u05D4 (\u05DB\u05D3\u05D5\u05E8\u05D2\u05DC)"
url: https://he.wikipedia.org/wiki/%D7%90%D7%A1%D7%98%D7%A0%D7%94_(%D7%9B%D7%93%D7%95%D7%A8%D7%92%D7%9C)


---

מועדון כדורגל אסטנה (בקזחית: Астана Футбол Клубы), הוא מועדון כדורגל קזחי מהעיר אסטנה, המועדון משחק בליגת העל הקזחית. המגרש הביתי של המועדון הוא אסטנה ארנה שהוא מכיל 30,000 מושבים, שבו הוא משחק מאז אמצע עונת 2009. המועדון נוסד ב-27 בדצמבר 2008 בשם לוקומוטיב אסטנה, המועדון שינה את שמו בשנת 2011 למועדון כדורגל אסטנה. המועדון חבר במועדון הספורט הנשיאותי אסטנה.
בהיסטוריה הקצרה שלו המועדון כבר מתגאה בשלוש זכיות בגביע הקזחי, ושתי זכיות בסופר קאפ הקזחי. בשנת 2014, המועדון זכה באליפות קזחסטן ובכך הוא השתתף במוקדמות ליגת האלופות בעונה שלאחר מכן. אסטנה הוא המועדון הקזחי הראשון שהעפיל לשלב הבתים של ליגת האלופות לאחר שעשה זאת בעונת 2015/2016, והוא המועדון הקזחי השני שעלה לשלב בתים של מפעל אירופי כל שהוא לאחר ששחטאר קאראגנדי העפילה לשלב הבתים של הליגה האירופית בעונת 2013/2014.


== היסטוריה ==


=== השנים הראשונות (2009-2014) ===
ב-27 בדצמבר 2008, המועדונים אלמה-אטה ומגספורט הכריזו על איחוד, והם יצרו מועדון חדש בשם לוקומוטיב אסטנה. הספונסר הראשי הראשון של הקבוצה היה "קזחסטן טמיר ז'וליי" חברת הרכבות הלאומית של קזחסטן. בעונה הראשונה להקמתה סיימה הקבוצה במקום השני בליגת העל הקזחית, אחרי אקטובה. בשורות הקבוצה שיחקו מספר שחקנים בולטים, כמו שחקני נבחרת רוסיה לשעבר אנדריי טיחונוב ואיגור טיטוב, והאוזבקי מקסים שצקיך. מאמצע עונת 2009 עורכת הקבוצה את משחקי הבית שלה באסטנה ארנה, שהחליף את אצטדיון קז'ימוקן מנואטיפסוב.
בעונת 2010 אסטנה זכתה בגביע הקזחי בפעם הראשונה בתולדותיה לאחר שניצחה בגמר את שחטאר קאראגנדי. עם זאת, הם לא היו זכאים לקבל רישיון מאופ"א מאחר שהם עדיין לא היו קיימים לפחות שלוש שנים. לאור סיבה זאת הם גם לא השתתפו במוקדמות הליגה האירופית בעונת 2011/2012. בשנת 2011 המועדון שינה את שמו מלוקומוטיב אסטנה למועדון כדורגל אסטנה. ב-2 במרץ 2011, אסטנה ניצחה את טובול 2-1 וזכתה בסופר קאפ הקזחי בפעם הראשונה בתולדותיה. בעונת 2012 אסטנה ניצחה בגמר הגביע את אירטיש וזכתה בגביע בפעם השנייה. בעונת 2013/2014 אסטנה שיחקה בסיבוב המוקדמות הראשון של הליגה האירופית נגד בוטב פלובדיב. אסטנה הפסידה בשני המשחקים, 0-1 בבית ו0–5 בחוץ והודחה מהטורניר. ב-4 ביולי 2013, אסטנה הצטרפה באופן רשמי למועדון הספורט הנשיאותי אסטנה החדש שנוצר כדי לשלב את קבוצות הספורט העיקריות באסטנה, הארגון נתמך על ידי ריבון קרן העושר "סמרוק-קזיינה".


=== התואר הראשון והמאמן סטנימיר סטוילוב (הווה-2014) ===
ב-22 ביוני 2014, המועדון הודיע כי מאמן בוטב פלובדיב לשעבר סטנימיר סטוילוב מונה כמאמן ראשי חדש. בעונת 2014/2015, אסטנה שיחקה בארבעה שלבים במוקדמות הליגה האירופית. בסיבוב המוקדמות הראשון אסטנה הביסה את פיוניק ירוואן 6-1 בסיכום שני המשחקים, בסיבוב המוקדמות השני אסטנה ניצחה את הפועל תל אביב 3-1 בסיכום שני המשחקים, הודות לניצחון 0–3 בבית. בסיבוב המוקדמות השלישי אסטנה הביסה את א.י.ק סולנה 4-1 בסיכום שני המשחקים. בשלב הפלייאוף אסטנה הובסה על ידי ויאריאל 7-0 בסיכום שני המשחקים. בשנת 2014, אסטנה זכתה באליפות קזחסטן בפעם הראשונה בתולדותיה. ב-1 במרץ 2015, אסטנה זכתה בסופר קאפ הקזחי, אחרי שהיא נצחה את קאיראט אלמטי 2-3 בבעיטת עונשים לאחר שהמשחק הסתיים בתוצאה של 0-0. בעונת 2015/2016, אסטנה שיחקה בשלושה שלבים במוקדמות ליגת האלופות. בסיבוב המוקדמות השני אסטנה נצחה את מאריבור 3-2 בסיכום שני המשחקים, בסיבוב המוקדמות השלישי אסטנה ניצחה את ה.י.ק. הלסינקי 4-3 בסיכום שני המשחקים. בשלב הפלייאוף אסטנה ניצחה את אפואל ניקוסיה 1-2 בסיכום שני המשחקים ועלתה לשלב הבתים, בכך אסטנה הוא המועדון הקזחי הראשון שהעפיל לשלב הבתים של ליגת האלופות, והוא המועדון הקזחי השני שעלה לשלב בתים של מפעל אירופי כל שהוא לאחר ששחטאר קאראגנדי העפילה לשלב הבתים של הליגה האירופית בעונת 2013/2014. הקבוצה הוגרלה לבית ג' עם: בנפיקה ליסבון, אתלטיקו מדריד וגלאטסראיי. ב-8 בנובמבר 2015, אסטנה זכתה באליפות השנייה בתולדותיה לאחר שניצחה במחזור האחרון של העונה את אקטובה 0–1 בבית.
בעונת 2017/2018 העפילה לראשונה לשלב 32 האחרונות של הליגה האירופית.


== אצטדיון ==
האצטדיון של אסטנה הוא אסטנה ארנה. האצטדיון הוא הבית של אסטנה מאז אמצע עונת 2009, כאשר המועדון עבר מאצטדיון קז'ימוקן מנואטיפסוב. באצטדיון יש 30,000 מושבים ויש לו גג נפתח. משחק הבכורה באצטדיון היה משחק ידידות שבו נצחה אסטנה 1–2 את נבחרת קזחסטן בכדורגל עד גיל 21.
הבנייה של האצטדיון עלתה 185 מיליון דולר. האצטדיון תוכנן בצורת אליפטית על ידי אדריכלי ספורט מובילים בשיתוף עם אדריכלי תבנליאולו. ב-31 בינואר 2011, הוא אירח את טקס הפתיחה של משחקי החורף של אסיה ה-7. כמו כן, משמש האצטדיון גם כאצטדיון הלאומי של קזחסטן.


== תלבושת ==
כחול ולבן היו הצבעים העיקריים של המועדון, כי הכינוי של הקבוצה היה "הכחולה-לבנה". כחול היה בשימוש כדי להדגיש את חולצת הבית בעוד לבן היה הצבע העיקרי של ערכת החוץ של הקבוצה. במהלך עונת 2012, הקבוצה לבשה חולצות עם פסים צהובים וכחולים ומכנסיים קצרים כחולים כערכה ביתית וערכה כחולה מלאה בחוץ. בשנת 2013, הם הוציאו את הצבעים המקוריים משימוש, שהם היו בשימוש משנת 2009 לשנת 2011. בשנת 2013, אסטנה הצטרפה למועדון הספורט הנשיאותי אסטנה ואימץ את צבעיו. צבעי המועדון הנוכחיים הם כחול שמיים וצהוב. החסות הנוכחית של אסטנה היא קרן ההון הממשלתית "סמרוק-קזיינה". החסות הראשונה של המועדון הייתה חברת הרכבות הלאומית של קזחסטן "טמיר ז'וליי" שנתנה חסות למועדון עבור סכום כולל של 4 שנים לפני סיום העסקה בשנת 2013. ספקית הערכה של הקבוצה היא אדידס שמספקת את ערכות המועדון מאז הקמתו.

תלבושות הבית והחוץ של קבוצת הכדורגל לאורך השנים


== סגל שחקנים ==
נכון ל-21 ביולי 2021


== תארים והישגים ==
ליגת העל הקזחית:

זכייה (7): 2014, 2015, 2016, 2017, 2018, 2019, 2022
סגנות (2): 2009, 2013הגביע הקזחי:

זכייה (3): 2010, 2012, 2016
סגנות (1): 2015הסופר קאפ הקזחי:

זכייה {6): 2011, 2015, 2018, 2019, 2020, 2023
סגנות (3): 2013, 2016, 2017


== הישגים לפי עונה ==


== שיאים ==
ניצחון הליגה הגבוה ביותר - 1-6 נגד קאיראט אלמטי ב-19 ביוני 2011, 0-5 נגד אטיראו ב-19 באוגוסט 2011
ההפסד הליגה הגבוה ביותר - 5-0 נגד אירטיש ב-26 במאי 2011
רצף ניצחונות הליגה הארוך ביותר - 8, בעונת 2009
שיאן ההופעות בליגה - מאראט שאקחמטוב, 130 הופעות
שיאן ההופעות - מאראט שאקחמטוב, 150 הופעות
מלך השערים בעונת ליגה - פוקסי קת'בואמה, 16
מלך השערים בעונה כוללת -פוקסי קת'בואמה, 20
השחקן הצעיר ביותר - אבזל בייסבקוב, 16 שנים, 4 חודשים ו-7 ימים
השחקן המבוגר ביותר - אנדריי טיחונוב, 39 שנים ו-9 ימים


== גלריה ==

			
			
		
		
			
			
		


== קישורים חיצוניים ==

 אתר האינטרנט הרשמי של אסטנה אסטנה, ברשת החברתית פייסבוק
 אסטנה, ברשת החברתית טוויטר
פרופיל, באתר אופ"א
פרופיל, באתר Transfermarkt
פרופיל, באתר Soccerway
פרופיל, באתר WorldFootball.net
האתר הרשמי (בקזחית) (ברוסית) (באנגלית)


== הערות שוליים ==