revision: 36570288
title: Me Against the Music
url: https://he.wikipedia.org/wiki/Me_Against_the_Music


---

Me Against the Music (בעברית: אני נגד המוזיקה) הוא הסינגל הראשון של זמרת הפופ האמריקאית בריטני ספירס בשיתוף מדונה, מתוך אלבומה הרביעי, In the Zone. השיר יצא לקראת סוף שנת 2003 ברחבי העולם.
בשנת 2004, זכה השיר בפרס בטקס פרסי המוזיקה של בילבורד בקטגוריית - "שיר הדאנס הנמכר ביותר של השנה".


== רקע וכתיבה ==
כריס סטיוארט ופנלופה מגנט כתבו והפיקו את השיר "Pop Culture Whore". צמד המפיקים הציג בפני ספירס ומנהלה האישי את השיר, אך ספירס דחתה אותו למרות אהבתו של המנהל שלה את השיר. המפיקים בילו יום שלם עם ספירס והחלו לכתוב שיר חדש בשיתוף עם ספירס.
במהלך החזרות לטקס ה-VMA בשנת 2003, השמיעה ספירס למדונה את השיר, ולאחר שזו אהבה אותו, ספירס הציעה לה להשתתף בו.חברת התקליטים של ספירס, ג'ייב רקורדס קיוותה כי השיר "Outrageous" יהיה הסינגל הראשון מהאלבום, אך ספירס רצתה שיהיה זה השיר "Me Against the Music".
לאחר הופעתה עם השיר בפעם הראשונה, סירבה ספירס להגיד האם השיר יהיה הסינגל הראשון או לא, אך הדבר אושר מאוחר יותר.


== וידאו קליפ ==
הווידאו קליפ לשיר "Me Against the Music" בוים על ידי פול הנטר, בסילברקאפ אולפני לונג איילנד סיטי, באוקטובר 2003. הקליפ מתחיל בסצנה בה ספירס נכנסת למועדון. ספירס מתחילה בקטע ריקוד קצר, וחדרים שונים במועדון מוצגים תוך כדי.
בחדר אחד, נראית מדונה יושבת וצופה במצלמות המועדון. מדונה מבחינה בספירס ויוצאת לעברה, על מנת להבין מי היא. במועדון, ספירס מחפשת אחר מדונה, ויוצאת לקראתה. מדונה וספירס רוקדות בחדרים הצמודים, ומחפשות אחת אחרי השנייה. לבסוף, כשספירס מוצאת את מדונה, היא דוחפת אותה לקיר. השתיים מתקרבות ועומדות להתנשק, מה שמהווה מחווה להופעתן המפורסמת של השתיים בטקס ה-VMA של MTV, בה השתיים התנשקו.
עם זאת, בקליפ, מדונה נעלמת לפני שספירס מספיקה לנשקה. נשמע קול צחוק של מדונה, מה שמעלה את ההשערה שמדונה הייתה בעצם דמיונה של ספירס. הקליפ היה במקום הראשון במצעד הקליפים של ערוץ MTV, ה-"TRL" ונשאר שם במשך 20 ימים רצופים, מה שנחשב לשיא. למרות זאת, בשנת 2005 השיא נשבר על ידי הזמרת קלי קלרקסון עם הקליפ לשיר "Behind These Hazel Eyes".


== מיקומי שיא ==


== נתוני מכירות ==


== היסטוריית יציאות לאור ==


== קישורים חיצוניים ==
 מידע על היצירה "Me Against the Music" באתר מיוזיק בריינז
 מידע על הסינגל "Me Against the Music" באתר מיוזיק בריינז
 מידע על היצירה "Me Against the Music" באתר Discogs
 סרטון השיר "Me Against the Music" באתר יוטיוב


== הערות שוליים ==