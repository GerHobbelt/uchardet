revision: 35615278
title: Thank You for the Music
url: https://he.wikipedia.org/wiki/Thank_You_for_the_Music


---

Thank You for the Music (בעברית: תודה לך על המוזיקה) היה הלהיט האחרון והעשרים וחמישה במספרו של להקת ABBA.


== הפקה ==
הסינגל יצא בנובמבר 1983 עם "Our Last Summer" כבי-סייד. השיר הוקלט שש שנים קודם לכן, ב-1977, ויצא כבי-סייד של Eagle שהופץ במספר מצומצם של ארצות בהן גרמניה, צרפת, אוסטריה, אוסטרליה ושווייץ. "Thank You For The Music" נכלל גם באלבום The Album ובסרט ABBA: The Movie שיצא לאקרנים יחד עם האלבום.
הסולנית בשיר "Thank You for the Music" היא אנייטה פלסקוג, כשאנני-פריד לינגסטאד מצטרפת אליה בפזמון. השיר היה אמור להוות חלק מ"מיני מחזמר" בשם "הנערה זהובת השיער" (The Girl With The Golden Hair) יחד עם עוד שלושה שירים: "I Wonder (Departure)", "I'm A Marionette" (שניהם מופיעים ב-The Album), ושיר נוסף בשם "עלי על הקרוסלה" (Get On The Carousel), שלא הופץ באופן רשמי. התוכנית לכתוב מיני-מחזמר נגנזה לבסוף. הלהקה גם הקליטה גרסה ספרדית של השיר ב-1980 שנועדה לקדם את אוסף הלהיטים בספרדית שהלהקה הוציאה באותה שנה בספרד ובמדינות אמריקה הלטינית.
השיר הגיע למקום השני במצעד השבועי של אפריקה הדרומית.


== קישורים חיצוניים ==
 מידע על היצירה "Thank You for the Music" באתר מיוזיק בריינז
 מידע על הקומפוזיציה "Thank You for the Music" באתר AllMusic
גרסאות נוספות ל"Thank You for the Music" באתר SecondHandSongs