revision: 34317630
title: "\u05D1\u05D9\u05EA \u05E1\u05E4\u05E8 \u05E8\u05E2\u05D5\u05EA (\u05D9\u05E8\
  \u05D5\u05E9\u05DC\u05D9\u05DD)"
url: https://he.wikipedia.org/wiki/%D7%91%D7%99%D7%AA_%D7%A1%D7%A4%D7%A8_%D7%A8%D7%A2%D7%95%D7%AA_(%D7%99%D7%A8%D7%95%D7%A9%D7%9C%D7%99%D7%9D)


---

בית ספר "רעות" הוא בית ספר שש שנתי בירושלים. בית הספר משרת קהילה דתית וחילונית והוא משתייך לזרם חינוך ממלכתי משלב.


== היסטוריה ==
בית הספר נוסד בשנת 1999 במטרה לחנך תלמידים מכיתה ז' עד יב'.
את המוסד הקים ד"ר אריה גייגר, שניהל בית ספר ממלכתי־דתי בירושלים.
בתחילת דרכו מנה בית-הספר כ-100 תלמידים, והיה ממוקם בבית אלישבע שבשכונת קטמון הישנה בירושלים. בשנת תשע"א (2010) העתיק בית-הספר את מקומו למבנה בשכונת הקטמונים, בו הוא שכן עד 2020, אז עבר למשכנו החדש בשכונת בית וגן.בשנת התשע"ד (2014) הפך בית הספר לאחד מבתי הספר של האגודה לקידום החינוך. המוסד מנוהל היום על ידי מתן ראב"ד. אילנית ברוכי מנהלת את חטיבת הביניים.
המוסד מונה כ-400 תלמידים מירושלים וסביבתה.


== מעורבות חברתית ==
בית הספר מפעיל ומחנך את תלמידיו לגלות מעורבות חברתית, זאת במסגרת מספר פרויקטים:

המסעדה החברתית - מסעדה הנמצאת בשטח בית הספר ומופעלת על ידי התלמידים, במסגרתה מוגש אוכל חם לנזקקים המגיעים לאכול בבית הספר שלוש פעמים בשבוע. בשנת 2017 פתח בית הספר בקמפיין מימון המונים כדי לאפשר את המשך פעילות המסעדה החברתית.
חלון לשוויון – תוכנית מעורבות חברתית במסגרתה תלמידי בית הספר עורכים בדיקת נגישות במתקנים ואתרים שונים ברחבי ירושלים.
תוכנית מעשר – תוכנית יזמות והתנדבות 'בית-ספר בקהילה'.
הגדעונים – תוכנית התנדבות במסגרתה תלמידי בית הספר משפצים מצבות בבתי העלמין היהודיים בפולין.


== קישורים חיצוניים ==
 בית ספר רעות, ברשת החברתית פייסבוק אתר האינטרנט הרשמי של בית ספר רעות
 דב אלבוים מראיין את מייסד בית הספר ד"ר אריה גיגר, סרטון  באתר יוטיוב (אורך: 22:11), מתוך התוכנית חוצה ישראל, 2001
 סרט תדמית של בית הספר, סרטון  באתר יוטיוב (אורך: 10:48)
תמר וילרפורט, איפה אפשר ללמוד אחרת, באתר כלכליסט, 26 בינואר 2009
אשר קשר, מורה לחיים, באתר זמן מעריב ירושלים, ‏11 בינואר 2008


== הערות שוליים ==