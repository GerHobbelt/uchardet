revision: 35908948
title: Scholar
url: https://he.wikipedia.org/wiki/%D7%92%D7%95%D7%92%D7%9C_%D7%A1%D7%A7%D7%95%D7%9C%D7%A8


---

גוגל סְקוֹלַר (באנגלית: Google Scholar) הוא מנוע חיפוש מקוון מבית היוצר של גוגל, הממפתח את הטקסט המלא של מאמרים, דוחות טכניים, דו"חות לפני הדפסה, תזות, ספרים, ומסמכים אחרים ממגוון רחב של הוצאות ובמקצועות שונים.
מנוע החיפוש, הושק בגרסת בטא בנובמבר 2004.
המנוע כולל כתבי עת מקוונים שרובם עברו ביקורת עמיתים מאירופה וארצות הברית ושייכים להוצאות הגדולות ביותר בתחום. 
הוא דומה בהתנהלותו למנועי החיפוש החינמיים Scirus מ-Elsevier, CiteSeerX, ו-getCITED או מנועים למנויים Scopus של Elsevier ו-Web of Science של Thomson ISI.


== מוטו ==
מוטו גוגל סקולר - "עימדו על כתפי נפילים" (Stand on the shoulders of giants) – היא מחווה למלומדים שתרמו למדע במרוצת מאות שנים וסיפקו את היסודות להישגים אינטלקטואליים חדשים, ובמיוחד לאייזק ניוטון, שהסיסמה מבוססת על ציטוט ממכתב שכתב ובו נאמר "אם הרחקתי לראות, הרי זה משום שעמדתי על כתפיהם של ענקים."


== מאפיינים וייחודיות ==
גוגל סקולר מאפשר למשתמשים לחפש עותקים דיגיטליים או פיזיים של מאמרים, באינטרנט או בספריות.
התוצאות הרלוונטיות ביותר למילות החיפוש יופיעו בראש הרשימה, לפי דירוג המחבר, מספר האזכורים של המאמר ועדכניות האזכורים.חיפוש יעיל יכול להתבצע בסינון לפי שנת פרסום כדי לבחור מילות חיפוש מקצועיות ומתאימות, ניתן להיעזר במקורות משניים כגון ויקיפדיה.במסגרת איתור מאמר המערכת מציעה מאמרים הדומים לו או מאמרים שציטטו אותו.
מכיוון שרבות מתוצאות החיפוש של גוגל סקולר מקושרות למאמרים מסחריים, רוב האנשים יוכלו לגשת רק לתקציר המאמר ולפרטיו הביבליוגרפיים, ויצטרכו לשלם דמי לגישה לכל המאמר. סטודנטים ממוסדות אקדמיים לרוב יכולים לקבל גישה למאמר המלא דרך ספריית המוסד.


== תחום משפטי ==
לגוגל סקולר מאגר משפטי נרחב של ארצות הברית. המאגר כולל חוות דעת שפורסמו במקרי ערעורי מדינה ובית משפט עליון בארצות הברית משנת 1950, כתובים מבתי משפט מחוזי ופדרליים בארצות הברית, ערעורים, מס ופשיטת רגל משנת 1923 וכתובי בית משפט העליון האמריקאי משנת 1791. 
גוגל סקולר מוסיף קישורים לציטוט בלחיצה בתוך המקרים והכרטיסיות המאפשרות לעורכי הדין לחפש תקדימים וציטוטים לאחר ההחלטה של בית המשפט.


== קישורים חיצוניים ==

 אתר האינטרנט הרשמי של גוגל סקולר (בשפות מרובות)
גוגל סקולר - הגרסה העברית של האתר
סיגל תפארת, איך לחפש מאמרים בגוגל סקולר? 8 במאי 2019


== הערות שוליים ==