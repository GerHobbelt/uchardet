revision: 33797779
title: Communication
url: https://he.wikipedia.org/wiki/Communication_Arts


---

Communication Arts הוא כתב עת בינלאומי לתקשורת חזותית. הוא עוסק בנושאים שונים, וביניהם עיצוב גרפי, פרסומת, צילום, איור ומדיה אינטראקטיבית.
Communication Arts יוצא לאור בשישה גיליונות בשנה ומארח שש תחרויות יצירה בעיצוב גרפי, פרסום, צילום, איור, טיפוגרפיה ומדיה אינטראקטיבית. המגזין מתחזק גם שני אתרי אינטרנט: commarts.com ו-creativehotlist.com.


== היסטוריה ==
המגזין יצא לאור לראשונה בשנת 1959 על ידי ריצ'רד קווין ורוברט בלאנצ'ארד. הגיליון הראשון הופיע באוגוסט 1959 ככתב העת "Journal of Commercial Art". בין שאר החידושים שהיו בגיליון זה, ניתן לציין, כי היה זה כתב העת הראשון בארצות הברית שנדפס בדפוס אופסט. בתוך שישה חודשים, התפוצה בתשלום גדלה ל-10,000 עותקים. אולם הפרסום בתשלום היה נמוך ו-CA לא היה הצלחה כלכלית.
לאחר שבלנצ'ארד עזב, כדי להיכנס לעסקים בעצמו, קווין וצוות קטן המשיכו לכתוב, לעצב ולהפיק את המגזין. בסופו של דבר, התפוצה בתשלום עלתה ל-38,000 עותקים. החל משנת 2021, התפוצה בתשלום של CA עמדה על 21,000, לעומת 59,429 בשנת 2009. את המגזין ממשיכים לערוך ולפרסם ז'אן, אשתו של קווין, ובנם, פטריק קווין.
כדי לייצר הכנסה נוספת ותוכן ערכי, החל המגזין בשנת 1960 בתחרות שנתית בה שופטים מקצועיים קובעים את המנצחים. תוך כמה שנים התחרות השנתית גדלה, ובסופו של דבר התחלקה לארבע תחרויות שנתיות: עיצוב גרפי, פרסום, צילום ואיור. תחרות חמישית, אינטראקטיבית, נוספה בשנת 1995. בכל תחרויות של CA השופטים הם אנשי מקצוע יצירתיים. השופטים מחלקים פרסים המבוססים על יצירתיות ולא על החזר השקעה.


=== נוכחות מקוונת ===
CA היה הראשון שהשיק, בשנת 1995 נוכחות באינטרנט (Communication Arts).
בנוסף להצגת עבודות יצירה בתקשורת חזותית, הוא כלל מדור לרישומי משרות. מדור המשרות גדל והושק מחדש בשנת 2001 כאתר עצמאי, Creative Hotlist. שני אתרים אלה מקבלים כשלושה מיליון צפיות בדף ו-250,000 מבקרים ייחודיים בחודש.


== קישורים חיצוניים ==

 אתר האינטרנט הרשמי של Communication Arts (באנגלית) Communication Arts, ברשת החברתית טוויטר


== הערות שוליים ==