revision: 36396683
title: Viva Records
url: https://he.wikipedia.org/wiki/Only_Time


---

Only Time (בעברית: רק הזמן) הוא שיר שהוקלט על ידי הזמרת-יוצרת והמוזיקאית האירית אניה. הוא יצא לאור ב-6 בנובמבר 2000 כסינגל המוביל מתוך אלבום האולפן החמישי שלה, A Day Without Rain ‏(2000). השיר הגיע למקום הראשון בקנדה, גרמניה, פולין ושווייץ ולמקום השני באוסטריה; הוא הפך לשירה היחיד של אניה כאמנית סולו שהצליח להיכנס לעשירייה הפותחת במצעד הבילבורד הוט 100, שם דורג בשיאו במקום העשירי.


== הוצאה ==
בשנת 2001, "Only Time" יצא מחדש כרמיקס שנשלח לרדיו. גרסת הרמיקס של "Only Time" נוצרה על ידי ההרכב המוזיקלי Swiss American Federation (ראשי תיבות: S.A.F.) והופקה על ידי ניקי ראיין. אניה תרמה את הרווחים ממכירת אותו השיר לקופת האלמנות והילדים של אגודת הכבאים במדים כדי לסייע למשפחות הכבאים לאחר פיגועי 11 בספטמבר.פרק זמן לצאתו, עלה השיר לרשת הזרמת המדיה ספוטיפיי, תוך שהצליח לצבור שם למעלה מ-200 מיליון השמעות.


== וידאו קליפ ==
את הווידאו קליפ הרשמי של "Only Time", בו נראית אניה מבצעת את השיר בקונספט של אביב, קיץ, סתיו וחורף, ביים גרהאם פינק. הוא יצא לאור בשנת 2000. בשנת 2020, בעת חגיגות 20 השנים של השיר, נערך הקליפ שלו מחדש כך שהותאם לרזולוציית 4K. גרסה זו יצאה לאור במרץ 2020.נכון לדצמבר 2021, מונה הצפיות של הקליפ עומד על למעלה מ-195 מיליון צפיות.


== פרסים ומועמדויות ==
בשנת 2002, זכה "Only Time" בפרס Echo בקטגוריית "הסינגל הטוב ביותר של השנה".


== הופעה ==
אניה ביצעה את "Only Time" מספר פעמים בשנים שונות. הוא בוצע בטקסים, תוכניות ואירועים כדוגמת: "לארי קינג לייב", "ילדים במצוקה", "הבוקר", The View,‏ Happy Xmas Show,‏ Entertainment Tonight,‏ "לייב עם רג'יס וקלי", "תוכנית הלילה עם ג'יי לנו", ופרסי המוזיקה העולמית לשנת 2001.


== שימוש במדיה ==
השיר נכלל בפסקול הסרט "אהבה בחודש נובמבר" (2001). לאחר פיגועי 11 בספטמבר, המכירות של A Day Without Rain ו-"Only Time", זינקו בשל שימוש רב שנעשה בהם במשדרים ובתחנות הרדיו השונות. כתוצאה מכך, "Only Time" הגיע למקום העשירי במצעד הבילבורד הוט 100 ולמקום הראשון במצעד השירים העכשוויים למבוגרים. במהלך הקיץ והסתיו של 2001, השתמשו ב-NBC בשיר בפרסומות כדי לקדם את "חברים", שסיימה את העונה בצורה שכונתה "קליף האנגר". ב-NBC השתמשו בו גם כמוזיקת רקע במהלך סצנת המוות של בובי קפי בפרק "עסקים בלתי גמורים" (שודר ב-12 במרץ 2001) מהעונה השנייה של Third Watch. החשיפה סייעה לו לזכות להצלחה רבה, תוך שהושמע בתחנות הרדיו; כתוצאה מכך, הפך ללהיטה הראשון של אניה מזה 12 שנים. השיר הושמע פעמיים בתוכנית ב-Viva La Bam; הוא הושמע לראשונה במונטאז' של בם מרגרה שהורס את המכוניות של דון ויטו ב-"Bamiature Golf" ושוב ב-"Where's Vito?" במהלך רטרוספקטיבה שהוצגה באותן הסצנות. אניה ביצעה אותו בטקס פרסי המוזיקה העולמית לשנת 2001. הוא הושמע בפרק הרביעי בעונה השביעית של "הבחורה החדשה".ב-13 בנובמבר 2013, הושקה הפרסומת "The Epic Split" עבור הסדרה "וולוו FM" של וולוו משאיות, שכללה את השיר ואת ז'אן-קלוד ואן דאם. הצלחת הפרסומת גרמה ל-"Only Time" להיכנס מחדש למצעד הבילבורד הוט 100 שם הוא דורג במקום ה-43, תוך שדורג במקום ה-95 במצעד הסינגלים הבריטי. ב-Kraft Foods השתמשו בשיר בפרסומות שהציגו הורים נרגעים בזמן שילדיהם אוכלים מקרוני עם גבינה. בשנת 2018 עלה לאקרנים הסרט "דדפול 2" של מארוול, בו הושמע השיר. הוא הושמע במשחקים של דאלאס סטארס שהתקיימו באמריקן איירליינס סנטר.ב-2022 שולב השיר בפס הקול של הסרט "תור: אהבה ורעם".
מעבר לכך, ישנו שימוש נרחב ב-"Only Time" כמם אינטרנטי המתאר סצנות שונות המסתיימות בטרגדיה.


== רשימת השמעה ==


== מיקומי שיא ==


== נתוני מכירות ==


== היסטוריית יציאות לאור ==


== קישורים חיצוניים ==
 מידע על היצירה "Only Time" באתר מיוזיק בריינז
 מילות השיר "Only Time" באתר Genius
 סרטון השיר "Only Time" באתר יוטיוב


== הערות שוליים ==