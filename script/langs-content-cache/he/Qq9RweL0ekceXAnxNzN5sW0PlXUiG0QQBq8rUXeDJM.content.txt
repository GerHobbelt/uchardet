revision: 36300091
title: "\u05DE\u05E9\u05D4 \u05DE\u05E2\u05D5\u05D6"
url: https://he.wikipedia.org/wiki/%D7%9E%D7%A9%D7%94_%D7%9E%D7%A2%D7%95%D7%96


---

משה מעוז (נולד ב-19 במרץ 1935) הוא פרופסור אמריטוס ללימודי האסלאם והמזרח התיכון באוניברסיטה העברית בירושלים, ומנהל המכון למחקר ע"ש הארי טרומן למען קידום השלום שבאוניברסיטה העברית בירושלים. מעוז הוא מומחה בעל שם עולמי לעולם הערבי ולמזרח התיכון, יועץ לענייני ערבים לראשי ממשלה ולשר הביטחון. בנוסף, פרסם מעוז 20 ספרים ו-56 מאמרים בתחום המזרח התיכון.


== ביוגרפיה ==
מעוז נולד בתל אביב. בגיל 12 הצטרף לאצ"ל, השתתף באימוני שדה והדביק כרוזים בתל אביב. שירת באצ"ל עד קום המדינה. בשנת 1952 סיים את לימודיו בתיכון והתגייס לצה"ל שם שירת ביחידה קרבית.
את לימודי לתואר ראשון סיים בשנת 1958 באוניברסיטה העברית במגמת היסטוריה של המזרח התיכון, שפה וספרות ערבית. הוא החל לעבוד כעוזר ליועץ ראש הממשלה בן-גוריון לענייני הערבים בארץ בשנת 1960 ולאחר כשנה ב - 1961, המשיך את לימודיו באוניברסיטה העברית בירושלים והשלים תואר שני בהיסטוריה של המזרח התיכון ויחסים בינלאומיים, בנוסף, למד גם טורקית וצרפתית.
בשנת 1966 השלים תואר Ph.D בקולג' סנט אנתוני, אוניברסיטת אוקספורד, אנגליה, בהיסטוריה של המזרח התיכון, והחל משנת 1968 שימש מרצה באוניברסיטה העברית בירושלים. במקביל, החל משנת 1971, כיהן כיושב ראש המכון ללימודי אסיה ואפריקה באוניברסיטה העברית.
בשנת 1975 סיים את תפקידו במכון ללימודי אסיה ואפריקה והחל לנהל את המכון למחקר על שם הארי טרומן למען קידום השלום  באוניברסיטה העברית. הוא המשיך בתפקידו עד שנת 1978, כשבמקביל, משנת 1977 ועד 1979, ייעץ לוועדת חוץ וביטחון בכנסת. ב-1978 שירת בשירות מיוחד בצבא בדרגת אלוף-משנה עד שנת 1980. בשנים אלו שימש כיועץ לענייני ערבים לשר הביטחון דאז עזר ויצמן.
בין השנים 1983–1986 שימש מעוז יושב ראש החוג ללימודי אסלאם והמזרח התיכון באוניברסיטה העברית בירושלים ובמקביל היה חבר בוועדות המייעצות על יחסי ערבים-ישראלים לראש הממשלה שמעון פרס.
בשנת 1992 חזר מעוז לנהל את המכון למחקר על שם הארי טרומן למען קידום השלום, האוניברסיטה העברית ובמקביל היה חבר בוועדות המייעצות על יחסי ערבים ישראלים לראש הממשלה יצחק רבין. באמצע שנות התשעים הקים את העמותה הישראלית ללימודים בינלאומיים.
בשנת 1998 כיהן כיושב ראש המרכז לחקר החברה הערבית בישראל ובשנת 2003 החל לכהן כיושב ראש עמית בדיאלוג היהודי-איסלמי בפורום של נשיא המדינה.
מעוז הוא אב לשתי בנות - פרופסור יפעת מעוז וד"ר דריה מעוז.


== מלגות, פרופסורה, עמית בכיר ==
1970-1971, עמית אורח בוולפסון, קולג' סט' אנטוני, אוקספורד, אנגליה
1978-1979 עמית, המכון ללימודים מתקדמים, אוניברסיטה עברית ירושלים
1980 חוקר אורח, מרכז וודרו וילסון, וושינגטון הבירה
1976 פרופסור אורח באוניברסיטת קולומביה, ניו יורק
1976 ו - 1981 פרופסור אורח באוניברסיטת ג'ורג'טאון, וושינגטון הבירה
1982 עמית, הולנד המכון ללימודים מתקדמים, ווסנאר, הולנד
1986 - 1987 עמית ללימודי המזרח התיכון, מכון ברוקינגס, וושינגטון הבירה
1987 אורח מלומד, מרכז לעניינים בינלאומיים, אוניברסיטת הרווארד, קיימברידג'
1995 - 1999 חבר בקבוצת עבודה משותפת על יחסי ישראל-פלסטינים, אוניברסיטת הרווארד
1996 - מכון וושינגטון למדיניות המזרח הקרוב
1997 - המכון הנורווגי ליחסים בינלאומיים
2000 פרופסור אורח, אוניברסיטת קולגייט
2003 אוניברסיטת ברנדייס
2003-2004 עמית בכיר, ארצות הברית המכון לשלום, וושינגטון הבירה
2003 חוקר אורח, מכון המזרח התיכון, וושינגטון הבירה
2004 רבין, מכון ג'יימס בייקר, אוניברסיטת רייס
2004-2005 עמית בכיר, ארצות הברית המכון לשלום, וושינגטון
2007 חוקר אורח באוניברסיטת הרווארד
2008 עמית בכיר, מכון טרומן, האוניברסיטה עברית ירושלים


== פרסים ==
פרס לנדאו, מפעל הפיס, ישראל, 1987
פרס צ`ציק לחקר ביטחון ישראל מטעם המרכז ומחקרים אסטרטגיים על-שם יפה באוניברסיטת תל אביב 1996


== ספרים ==
השלב הבא, הוצאת עם הספר, 1965
סוריה החדשה, הוצאת רשפים, 1974
המזרח התיכון לאחר מלחמת יום הכיפורים, הוצאת מרכז ההסברה, 1975
המנהיגות הפלסטינית בגדה המערבית, הוצאת רשפים, 1985
אסד הספינקס של דמשק, הוצאת דביר, 1988
סוריה וביטחון ישראל, הוצאת מערכות, 1991
ישראל סוריה סוף הסכסוך, הוצאת מעריב, 1996
התנועה הלאומית הפלסטינית מעימות להשלמה, הוצאת מערכות, 1997
הגולן בין מלחמה ושלום, הוצאת מעריב, 1999
אל הערביות ובחזרה, הוצאת האוניברסיטה הפתוחה, 2008


== ספרים וכתבי עת שערך ==


== מאמרים ומונוגרפיות ==


== קישורים חיצוניים ==

משה מעוז, באתר ResearchGate
לכתוב היסטוריה של סוריה, באתר (אוניברסיטה עברית)
המצב בסוריה, באתר (רדיו ללא הפסקה)
מדוע קרס תהליך אוסלו?, באתר (שם האתר)
פתרון בעיית הפליטים הפלסטינים: הכדור בידי ישראל?, באתר (CGNews)
אסד יצליח לשרוד וינצח במלחמה נגד המורדים, באתר (nrg)
זילזלו בו, אבל הוא לא כל כך טיפש, באתר (ישראל היום)
סוריה הגדולה חזון ומציאות, באתר (האוניברסיטה העברית ירושלים)
כנס אביר החמישי, באתר (האוניברסיטה העברית ירושלים)
לדבר עם חמאס, באתר (ערוץ הכנסת)
דת ושלטון: יהדות, נצרות, אסלאם, באתר (אוניברסיטה פתוחה)
ההתקוממות בסוריה והשפעותיה מבית ומחוץ, באתר אוניברסיטת תל אביב
 משה מעוז (1935-), דף שער בספרייה הלאומית


== הערות שוליים ==