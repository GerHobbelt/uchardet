revision: 35276095
title: '&'
url: https://he.wikipedia.org/wiki/%26


---

סימן "גם" או סימן et ("את", באנגלית: Ampersand – אמפרסנד; &, &, &, &) הוא סימן כתב המשמש בשפות הלטיניות כמילת חיבור בין שתי מילים. סימן & הוא למעשה ליגטורה של אותיות המילה הלטינית et (באנגלית: and) שמשמעה "וגם".
עד סוף המאה ה-19 נהגו ללמד את הסימן כאחת מאותיות האלפבית הלטיני, והוא הוצב בסוף סדר האותיות.


== היסטוריה ==
מקורו של הסימן ברומא העתיקה במאה הראשונה. כיום משערים שמזכירו של קיקרו, מרכוס טוליוס טירו, הוא שהמציא את הסימן, תוך ליגטורה של האותיות E ו־T.
עם הזמן הפך הסימן למעגלי יותר, ופחות דומה לשתי האותיות.
במאה ה־8 לספירה התפתחה הקליגרפיה במערב אירופה, ובעיקר הכתב הקרולינגי. באותה עת הפך הסימן פופולרי ביותר, שכן הוא קיצר את הכתיבה של המילה השימושית et – "וגם".
לאחר המצאת הדפוס בשנת 1455 גם המדפיסים העדיפו את הסימן "&" על כתיבת המילה הארוכה יותר.
במהלך השנים נחשב הסימן כאות ה־27 של האלפבית האנגלי, וג'ורג' אליוט אף כתבה באחד מסיפוריה:


== כתיבת הסימן ==


== שימושים ==
בתחום הבלשנות, משמש הסימון "&" לאיחוי נסמכים הקשורים במשפט.
הסימן משמש בשפה האנגלית כקיצור למילה and, לדוגמה: Mr. & Mrs. Smith (מר וגברת סמית')
הביטוי הלטיני "et cetera" ("וכולי") מקוצר לרוב ל־etc. וזה מקוצר, תוך שימוש ב-"&", ל־"&c.".
בשפות תכנות רבות (C, C++, Java, C#) הכפלת הסימן, "&&", מתפקדת כאופרטור  וגם (AND) לוגי, כאשר "&" מתפקד כאופרטור וגם על ביטים.
ב-C וב-C++ "&" מתפקד כאופרטור אונרי המחזיר מצביע אל המשתנה אליו הופעל.
ב-C++ "&" משמש להגדרת הטיפוס כטיפוס ייחוס.
ב-פייתון "&" מתפקד כאופרטור על ביטים.
בשפות סימון כמו HTML ו-XML "&" והטקסט שבא אחריו מיצגים ישות.


== ראו גם ==
ו' החיבור


== קישורים חיצוניים ==

אמפרסנד, מאמר מאת מקס קאפליש
השימושים בסימן
מאמר על ההיסטוריה של הסימן מאת ארטי לבדב


== הערות שוליים ==