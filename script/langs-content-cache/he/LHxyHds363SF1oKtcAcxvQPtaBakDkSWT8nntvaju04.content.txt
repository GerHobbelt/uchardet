revision: 36386854
title: "\u05D4\u05DC\u05E0\u05D4 \u05E4\u05E4\u05D0\u05E8\u05D9\u05D6\u05D5"
url: https://he.wikipedia.org/wiki/%D7%94%D7%9C%D7%A0%D7%94_%D7%A4%D7%A4%D7%90%D7%A8%D7%99%D7%96%D7%95


---

הלנה פפאריזו (ביוונית: Έλενα Παπαρίζου‏; נולדה ב-31 בינואר 1982) היא זמרת ופזמונאית יוונייה-שוודית, זוכת תחרות האירוויזיון 2005.


== ביוגרפיה ==
פפאריזו נולדה וגדלה בגטבורג שבשוודיה להורים יוונים, ועל כן דוברת שוודית ואת השפות הרשמיות של מדינות סקנדינביה. היא עברה ליוון בשנות העשרים לחייה, שם הקימה את ההרכב "אנטיק". הרכב זה ייצג את יוון באירוויזיון 2001 שנערך בדנמרק עם השיר "I Would Die for You". השיר הגיע למקום השלישי.
בשנת 2003 התפרקה "אנטיק". בסוף השנה הוציאה פפאריזו סינגל סולו ראשון (Anapantites Klisis) שהצליח מאוד ביוון. באביב 2004 הוציאה את אלבום הסולו הראשון שלה Protereotita. כמה משירי האלבום הפכו להיטים במצעדי יוון. מכירות האלבום התגברו בעקבות זכייתה של פפאריזו באירוויזיון (להלן) והוא הגיע למעמד אלבום פלטינה כפול.
בשנת 2005 נבחרה פפאריזו לייצג את יוון בשנית בתחרות האירוויזיון. באירוויזיון 2005 שנערך בקייב התמודדה הלנה עם השיר "My Number One" (מספר אחת שלי). את מילות השיר באנגלית כתבו כריסטוס דנטיס ונטליה גרמאנו. הווידאו-קליפ של השיר צולם בכל רחבי אירופה. בתחרות עצמה זכתה הלנה במקום הראשון עם 230 נקודות. היה זה ניצחונה הראשון של יוון בתחרות, ובעקבותיו נערכה תחרות האירוויזיון ביוון, לראשונה בתולדותיה, בשנת 2006. בעקבות הזכייה הפכה פפאריזו לכוכבת בינלאומית.
בשנת 2014 השתתפה פפאריזו במלודיפסטיבלן 2014, תחרות הקדם-אירוויזיון השוודית, והתחרתה בה עם השיר Survivor. השיר הגיע לשלב גלגל ההצלה, ומשם עלה לגמר וסיים במקום הרביעי.
הלנה הייתה אמורה לייצג את קפריסין באירוויזיון 2018 עם השיר Fuego וגם הקליטה את הביצוע שלה לשיר, אך החליטה לוותר על ייצוג קפריסין באירוויזיון, והשיר הועבר לזמרת אלני פוריירה.


== קישורים חיצוניים ==
 הלנה פפאריזו, ברשת החברתית פייסבוק
 הלנה פפאריזו, ברשת החברתית טוויטר
 הלנה פפאריזו, ברשת החברתית אינסטגרם
 הלנה פפאריזו, סרטונים בערוץ היוטיוב
 הלנה פפאריזו, במסד הנתונים הקולנועיים IMDb (באנגלית)
 הלנה פפאריזו, במסד הנתונים הקולנועיים KinoPoisk (ברוסית)
 הלנה פפאריזו, באתר אייטונס  (באנגלית)
 הלנה פפאריזו, באתר ספוטיפיי
 הלנה פפאריזו, באתר סאונדקלאוד (באנגלית)
 הלנה פפאריזו, באתר Last.fm (באנגלית)
 הלנה פפאריזו, באתר AllMusic (באנגלית)
 הלנה פפאריזו, באתר MusicBrainz (באנגלית)
 הלנה פפאריזו, באתר דיזר
הלנה פפאריזו, באתר Yandex.Music (ברוסית)
 הלנה פפאריזו, באתר Discogs (באנגלית)
 הלנה פפאריזו, באתר Songkick (באנגלית)
הלנה פפאריזו, באתר Genius
 הלנה פפאריזו, באתר בילבורד (באנגלית)
 הלנה פפאריזו, באתר טיידל (באנגלית)
האתר הרשמי של פפאריזו
מילות השיר "My Number One"