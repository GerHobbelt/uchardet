revision: 36490294
title: "\u05E4\u05D9\u05D8\u05E8 \u05D1\u05D5\u05E1"
url: https://he.wikipedia.org/wiki/%D7%A4%D7%99%D7%98%D7%A8_%D7%91%D7%95%D7%A1


---

פיטר בוס (בהולנדית: Peter Bosz; נולד ב-21 בנובמבר 1963) הוא כדורגלן עבר הולנדי ומאמן פ.ס.וו. איינדהובן בהווה.


== קריירת משחק ==
בוס נולד באפלדורן ושיחק בנערותו בקבוצות קטנות מהעיר. את הקריירה המקצוענית שלו התחיל במדי ויטסה ארנהם בשנת 1981. בעונת 1984–1985 הוא הושאל בחזרה לקבוצת AGOVV אפלדורן שמשחקת בליגה החובבנית, וב-1985 עבר לשחק ב-RKC ואלוויק. ב-1988 עבר לצרפת ושיחק בקבוצה ספורטינג טולון. ב-1991 חזר להולנד ושיחק בקבוצת הצמרת פיינורד עד 1996. ב-1996 עזב את פיינורד ורשם תקופות קצרות באיצ'יהארה היפנית, הנזה רוסטוק הגרמנית ונאק ברדה ההולנדית. הוא רשם 8 הופעות בנבחרת הולנד ונכלל בסגל הנבחרת ביורו 1992. ב-1999 פרש ממשחק.


== קריירת אימון ==
בינואר 2000 החל את קריירת האימון שלו בהולנד, שוב ב-AGOVV אפלדורן מעיר הולדתו ששיחקה אז בליגה החובבנית השנייה: הופטקלאס. ב-2002 זכה איתה באליפות הליגה הזו ועבר לאמן את דה חראפסחאפ המקצוענית. בין 2004 ל-2006 אימן את הראקלס אלמלו ואף זכה איתה באליפות הליגה השנייה והעפלה לליגה הראשונה. ב-2006 החל לשמש כמנהל ספורטיבי בפיינורד, תפקיד בו החזיק עד 2009. ב-2010 חזר לעמדת המאמן בהראקלס עד לשנת 2013. בין 2013 ל-2016 אימן את ויטסה ארנהם ובתחילת ינואר 2016 חתם במכבי תל אביב. את העונה סיים ללא תואר, כולל הפסד 0–1 בגמר הגביע למכבי חיפה. בתום העונה, הודיע בוס על עזיבתו לאייאקס.
בעונת 2016/2017 הוביל בוס את אייאקס לגמר הליגה האירופית בו הפסידה בתוצאה 0–2 למנצ'סטר יונייטד. את הליגה ההולנדית סיימה אייאקס במקום השני, כשבמאזנה נקודה פחות מפיינורד, שזכתה באליפות.
ב-6 ביוני 2017 מונה בוס למשרת המאמן בבורוסיה דורטמונד מהבונדסליגה. ב-10 בדצמבר 2017 פוטר מתפקידו. ב-23 בדצמבר 2018 מונה למאמן באייר לברקוזן. ב-23 במרץ 2021 פוטר בוס מתפקידו.
ב-29 במאי 2021 מונה למאמנה של אולימפיק ליון מליגת העל הצרפתית. ב-9 באוקטובר 2022 פוטר מתפקידו.
ב-12 ביוני 2023 מונה למאמן פ.ס.וו. איינדהובן.


== תארים ==


=== כשחקן ===
פיינורדאליפות הולנד: 1992/1993
הגביע ההולנדי: 1991/1992,‏ 1993/1994,‏ 1994/1995


=== כמאמן ===
AGOVV אפלדורןאליפות ההופטקלאס: 2002הראקלס אלמלואליפות הליגה ההולנדית השנייה: 2004/2005


== קישורים חיצוניים ==

פרופיל, באתר Transfermarkt
פרופיל, באתר Soccerway
פרופיל, באתר BDFutbol
פרופיל, באתר WorldFootball.net
פרופיל, באתר National Football Teams
פרופיל, באתר FootballDatabase.eu
פרופיל המאמן, באתר Transfermarkt
תומר יצחק‏, לצאת מהבוס, באתר וואלה!‏, 7 בינואר 2021


== הערות שוליים ==