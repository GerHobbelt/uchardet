revision: 35736033
title: "\u05EA\u05D5\u05DE\u05E8 \u05D0\u05D1\u05D9\u05E8\u05DD"
url: https://he.wikipedia.org/wiki/%D7%AA%D7%95%D7%9E%D7%A8_%D7%90%D7%91%D7%99%D7%A8%D7%9D


---

תומר אבירם (נולד ב-19 במאי 1977) הוא במאי, ותסריטאי ישראלי. בוגר המחלקה לקולנוע מכללת בית ברל, המדרשה לאמנות.


== יצירה טלוויזיונית ==
בשנת 2001 כתב וביים סרט קצר בשם "ההולך על חבל דק", על פי סיפורו מאת חנוך לוין. הסרט היה מועמד לפרס וולג'ין בתחרות הסרט הקצר והשתתף ב-12 פסטיבלים בינלאומיים בהם זכה בפרס התסריט הטוב בפסטיבל הקולנוע בפאריס, ופרס הבמאי המבטיח בפסטיבל הסרטים בליסבון. 
בין השנים 2003–2005 כתב וביים מערכונים עבור תוכנית הטלוויזיה "אחורי החדשות" עם יאיר ניצני בערוץ 10, ובשנים 2006–2007 ביים וכתב בתוכנית הסאטירה "ארץ נהדרת".
ב-2008 ביים עבור YES את העונה השנייה של סדרת הדרמה "לא הבטחתי לך" בכיכובם של אלי פיניש, גורי אלפי ועלמה זק, ובהמשך אותה שנה שימש כבמאי עריכות של הדרמה היומית "חשופים" בחברת הכבלים הוט. 
ב-2009 כתב עם אחיו, ארז אבירם, עבור קשת פיילוט לסדרה הקומית "עצור, משטרה"  אותו ביים, וב-2010 עבד כבמאי בתוכנית  "האח הגדול".
ב-2014 שב לישראל לאחר 3 שנים בלוס אנג'לס כדי לכתוב ובהמשך לביים (יחד עם איתן צור) את העונה הראשונה של הסדרה הקומית ״השוטר הטוב״, אותה יצר בשיתוף עם אחיו, ארז.
ב-2015 כתב עבור תיאטרון חיפה את המחזה ״שלא תתעורר הילדה״ (יחד עם שי שבתאי), קומדית פשע משפחתית בכיכובם של משה איבגי, אלמה דישי, שלומי קוריאט, אלברט אילוז, יוסוף אבו ורדה, ויוגב יפת. את ההצגה ביים רוני ניניו.
ב-2017 ביים והיה שותף לכתיבת "השוטר הטוב" עונה 2. 
ב-2019 ביים והיה שותף לכתיבת "השוטר הטוב" עונה 3.


== השוטר הטוב ==
הסדרה מגוללת את סיפורו של שוטר מורעל ואלים בשם דני קונפינו (יובל סמו) שחוזר לגור עם הוריו המזדקנים (משה איבגי ולאורה ריבלין) לאחר שנבגד על ידי בת-זוגו. 
את חבריו של סמו לתחנה מגלמים גיא לואל, יגאל עדיקא, אורטל בן שושן ולואי נופי. 
העונה הראשונה של "השוטר הטוב" עלתה לאוויר בחברת הלווין YES ב-15 באוגוסט 2015  וזכתה להצלחה גדולה. כשנה וחצי לאחר מכן, ב-4 באפריל 2017, עלתה לשידור עונתה השנייה ובמהלכה פרסמה YES כי אושרו צילומי עונה שלישית. במהלך אותה שנה נמכרו זכויות הסדרה לשידור על ידי ענקית המדיה האמריקאית נטפליקס, כמו גם זכויות העיבוד לגרסה דוברת אנגלית.
ב-21 בספטמבר 2018 עלתה The Good Cop האמריקאית לשידור. בסדרה כיכבו טוני דנזה (במקור תפקידו של משה איבגי) והזמר-שחקן ג'וש גרובן בתפקידו המקורי שגילם סמו. הסדרה צולמה בניו יורק וכללה 10 פרקים באורך חמישים דקות.  
ב-2019 העלתה נטפליקס את "השוטר הטוב" הישראלית עם דיבוב לשלל שפות וכיום היא זמינה ב-190 מדינות ברחבי העולם. 


== קישורים חיצוניים ==

תומר אבירם, במיזם "אישים" לתיעוד היצירה הישראלית
 תומר אבירם, במסד הנתונים הקולנועיים IMDb (באנגלית)
תומר אבירם, באתר "אידיבי", מאגר הידע העברי לקולנוע ישראלי ועולמי
תומר אבירם, באתר קוטלר ייצוג אמנים
  עינב שיף, בלוז לכחול מדים, באתר "ידיעות אחרונות", 7 באפריל 2017
 ניב הדס, אל תקשיבו למבקרים ותנו צ'אנס ל"השוטר הטוב", באתר הארץ, 24 בספטמבר 2015
 איתי שטרן, "השוטר הטוב": סאטירה על המשטרה הישראלית, או סתם קומדיה?, באתר הארץ, 25 באוגוסט 2015
אילן לוקאץ', ‏פרודיה ללא גבולות: "השוטר הטוב" חוזרת למסך, באתר ‏מאקו‏‏, ‏1 באפריל 2017‏
 איתי שטרן, נטפליקס תפיק גרסה אמריקאית לסדרה "השוטר הטוב", באתר הארץ, 20 ביוני 2017
 ניב הדס, מה הקשר בין "השוטר הטוב" ו"כבודו" לפרשת אלוביץ'?, באתר הארץ, 6 ביולי 2017
רן בוקר, כך נראית הגרסה האמריקנית של "השוטר הטוב", באתר ynet, 30 ביולי 2018