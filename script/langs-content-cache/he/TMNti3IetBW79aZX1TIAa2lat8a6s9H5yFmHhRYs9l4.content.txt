revision: 35759236
title: "\u05DE\u05D9\u05E7\u05DC\u05D4 \u05D0\u05E0\u05D3\u05E8\u05D0\u05D5\u05DC\u05D5"
url: https://he.wikipedia.org/wiki/%D7%9E%D7%99%D7%A7%D7%9C%D7%94_%D7%90%D7%A0%D7%93%D7%A8%D7%90%D7%95%D7%9C%D7%95


---

מיקלה אנדראולו (באיטלקית: Miguel Angel Andreolo Frodella;‏ 6 בספטמבר 1912 – 14 במאי 1981) היה כדורגלן אורוגוואי-איטלקי, ששיחק בעמדת הקשר אחורי. זכה עם נבחרת איטליה במונדיאל 1938.


== ביוגרפיה ==
אנדראולו נולד ב-6 בספטמבר 1912, בדולורס שבאורוגוואי למשפחה בת 6 ילדים ממוצא איטלקי.
הוא שיחק במועדון האורוגוואי נסיונל, לפני שעבר לשחק באיטליה בקבוצה בולוניה שמהליגה האיטלקית הראשונה. אנדראולו זכה עימה בליגה ארבע פעמים עד שעזב אותה בשנת 1943. לאחר מכן שיחק עבור הקבוצות האיטלקיות לאציו, נאפולי, קטניה ופורלי.
בעקבות הצלחתו בבולוניה זומן אנדראולו לשחק בנבחרת איטליה על ידי מאמנה באותו הזמן, ויטוריו פוצו, והוא ערך את הופעתו הראשונה ב-17 במאי 1936 נגד אוסטריה. תוך זמן קצר הפך לחלק חשוב בנבחרת. הוא זכה עימה במונדיאל 1938 שנערך בצרפת, ונבחר להיות בנבחרת המצטיינת של הטורניר. את משחקו האחרון ערך אנדראולו ב-19 באפריל 1942, כשבסך ערך 26 הופעות בהן כבש שער אחד. לפני ששיחק בנבחרת האיטלקית היה אנדראולו חלק מנבחרת אורוגוואי וגם זכה עימה בקופה אמריקה 1935, אף על פי שלא רשם הופעה במדיה.
אנדראולו נפטר ב-14 במאי 1981, בפוטנצה שבאיטליה, בגיל 68.


== תארים ==
בולוניהאליפות איטליה (4): 1935/36, 1936/37, 1938/39, 1940/41נבחרת אורוגוואיקופה אמריקה: 1935נבחרת איטליהמונדיאל: 1938אישייםהנבחרת המצטיינת של המונדיאל: 1938


== קישורים חיצוניים ==
פרופיל, באתר Transfermarkt
פרופיל, באתר WorldFootball.net
פרופיל, באתר National Football Teams
פרופיל, באתר FootballDatabase.eu