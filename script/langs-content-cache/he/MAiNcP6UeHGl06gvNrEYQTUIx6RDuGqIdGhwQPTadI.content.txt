revision: 36401156
title: "\u05D4\u05D3\u05E7\u05D5\u05D8\u05D5\u05EA (\u05DC\u05D4\u05E7\u05D4)"
url: https://he.wikipedia.org/wiki/%D7%94%D7%93%D7%A7%D7%95%D7%98%D7%95%D7%AA_(%D7%9C%D7%94%D7%A7%D7%94)


---

בילי ג'יי קריימר והדקוטות (באנגלית: Billy J. Kramer and The Dakotas) הייתה להקת רוק בריטית מהעיר ליברפול שפעלה בתחילת שנות ה-60 והיוותה חלק מהפלישה הבריטית המוזיקלית לארצות הברית.


== היסטוריה ==
הדקוטות היו להקה ממנצ'סטר שנתגלתה על ידיד האמרגן של הביטלס, בריאן אפשטיין, בשנת 1962 והוא צירף אליהם את הזמר יליד ליברפול בילי ג'יי קריימר (שמו המקורי היה ויליאם הווארד אשטון). הלהקה שרה בסגנון המרסיביט, הופיעה בהמבורג ולאחר מכן חתמה על חוזה הקלטה עם חברת פרלופון.
הלהיט הראשון של הלהקה היה שיר של הביטלס מאלבומם הראשון, Do You Want to Know a Secret, שהגיע למקום השני במצעד הבריטי. ג'ון לנון הציע להוסיף לשמו של בילי קריימר את האות ג'יי ואף כתב להם את הלהיט השני "Bad to Me" שכבש את פסגת המצעד. במקביל הקליטו חברי להקת הדקוטות להיט אינסטרומנטלי בסגנון הצלליות, "The Cruel Sea", שהגיע לעשרים הגדולים במצעד. הלהיט הבא של בילי ג'יי קריימר והדקוטות היה "I’ll Keep You Satisfied" שנכתב גם הוא על ידי הביטלס והגיע למקום הרביעי.
בריאן אפשטיין דרש שהלהקה תמשיך להקליט שירים שכתבו הביטלס, אך קריימר התעקש על "Little Children" של שומן ומקפארליין והלהיט הגיע לראש המצעד הבריטי ולעשרת הגדולים במצעד האמריקאי והפך ללהיטם הגדול ביותר. הלהיט הבא נכתב שוב על ידי הביטלס, "From a Window", והגיע לעשרת הראשונים. בהמשך דרכם זכו להצלחה פחותה עם שקיעת סגנון המרסיביט. הלהיט האחרון שנכנס למצעד היה "Trains and Boats and Planes" של ברט בכרך. לאחר שלושה להיטים נוספים שלא הצליחו, עזב קריימר בשנת 1966 את הדקוטות והמשיך בקריירת סולו שלא זכתה להצלחה. לאחריו ניסתה הלהקה להמשיך במספר הרכבים משתנים של נגנים והם התפרקו סופית בשנת 1968.


== להיטים ==


== תקליטי EP ==


== אלבומי הלהקה ==


== ראו גם ==
הפלישה הבריטית


== קישורים חיצוניים ==

 אתר האינטרנט הרשמי של הדקוטות
 הדקוטות, באתר MusicBrainz (באנגלית)
 הדקוטות, באתר Discogs (באנגלית)
 הדקוטות, באתר Songkick (באנגלית)