revision: 36438295
title: "Human (\u05E9\u05D9\u05E8 \u05E9\u05DC \u05D4\u05E7\u05D9\u05DC\u05E8\u05E1\
  )"
url: https://he.wikipedia.org/wiki/Human_(%D7%A9%D7%99%D7%A8_%D7%A9%D7%9C_%D7%94%D7%A7%D7%99%D7%9C%D7%A8%D7%A1)


---

Human הוא סינגל של להקת הרוק האמריקאית הקילרס. הוא נכתב על ידי חברי הלהקה והופק על ידי הלהקה ביחד סטיוארט פרייס, ויצא בשנת 2008 כסינגל הראשון מתוך אלבום האולפן השלישי של הלהקה, Day & Age.
"Human" קיבל ביקורות חיוביות ממבקרי המוזיקה, ששיבחו את הלחן, ההשפעות המוזיקליות וההפקה. זה השיר השלישי של הלהקה שנכנס לטופ 5 במצעד הסינגלים הבריטי, כאשר הגיע למקום השלישי. הוא גם היה הלהיט הראשון של הלהקה בטופ 10 בהולנד, כאשר הגיע למקום השני. השיר הגיע למקום הראשון במצעד מדיה פורסט. השיר יצא על גבי דיסק של 7 אינץ' ברחבי העולם בבנובמבר 2008, עם שיר צד ב' בשם "A Crippling Blow".


== רקע ==
בראיון למגזין רולינג סטון, הסולן ברנדון פלאוורס תיאר את "Human" כ"ג'וני קאש פוגש את פט שופ בויז". פלאוורס ציין שהשיר נוצר עם סטיוארט פרייס במהלך עבודתם איתו באלבום Sawdust.העטיפה של הסינגל היא דיוקן של גיטריסט הלהקה דייב קונינג, והוא אחד מארבעת הפורטרטים שצייר פול נורמנסל עבור האלבום Day & Age.


== וידאו קליפ ==
הקליפ של "Human" יצא באמצע אוקטובר 2008 ובוים על ידי דני דרייסדייל. הוא מציג את הלהקה מבצעת את השיר בפארק הלאומי Goblin Valley, ביוטה. הפרוטרטים של הלהקה שצוירו לאלבום על ידי פול נורמנסל מוצגים בקליפ, למשל כאשר חברי הלהקה מחזיקים את הפרוטרטים מול פניהם. במהלך הקליפ מוצגות גם חיות שונות, כמו נמר לבן, נשר ופומה. הקליפ מסתיים בכך שהלהקה צופה בשמש השוקעת במדבר, שהופכת לעטיפת האלבום, שצוירה גם היא על ידי פול נורמנסל.


== ביקורות ==
השיר זכה לביקורות חיוביות ממבקרים. ראיון בעיתון The Observer קבע כי השיר "הוא הכלאה בין ניו אורדר וברוס ספרינגסטין - שאמור לרצות את מעריצי "Mr. Brightside".‏ "Human" נבחר לשיר הטוב ביותר של שנת 2008 על ידי קוראי רולינג סטון.בשנת 2010, הצבעה של מאזינים לתחנת הרדיו הבריטית XFM הביאה את השיר למקום ה-97 בסקר של 1,000 השירים המובילים בכל הזמנים. בדצמבר 2009, "Human" נבחר לשיר ה-25 הטוב ביותר של העשור על ידי מאזיני תחנת המוזיקה בבריטניה Absolute Radio. באוקטובר 2011, NME מיקמו את השיר במקום ה-144 ברשימת "150 השירים הטובים ביותר ב-15 השנים האחרונות".בשנת 2008, השיר היה המושמע ביותר בספוטיפיי.


== קישורים חיצוניים ==
 מידע על היצירה "Human" באתר מיוזיק בריינז
 מידע על הסינגל "Human" באתר מיוזיק בריינז
 מידע על היצירה "Human" באתר Discogs
 סרטון השיר "Human" באתר יוטיוב


== הערות שוליים ==