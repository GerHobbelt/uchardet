revision: 33095086
title: "\u05D8\u05D5\u05E8\u05D8\u05D5\u05D9\u05E1 (\u05D8\u05E0\u05E7)"
url: https://he.wikipedia.org/wiki/%D7%98%D7%95%D7%A8%D7%98%D7%95%D7%99%D7%A1_(%D7%98%D7%A0%D7%A7)


---

הטורטויס (A39) (באנגלית: Tortoise, פירושו "צב יבשה") הוא טנק בריטי כבד שפותח במהלך מלחמת העולם השנייה. למרות היותו חסר צריח, בדומה למשחיתי טנקים, הוא הוגדר טנק כבד. רק שישה טנקים נבנו והם מעולם לא היו בשירות מבצעי.


== פיתוח ==
באפריל 1943, הוציאו מזכיר המדינה למלחמה יחד עם שר האספקה תזכיר לפיתוח טנק למטרות מיוחדות, שיהיה בעל שריון עבה וחימוש חזק. חברת נופילד (Nuffield) הבריטית קיבלה על עצמה את המשימה, והגישה 18 עיצובים שונים (תחת השמות AT 1-18) עד ה-5 בפברואר 1944, כל אחד כבד יותר מקודמו. ה-AT-16 אושר לפיתוח בפברואר תחת הציון הרשמי A39, ו-25 יחידות הוזמנו עד לספטמבר 1945. בעקבות העיכובים בפיתוח וסיום המלחמה, ההזמנה קוצצה ל-6 טנקים, אך גם אלה הושלמו רק בשלהי 1946. עד אז כבר חדלה ההתעניינות בהם, והפרויקט בוטל.


== מאפיינים ==
החימוש העיקרי של הטורטויס היה תותח נ"מ 94 מ"מ (התותח הגדול ביותר שהורכב ברק"מ בריטי בשנים 1939–1945) בעל מהירות לוע של 929 מטר לשנייה. הוא הורכב בתא המשוריין של הטנק ויכל לצדד כ-20° לכל צד. במבחנים שנעשו לתותח בשנת 1948, הוא הצליח לחדור את טנק הפנתר הגרמני ממרחק של 868 מטרים בזווית של 30°. מאחר שכל פגז שקל 14.5 קילוגרם, נדרשו שני טענים. שני מקלעי בזה 15 מ"מ הותקנו על הצריח, ואחד נוסף בצד שמאל של התותח. לטנק היה מנוע V12 בעל הספק של 600 כוחות סוס ומהירות מרבית של 19 קמ"ש.. 
למרות הקושי בשינוע הטנק בגלל משקלו והמהירות המוגבלת, הטורטויס הוכיח את עצמו במבחנים כאמין ביותר ובעל כוח אש ומדויק.


== ביבליוגרפיה ==


== קישורים חיצוניים ==

A39 Tortoise at WW2 Vehicles


== הערות שוליים ==