revision: 36413021
title: "\u05E6\u05D5\u05E8 \u05D3\u05D1\u05D5\u05E9"
url: https://he.wikipedia.org/wiki/%D7%A6%D7%95%D7%A8_%D7%93%D7%91%D7%95%D7%A9


---

צור (צורי) דבוש (באנגלית: Tzur Daboosh ; נולד ב-6 באפריל 1966) הוא יזם עסקי וחברתי, יו"ר הדירקטוריון ובעל השליטה בחברת קליל תעשיות והיו"ר של החברה לתועלת הציבור אנו - עושים שינוי.


== ביוגרפיה ==
נולד באשקלון לפנינה, חדרנית בבית הבראה לעובדי ההסתדרות, ומשה בכור דבוש, פקיד אכלוס לנזקקי דיור בחברת עמיגור.  שמיני בן זקונים למשפחה בת 10 נפשות, אחותו אביבה נפטרה בגיל 47. בתום לימודיו בבית הספר א.ד גורדון באשקלון, עבר ללמוד בירושלים, בה התגורר בפנימיית כרמית בעין כרם ולמד בתיכון סליגסברג-ברנדייס בירושלים, במגמת עיצוב אופנה בן ראשון ויחיד.[דרוש מקור]
שירת בחיל התותחנים ולאחר מכן התנדב להיות חלק ממקימי יחידת מגלן,[דרוש מקור] תחילה כלוחם ולאחר מכן כמדריך. עיצב את הסמל הראשון של היחידה, שהיווה את הבסיס לסמלה הנוכחי.[דרוש מקור] בתום שירותו הסדיר הוחתם לשירות קבע על מנת להקים את מערכי ההדרכה והאימון הממוחשבים והסימולטורים של היחידה, בעקבותיה נבחר לחייל מצטיין חטיבתי.[דרוש מקור]
לאחר השירות הצבאי ניסה להתקבל ללימודי עיצוב אופנה בשנקר, אך נדחה, למד עיצוב תעשייתי באקדמיה לעיצוב בצלאל, אך הודח מהלימודים לאחר שנתיים בשל "חוסר כישרון עיצובי". אז החל את דרכו העסקית.
בוגר מסלול הנחיית הורים במכון אדלר.


== פעילות עסקית ==
בשנת 1992 (בגיל 26) הקים את החברה הראשונה שלו, היפרלוג, שעסקה בפיתוח מערכי הדרכה ממוחשבים.
בשנת 1994 על בסיס חברת היפרלוג, הוקמה חברת גיאו-אינטראקטיב שעסקה בפיתוח כותרי מולטימדיה ביחד עם שרון כרמל, נפתלי שני ואלי רייפמן, על בסיס אחד הפטנטים שלה שעסק בהעברת אנימציה אודיו ווידאו באינטרנט בהמשך גיאו-אינטראקטיב שינתה שמה לאמבלייז. החברה הונפקה  באוקטובר 1996 לפי שווי של 160 מיליון דולר. ונסחרה בבורסה של לונדון (BLZ.L) 
בשנת אלפיים גייסה 400 מיליון דולר לפי שווי של 4 מיליארד דולר, בשיאה הגיעה החברה לשווי שוק של כ-8 מיליארד דולר. עד שנת 1999 שימש בחברה כדירקטור וכמנהל בכיר, בין היתר כראש צוות עיצוב לומדות ופיתוח תוכן, כראש צוות עיצוב ממשקי משתמש וכמנכ"ל חברה הבת EduNet שעסקה בפיתוח ניסיוני של לומדות מקוונות, בשיתוף עם הוצאת הספרים האמריקאית McGraw Hill. 
ב-1999 עם שינוי הכיוון של חברת אימבלייז מפתוח תוכן להתמקדות רק בטכנולוגיה עזב את הניהול השותף של החברה והמשיך לשמש כדירקטור בדירקטוריון חברת אמבלייז עד שנת 2003.
בשנת 1999 הקים את חברת דבוש השקעות, אותה הוא מנהל. החברה עוסקת בהשקעות, השבחה ובשירותי ניהול בתחומי התעשייה, ההיי-טק והמגזר השלישי.
בשנת 2000 מכר את רוב החזקותיו באמבלייז תמורת כ-40 מיליון דולר.
בשנת 2001 רכש את השליטה בחברת קליל תעשיות לפי שווי של 140 מיליון ש"ח למרות היות החברה תעשייתית בקשיים. בשנים הראשונות מצבה הכלכלי של קליל החמיר עד לשיא של הפסד שנתי של כ-20 מיליון בשנת 2004, אז יישם תוכנית התייעלות בליווי של קובי לוי שכללה סגירת פעילויות, החלפת מנכ"ל, גיוס הון, מכירת נכסים ותוכנית שיווקית של מתן אחריות על המוצר המוגמר המותקן על ידי מתקינים עצמאיים. פעולות אלו גרמו לעצירת ההפסדים ב-2005. מאז החברה הפכה לרווחית ומציגה רווח שנתי נקי של כ-50 מיליון ש"ח בשנה.
דבוש משלב בפעילות קליל מגוון פרויקטים למען הקהילה והסביבה, כמו פרויקטים עם תנועת הצופים, תמיכה בבית ספר אורט מרום בעכו בהקמת מגמת מבנאות אלומיניום, והקמת פארק ״אגם הפרפרים״, פארק אקולוגי טבעי פתוח לשימור והתרבות מגוון הפרפרים השוהים באזור כרמיאל, אשר הוא משמש כיו"ר הדירקטוריון שלה.
דבוש משמש כמשקיע אנג׳ל ויועץ עסקי לחברות סטארטאפ. בשנת 2018 השקיע בחברת הסטארטאפ מאסיבית 3D שהונפקה בבורסה בתל אביב בשנת 2021 לפי שווי של כ-500 מיליון ש״ח


== פעילות ציבורית ==
היה מיוזמי החל"צ השדרה, שקמה בשנת 2012 בעקבות המחאה החברתית של שנת 2011.
בשנת 2013 היה שותף להקמת החל"צ "אנו - עושים שינוי" - פרי איחודה של "השדרה" עם החל"צ אג'נדה ועם תנועת עורו, ומאז הוא משמש כיו"ר "אנו".
החל מ-2011 דבוש מתנדב ותורם בארגון "אור למשפחות" העוסקת בתמיכה, חיזוק ועזרה למשפחות שכולות.
בשנת 2018 קיבלה קליל תעשיות בהובלתו את אות העסק הקשוב ומאז הוא פעיל בארגון קפיטליזם קשוב ישראל.החל משנת 2020 מתנדב בחממת I4Vally החממה הראשונה והיחידה בישראל ליזמיות וליזמים לתעשייה 4.0.בפרואר 2023 כתב מאמר דעה אודות המשבר אודות הרפורמה המשפטית ״רפורמת לוין״, שפורסם בעיתון גלובס.


== קישורים חיצוניים ==
 צור דבוש, ברשת החברתית LinkedIn
 חדשות השבת - כיצד הבעלים של חברת "קליל" מצליח לנהל עסק מבלי לפטר עובדים 13 שנה?, סרטון בערוץ "כאן 11 - תאגיד השידור הישראלי", באתר יוטיוב (אורך: 05:59)
פודקאסט ״כסף טוב״ : פרק 2 – לגרום לסביבתנו לחייך, צורי דבוש מתראיין אצל ערן שטרן
שטרנליכט, חזי "היזמים שהמציאו את עצמם מחדש לאחר אקזיט המיליונים". גלובס, 06 בנובמבר 2022.
שי שלו, ‏צורי דבוש חוזר לאלה שלעגו לו כשרכש את קליל, באתר גלובס, 23 בנובמבר 2013
קובי ישעיהו, ‏יו"ר קליל, צורי דבוש: "אם העובדים חשים שייכות, הביצועים ישתפרו", באתר גלובס, 6 באוקטובר 2016
מעין מנלה, "לא לפטר עובדים זה משתלם לטווח הארוך", באתר כלכליסט, 2 באוגוסט 2017
ערן בר-טל, ‏עקרונות אצלו זה קודש, באתר ישראל היום, 20 בספטמבר 2018
דיאנה בחור ניר, "כשנכשלתי בלימודים אמא לא כעסה, רק אמרה: 'יש לך יהלומים ביד. תחליט אם אתה מחזיק או זורק אותם'", באתר כלכליסט, 17 בינואר 2019
 גיא ארז, חצי מיליארד שקל, וחיוך: המסע החלומי של צורי דבוש, באתר TheMarker‏, 4 באפריל 2019
אביב לוי, ‏הוא החליף הייטק באלומיניום ומאז החברה שלו רשמה תשואה של 1,400%, באתר גלובס, 19 במאי 2021
עירא קראוס, ‏עסק במשבר? פגיעה בעובדים בדרך להתייעלות היא לא הפתרון, באתר גלובס, 17 במרץ 2019


== הערות שוליים ==