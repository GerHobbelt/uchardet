revision: 32302567
title: "\u05D9\u05D7\u05E1\u05D9 \u05D8\u05D5\u05D1\u05D0\u05DC\u05D5\u2013\u05DE\u05E6\
  \u05E8\u05D9\u05DD"
url: https://he.wikipedia.org/wiki/%D7%99%D7%97%D7%A1%D7%99_%D7%90%D7%A8%D7%A6%D7%95%D7%AA_%D7%94%D7%91%D7%A8%D7%99%D7%AA%E2%80%93%D7%98%D7%95%D7%91%D7%90%D7%9C%D7%95


---

יחסי ארצות הברית–טובאלו הם היחסים הדו-צדדיים בין ארצות הברית של אמריקה לבין טובאלו. לארצות הברית אין שגרירות בטובאלו והשגרירות שלה בפיג'י אמונה גם על היחסים עם המדינה. לטובאלו אין שגרירות בארצות הברית והנציגות שלה באו"ם מתפקדת גם כשגרירות טובאלו בארצות הברית.


== היסטוריה ==
במהלך המאה ה-19 הייתה אינטראקציה בין אזרחי ארצות הברית לבין העם בטובאלו,. וספינות ציד לווייתנים פעלו במי הארכיפלג של טובאלו.
במהלך מלחמת העולם השנייה הוצבו כמה אלפי חיילים בטובאלו (שנקראה אז איי אליס). החל משנת 1942 בנו כוחות צבא ארצות הברית בסיס חיל אוויר באיים פונפוטי, ננומה ונוקופוטו. המסלול שנבנה בפונפוטי, עדיין בשימוש.
בשנת 1978 הפכה טובאלו למדינה עצמאית וב-1979 היא חתמה על הסכם ידידות עם ארצות הברית, אשר בו הכירה בבעלותה של טובאלו על ארבעה איים שבעבר תבעה ארצות הברית לבעלות עליהם. שתי המדינות עבדו כשותפות בנושאים אזוריים וגלובליים לקידום השלום וחיזוק הדמוקרטיה והביטחון. במסגרת השותפות מנסות שתי המדינות למנוע את שינויי האקלים, סוגיה רגישה במיוחד לטובאלו, אשר נמצאת בסכנת היעלמות באם גובה פני הים ישתנה. כמו כן שתי המדינות עוסקות בחיזוק הביטחון הימי וחיזוק הפיתוח הכלכלי של המדינות.


== יחסים כלכליים ==
לארצות הברית אין סחר משמעותי עם טובאלו. טובאלו היא צד לאגודת הדיג הרב-צדדית של ארצות הברית באוקיינוס השקט, ומספקת גישה לאניות הדיג של ארצות הברית תמורת דמי רישיון.


=== דיג טונה באוקיינוס השקט ===
טובאלו משתתפת בפעילויות של פורום הדיג באוקיינוס השקט (FFA). במאי 2013 הסכימו נציגי ארצות הברית וארצות האוקיינוס השקט לחתום על מסמכי הסדר ביניים כדי להרחיב את אמנת הדיג הרב צדדית וכדי לאשר את האמנה. האמנה היא הרחבה של הסכם נאורו ומאפשרת לספינות אמריקאיות לדוג 8,300 ימים באזור תמורת 90 מיליון דולר.


=== הסיוע האמריקאי לטובאלו ===
ארצות הברית מספקת מדי שנה לטובאלו 21 מיליון דולר.


== חברות משותפת בארגונים בינלאומיים ==
שתי המדינות חברות בכמה ארגונים בינלאומיים, בהם האו"ם, קרן המטבע הבינלאומית והבנק העולמי.


== יחסי טובאלו עם קובה ==
טובאלו מכירה בממשלת קובה וממשלת טובאלו, מאז שנת 2008, הודיעה על שאיפתה כי ארצות הברית תבחן מחדש את יחסיה עם קובה. סגן ראש ממשלת טובאלו, וטה סקאיו, הצהיר בנאומו ב-2013 בפני האו"ם כי "טובאלו תומכת באופן מלא בהסרת האמברגו על קובה. הדבר יאפשר לרפובליקה של קובה לחזק ולשפר את שיתוף הפעולה עם איים קטנים מתפתחים כמו טובאלו".


== קישורים חיצוניים ==

היסטוריה של יחסי ארצות הברית–טובאלו
טובאלו באומות המאוחדות


== הערות שוליים ==