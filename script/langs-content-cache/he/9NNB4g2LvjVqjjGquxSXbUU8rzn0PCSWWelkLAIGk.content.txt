revision: 35373307
title: "\u05D2\u05D0\u05D5\u05D2\u05E8\u05E4\u05D9\u05D4 \u05E9\u05DC \u05EA\u05D5\
  \u05E0\u05D9\u05E1\u05D9\u05D4"
url: https://he.wikipedia.org/wiki/%D7%92%D7%90%D7%95%D7%92%D7%A8%D7%A4%D7%99%D7%94_%D7%A9%D7%9C_%D7%AA%D7%95%D7%A0%D7%99%D7%A1%D7%99%D7%94


---

תוניסיה היא מדינה בצפון אפריקה, הגובלת בים התיכון, בעלת גבול מערבי עם אלג'יריה (965 קילומטר) וגבול דרום-מזרחי עם לוב (459 קילומטר) היכן שרוחב הקרקע הולך ומצטמצם לדרום מערב אל הסהרה. למדינה יש חופים מצפון, מזרח ומכלול ממזרח לצפון, כולל מפרץ גאבס המעוקל, המהווה את החלק המערבי של מפרץ סידרה באפריקה. רוב המפרצים הגדולים בתוניסיה מתלכדים עם החופים המרכזיים בלוב, לרבות עם העיר סירת, שעל שמה קרוי אחד המפרצים. הקואורדינטות גאוגרפיות של המדינה הן 34°00′N 9°00′E שטחה של תוניסיה הוא 163,610 קילומטר רבוע, ו-8,250 קילומטר רבוע מתוכם מכילים מים גרידא. הנהרות העיקריים זורמים בצפון המדינה, אך מעטים מהם מגיעים אף מצפון-מזרח אלג'יריה וזורמים דרך המישור הצפוני של המדינה, שבו כמות גשמים מספקת מאפשרת את קיומם של מיני צמחים מגוונים ואת השקיתם.


== כללי ==
שטח כללי - 163,610 קילומטרים מרובעים
אדמה - 155,360 קילומטרים מרובעים
שטח המים - 8,250 קילומטרים מרובעיםרמות קיצוניות:

נקודת שפל - שט אל ג'רש שגובהו 17 מטרים מתחת לפני הים
נקודת גובה - ג'בל א-שנבי שגובהו 1,544 מטרים


== גבולות ==
כללי - 1,424 קילומטרים
עם אלג'יריה 965 קילומטרים
עם לוב 459 קילומטריםקו החוף: 1,148 קילומטרים
טריטוריית הים: 12 מילים ימיים


== אוצרות טבע ==
אוצרות הטבע כוללים נפט, פוספט, ברזל, ובעיקר אבץ ומלח. האדמה ראויה לעיבוד.


== שימושי האדמה ==
שטח הראוי לעיבוד - 19%
שטחי יבול תמידיים - 13%
שדות מרעה - 20%
יערות - 4%
שטחים אחרים - 44%אדמת שלחין (אדמה מושקית): 3,850 קילומטרים מרובעים


== חלוקה גאוגרפית ==
בצפון המדינה נמצאת רצועת החוף שרוחבה 100 ק"מ.
מעט דרומית מהחוף, מתנשאים ההרים של תוניסיה, שמדרונותיהם מכוסים בעשבים ובשיחים. הרי האטלס, המשתרעים החל ממרוקו במערב לאורך של כ־2,400 ק"מ, מסתיימים בתוניסיה ותופסים שטח נרחב בצפונהּ, בכיוון דרום-מערב לצפון-מזרח. החלק התוניסאי של הרי האטלס הוא החלק המבותר ביותר בשרשרת הרים זו, והוא מורכב משני רכסים מרכזיים: הרי קרומירי בצפון, והרי "עמוד השדרה" בדרום. ביניהם מפריד נהר מג'רדה, אשר במתווה שהוא יוצר היה מאז ומתמיד האזור הפורה ביותר בתוניסיה. אזור חקלאי בולט אחר הוא מישור החוף המזרחי, בו גדלים בעיקר תבואה וזיתים.האקלים בצפון המדינה הוא ים תיכוני מזג האוויר הוא מתון, החורפים לחים וקרירים, והקיצים יבשים חמים. כמות המשקעים השנתית הממוצעת היא מתחת ל-500 מילימטרים.

דרומית להרי האטלס, ולקראת מרכז תוניסיה משתרעת רמה המהווה את רוב מרכז הארץ, וגובהה כ־500 מטרים מעל גובה פני הים. המרכז הוא שטח מישורי, חם ויבש, שבקצהו הדרומי שקע ביצתי המתמזג אל חלקה המדברי של תוניס.
המדבר מהווה את האזור הגאוגרפי הדרומי ביותר בתוניס, והוא חלקו הצפוני של מדבר סהרה. לכן גם האקלים השולט באזור זה הוא אקלים מדברי, ומזג האוויר בו שחון ויבש. אזור המדבר מהווה כשליש משטחה הכולל של תוניסיה, וכמות המשקעים השנתית הממוצעת בו היא 100 מילימטרים.


== ראו גם ==
מחוזות תוניסיה


== קישורים חיצוניים ==