revision: 35235334
title: "\u05D4\u05E0\u05E9\u05E3 (\u05DE\u05D7\u05D6\u05DE\u05E8)"
url: https://he.wikipedia.org/wiki/%D7%94%D7%A0%D7%A9%D7%A3_(%D7%9E%D7%97%D7%96%D7%9E%D7%A8)


---

הנשף הוא מחזמר עם מוזיקה מאת מתיו סקלאר, מילים מאת צ'אד בגיולין, וספר מאת בוב מרטין ובגיולין, המבוסס על קונספט מקורי מאת ג'ק וירטל. המחזמר מגולל את סיפורם של ארבעה שחקני ברודוויי המקוננים על ימי התהילה שלהם, כאשר הם נוסעים לעיירה השמרנית אדג'ווטר שבאינדיאנה כדי לעזור לתלמידה לסבית שנאסר עליה לקחת את חברתה לנשף בתיכון.
המחזמר זכה לבכורה עולמית בתיאטרון אליאנס באטלנטה, ג'ורג'יה בשנת 2016 והוצג בבכורה בברודוויי בתיאטרון לונגאקר באוקטובר 2018.
המחזמר עובד לסרט על ידי נטפליקס, בהפקתו ובבימויו של ריאן מרפי, ויצא לאקרנים בדצמבר 2020.


== הפקות ==


=== אטלנטה (2016) ===
המחזמר הופק לראשונה בתיאטרון אליאנס באטלנטה בין התאריכים 18 באוגוסט עד 25 בספטמבר 2016. בבימוי וכוריאוגרפיה של קייסי ניקולאו, עיצוב תפאורה של סקוט פאסק, תלבושות של אן רוט ומתיו פכטמן, תאורה של קנת פוזנר וסאונד מאת פיטר הילנסקי.  


=== ברודוויי (2018) ===
המחזמר עלה להרצה בברודוויי בתיאטרון לונגאקר ב-23 באוקטובר 2018, ונפתח רשמית ב-15 בנובמבר 2018. ההפקה נסגרה ב-11 באוגוסט 2019, לאחר ריצה בת 23 תצוגות מקדימות ו-309 הופעות קבועות. ההפקה עלתה 13.5 מיליון דולר ולא החזירה את השקעתה.


=== סיבוב הופעות לאומי (2021) ===
סיבוב הופעות לאומי (בארצות הברית) צפוי להתחיל בפברואר 2021 בפרובידנס, רוד איילנד. 


== עלילה ==


=== מערכה ראשונה ===
המחזמר נפתח בברודוויי, שם המחזמר הבדיוני "אלינור!: סיפורה של אלינור רוזוולט" חוגג את ערב פתיחתו עם חברי הקאסט הראשיים די-די אלן ובארי גליקמן ("חיים משתנים"). המחזמר מקבל ביקורות נוקבות מההניו יורק טיימס בטענה שדי-די ובארי אינם מבינים את דמויותיהם מאחר שהם מרוכזים בעצמם יתר על המידה, וכתוצאה מכך המופע נסגר בערב הבכורה. כדי לשפר את תדמיתם, השחקנים מחליטים לתרום לזולת. הם מתאחדים עם שני שחקנים אחרים – טרנט אוליבר, בוגר בית הספר ג'וליארד חסר מזל שזה עתה לוהק לסיבוב ההופעות של המחזמר "גודספל", ואנג'י דיקינסון, נערת מקהלה שזה עתה עזבה את עבודתה מזה 20 שנה במחזמר "שיקגו" לאחר שהמפיקים מעולם לא נתנו לה להתקדם לתפקיד רוקסי הארט. לאחר חיפוש בטוויטר, הם מוצאים את אמה, נערה מאינדיאנה שהנשף שלה בוטל על ידי התאחדות ההורים והמורים משום שרצתה להביא את בת זוגה לנשף. כשהם רואים את ההזדמנות, השחקנים מחליטים לנסוע לאינדיאנה כדי לעזור ("שינוי חיים (חזרה)").
בינתיים באינדיאנה, אמה מתמודדת עם בריונות קשה, אך היא מזכירה לעצמה לנשום ושלא כולם כל כך אכזריים ("פשוט לנשום"). מר הוקינס, מנהל בית הספר ובעל בריתה של אמה, מודיע לה כי שוחח עם פרקליט המדינה וכי הוא מאמין שיש להם סיכוי להחזיר את הנשף. בית הספר מקיים פגישה עם ארגון המורים וההורים כדי לדון בקיום הנשף. כאשר אמה ומר הוקינס מתחילים להתקדם, די די, בארי, אנג'י וטרנט מתכנסים עם שלטי מחאה לתמיכה באמה. די די מזכירה לכולם איזה אדם טוב היא עושה על זה תוך שהיא טוענת שלא מדובר עליה, ומשפילה את אמה ("זה לא עליי"). לאחר הפגישה מתגלה כי הילדה שאמה רוצה לקחת לנשף היא אליסה, סטודנטית פופולרית אך בארון ובתו של ראש ארגון המורים וההורים. השתיים מתווכחות כשאליסה מאשימה את אמה בכל הפרסום סביב הנשף אבל אמה מרגיעה אותה שגם היא לא רוצה את זה ושהיא רק רוצה להיות איתה ("לרקוד איתך"). השחקנים מנסים לקיים עצרת מחאה עבור אמה, אך הם יכולים רק להזמין את מופע המחצית בעצרת משאיות ענק. הם מופיעים לצד צוות השחקנים של גודספל ("שיר הקבלה"). ההופעה לא מצליחה.
מאוחר יותר נודע כי פרקליט המדינה קבע כי על בית הספר לערוך נשף. אמה מודה לשחקנים, ומר הוקינס ודי די הולכים לחגוג במסעדה אפלביז. עם חזרת הנשף, התלמידים מתחילים להזמין זה את זה לנשף. אמה מזמינה רשמית את אליסה לנשף החדש והיא מסכימה, ומבטיחה לצאת להיות איתה ("את הופעת"). באפלביז, מר הוקינס, מעריץ ענק של די די, אומר לה עד כמה היא נותנת לו השראה ("We Look to You"). בארי עוזר לאמה להתכונן לנשף וחושף שגם לו לא הייתה אפשרות ללכת לנשף. בינתיים, ברחבי העיר, נערים אחרים מתכוננים גם לנשף ("הלילה שייך לך"). כשאמה ממתינה מחוץ לחדר הכושר, היא מבקשת מבארי להכניס אותה מכיוון שהיא עצבנית. כשהם נכנסים הם מבינים שחדר הכושר ריק. מר הוקינס, שנמצא בפנים מנסה נואשות לפתור את הנושא, מגלה כי ארגון המורים וההורים העלה נשף אחר בקצה העיר והנשף הזה רק בשביל אמה, כנדרש על ידי פרקליט המדינה. די די נבהלת כי הנשף המזויף עלול לייצר פרסום רע עבורה, מה שמכעיס את מר הוקינס כשהוא לומד על כוונותיה האמיתיות של די די. אמה מתקשרת לאליסה שאומרת לה שהיא לא ידעה על הנשף השני. אמה מבקשת ממנה לבוא להיות איתה אבל היא מסרבת לצאת. אמה יוצאת הרוסה מחדר הכושר ומבקשת מכל השחקנים ללכת הביתה.


=== מערכה שנייה ===
בעקבות הנשף המזויף, התקשורת גועשת סביב האירוע. השחקנים מעודדים את אמה לעלות מדרגה ולהפוך לפנים של הסיפור, אבל היא מפחדת מדי. אנג'י מעודדת אותה בכך שהיא מלמדת אותה על זאז, ומשתפת אותה בסיפור על בוב פוסי וההפקה המקורית של שיקגו ("זאז"). די די חוזרת לדבר עם מר הוקינס, שמתלונן על היותה מרוכזת כל כך בעצמה. היא מבצעת את השיר האהוב עליו כדי להשלים א איתו ונשבעת להתחיל לחשוב על אחרים ("הגברת משתפרת"). טרנט מחליט שהוא עשוי לשנות את דעתם של בני הנוער בעיירה, מכיוון שגם שהוא גדל בעיר קטנה. הוא מתעמת עם מספר תלמידים על האופן בו הם ומשפחותיהם מפרים את דברי התנ"ך מדי יום וכמה שהם צבועים. הוא מעודד אותם לפעול על פי "ואהבת לרעך כמוך" מעל הכל ("אהוב את שכנך").
אליסה נפגשת עם אמה כדי להתנצל, ומספרת לה על כל הלחץ שאמא שלה מפעילה עליה להיות מושלמת וכיצד היא מאשימה את אליסה בכך שאביה עוזב אותן. אמה אינה מסוגלת לקבל את התנצלותה והן נפרדות ("אליסה גרין"). השחקנים מזמינים את אמה להופיע בטלוויזיה, אך היא דוחה אותם ואומרת להם שיש לה תוכנית משלה לשלוט בנרטיב ולשנות את דעת האוכלוסייה. אמה משוכנעת שהתכנית שלה תעבוד ושהם יוכלו לקיים נשף לכולם. אמה מבקשת מבארי להיות הדייט שלה כדי שהוא סוף סוף יוכל להגשים את חלומו. בארי, מאושר, מסכים כשהוא מספר על החמצת הנשף שלו ("בארי הולך לנשף"). אמה מעלה סרטון שלה שרה עם הגיטרה שלה על מאבקיה וכמיהתה לקבלה, ועל איך למרות זאת היא גאה במי שהיא ולא תסתתר. היא נותנת השראה לחברים אחרים בקהילת הלהט"ב באזור וברחבי הארץ לתמוך בה ולספר כיצד זה עזר להם ("לב סורר"). הסרטון הופך לוויראלי, מעורר השראה לשחקנים לתכנן נשף לאמה ולכל הנוער הלהט"בי ברחבי המדינה. השחקנים רוצים שלאמה סוף סוף יהיה נשף אבל לבית הספר אין תקציב בשביל זה.
כל השחקנים תורמים, כולל די די, שמוסרת את כרטיס האמריקן אקספרס השחור שלה. ארגון המורים וההורים זועם על האפשרות לנשף חדש אך התלמידים מביעים את תמיכתם בנשף לכולם, הודות למאמציו של טרנט לשנות את דעתם. התלמידים מציעים לטרנט להישאר באינדיאנה ולהיות המורה שלהם לדרמה. אליסה יוצאת בפני אמא שלה מול בית הספר ומתוודה על אהבתה לאמה. גברת גרין נרתעת לקבל את אליסה כמו שהיא, אבל בארי נכנס ואומר שאם היא לא תקבל את אליסה, היא תאבד אותה. היא הרוסה אך מתחילה להיות פתוחה יותר ומסכימה להקשיב לבתה. ארגון המורים וההורים נסוג מהתנגדותו, ומתכונן במהירות לנשף חדש, בעוד שדי די ובארי שואלים מהי "הצלחה". בית הספר מעלה את הנשף במתכונתו החדשה וזוגות להט"בים מהאזור משתתפים, יחד עם הזוגות הסטרייטים של תיכון ג'יימס מדיסון. אמה ואליסה סוף סוף מקבלות את הריקוד שלהן וחולקות נשיקה ("הגיע הזמן לרקוד").


== שירים ==


=== הקלטה ===
האלבום המקורי של ההפקה בברודוויי של "הנשף" הופץ דיגיטלית ב-14 בדצמבר 2018. האלבום הפיזי יצא ב-11 בינואר 2019.


== דמויות ושחקנים ==


== ביקורת ==
"הנשף" היה המחזמר הראשון של עונת הברודוויי 2018–2019 שזכה בתואר בחירת המבקרים של הניו יורק טיימס. ג'סי גרין תיאר אותו "כל כך שמח ועליז. עם הריקודים הקינטיים וההמנונים החזקים שלו, הוא גורם לך להאמין שוב בקומדיה המוזיקלית."פרנק ריזו, כתב למגזין וראייטי (מגזין) כי "עם שירים מוזיקליים, ספר שובב וביצועים שמזכירים לכם את המהות של הלב והחוצפה של ברודוויי, הפקה שמחה, מצחיקה ומתוקה זה מתאימה למספר דורות של מעריצי מחזות זמר."שרה הולדרן ממגזין "ניו יורק" כתבה: "יש שמחה אמיתית כל כך שמתגלגלת מהבמה ב"נשף" שאתה מוכן לסלוח על השגיאות הקלות של המחזמר... האם הזלתי כמה דמעות אמיתיות בסצנת הסיום של "הנשף"? אולי... לעיתים רחוקות גם הפסקתי לצחוק. המופע מלא בתענוגות שנונים."אדם פלדמן ממגזין Time Out העניק למופע 4 כוכבים מתוך 5 ואמר "זה מעודד לראות קומדיה מוזיקלית העוסקת בשאלות מודרניות, ובמרכזה עומדת רומנטיקה לסבית מתבגרת. אך בעוד שהנושאים הם עכשוויים, ישנה תחושה של שנות השמונים בסוגי הדמויות ובסגנון המוזיקלי הכללי של צ'אד בגיולין ומתיו סקלאר, הדומה לעבודתם במחזמר "זמר החתונות; מנה חזקה יותר של מציאות במילים ובספר (מאת בגיולין ובוב מרטין) תצדיק טוב יותר את תפנית הסיום לחינוך סנטימנטלי. אבל הבימוי המפולפל של קייסי ניקולאו מסייע להעניק למופע מספיק מומנטום כדי לעבור את הבורות העלילתיים שלו."


== עיבודים ==


=== סרט ===
ב-9 באפריל 2019 הודיע יוצר הקולנוע ריאן מרפי על כוונתו לעבד את המחזמר לסרט עבור נטפליקס. מרפי אמר בראיון כי הוא מתכוון שהסרט יופק במהירות, וההפקת הסרט תתחיל בדצמבר 2019. הסרט צפוי "להגיע לשירות הסטרימינג בסתיו 2020". ב-25 ביוני 2019 (עודכן ב-26 ביוני) דווח כי בסרט צפויות לככב מריל סטריפ, ניקול קידמן, ג'יימס קורדן, אנדרו ראנלס, קיגן-מייקל קיי ואקוופינה.  ב-1 בנובמבר 2019 הוכרז כי אריאנה דבוז תגלם את תפקיד אליסה. ב-25 בנובמבר 2019 הוכרז כי השחקנית החדשה ג'ו אלן פלמן תככב כדמות הראשית, אמה נולאן. ב-25 בינואר 2020 הוכרז כי קווין צ'מברלין יחליף את אקוופינה בתפקיד שלדון ספרשטיין, ובכך המין המקורי של הדמות במחזמר יוחזר, שכן אקוופינה עסוקה בצילומי סדרת הטלוויזיה שלה Awkwafina is Nora from Queens.☃☃


=== ספר ===
עיבוד לרומן לצעירים שוחרר בתאריך 10 בספטמבר 2019. סונדרה מיטשל כתבה את הספר, ועבדה על כתיבתו עם יוצרי המחזמר כדי לעבד את המחזמר לדפוס. 


== אחרים ==
השחקניות קייטלין קינונן ואיזבל מק'קלה התנשקו במהלך הופעת "הנשף" במצעד חג ההודיה של מייסיס לשנת 2018. הנשיקה זכתה לתשומת לב תקשורתית משמעותית על היותה הנשיקה הלהט"בית הראשונה בתולדות התשדיר של המצעד.ב-3 באוגוסט 2019, לאחר הופעה בברודוויי של המחזמר, התרחשה החתונה הבימתית הידועה הראשונה של ברודוויי, בין רכזת תסריט של המחזמר לבין זמרת ושחקנית שעבדה עם המנהל המוזיקלי של המחזמר.


== פרסים ומועמדויות ==


=== הפקה בברודוויי ===


== הערות שוליים ==