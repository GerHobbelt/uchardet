revision: 36457831
title: Calendar
url: https://he.wikipedia.org/wiki/%D7%99%D7%95%D7%9E%D7%9F_%D7%92%D7%95%D7%92%D7%9C


---

יומן גוגל (באנגלית: Google Calendar) הוא יומן אירועים על בסיס לוח שנה ברשת, שמציעה חברת גוגל.
היומן של גוגל יכול לשמש לצורך ארגון זמן.
באמצעות כלי זה יכול המשתמש לקבוע פגישות, אירועים (למשל ימי הולדת) ותזכורות, לשתף את היומן ולקבוע דרגות אבטחה ביחס לשיתוף, ולהוסיף את חגי המדינה שיחפוץ. כמו כן ישנה אפשרות לייצא ולייבא את נתוני היומן.
השירות הוכרז ב־13 באפריל 2006, ויצא משלב הבטא ביולי 2009. משתמשים אינם צריכים חשבון ג'ימייל כדי להשתמש בשירות, אבל הם נדרשים להיות בעלי חשבון בגוגל.
האתר במתכונתו הנוכחית (2022), מאפשר למשתמש:

לנהל מספר יומנים במקביל (ואף לבחור צבע עבור כל יומן)
להוסיף מידע פומבי על גבי לוח השנה: תאריך עברי, חגים, תחזית מזג אוויר לימים הקרובים, מראה הירח ועוד. ניתן לבצע חיפוש ללוחות שונים באתר.
הוא מאפשר שיתוף יומנים בין כמה משתמשים.
ניתן להטמיע את היומן כציבורי באתר אינטרנט.
ניתן לשלוח זימון למשתמשים, להשתתפות באירוע.
ניתן לייצר לינק לשמירת אירוע ביומן.
להתחבר עם אפליקציות שונות לניהול זמן, תזכורות, ניהול צוות, פגישות און-ליין ועוד.
להציג מידע בשלושת מצבי תצוגה מקובלים: תצוגת יום, תצוגת שבוע, ותצוגת חודש. מלבד אלו, הוא מציעה עוד שני מצבי תצוגה נוספים: תצוגת לו"ז ותצוגה מותאמת אישית.
הוא מאפשר קבלת הודעת תזכורת בצורות שונות שניתן להשתמש בכולן או בחלק מהן, לפי בחירת המשתמש:
חלון קופץ המוצג על הצג.
הודעת דואר אלקטרוני או גם וגם. בעבר היה ניתן לקבל SMS על תזכורות שביומן ללא עלות.


== שיתוף יומנים ==
היומן של גוגל מאפשר יצירה והצגה של מספר יומנים באותה תצוגה. יומנים אלה יכולים בקלות להפוך לשיתופיים עם הרשאות לקריאה בלבד או שליטה מלאה עם אנשים מסוימים או עם כולם. לדוגמה, צור יומן שיתופי אחד לכל קבוצת ספורט שאתה אוהב ויומן נפרד לאירועים פרטיים, אירועים משני היומנים יופיעו זה לצד זה באותו יומן בצבעים שונים.


== תאימות ==

מכיוון שיומן גוגל הוא תוכנה מבוססת רשת, הוא תומך למעשה בכל מערכת הפעלה שכוללת דפדפן. גוגל כרום, מיקרוסופט אינטרנט אקספלורר, מוזילה פיירפוקס ו-Safariמכיוון שהדף טוען סקריפטים מתקדמים, בדפדפנים ישנים, עלולות להיות שגיאות בביצוע או אפילו כשל בהטענת הדף באופן מלא.


== יומן גוגל לוח שנה עברי ==
לצד יומנים מותאמים נוספים (למשל: זמני ירח), ליגות ספורט) ניתן למצוא ביומן גוגל גם תצוגה של לוח השנה העברי. השימוש של יומן גוגל בלוח השנה העברי פופולרי בעיקר בקרב קהילות יהודיות אשר נטו להחזיק אפליקציה נפרדת לתצוגת לוח השנה העברי עד לשדרוג היישום על ידי חברת גוגל.


== קישורים חיצוניים ==

 אתר האינטרנט הרשמי של יומן גוגל (באנגלית) יומן גוגל, ברשת החברתית טוויטר
 יומן גוגל, הבלוג הרשמי
אתר הבית של יומן גוגל
שאלות נפוצות על יומן גוגל, באתר התמיכה של גוגל
צילומי מסך של יומן גוגל, באתר פליקר
רוני שני, מדריך: 4 טיפים ליומן של גוגל, באתר ynet, 26 במאי 2010
יומן גוגל – עזרה, אתר התמיכה של גוגל


== הערות שוליים ==