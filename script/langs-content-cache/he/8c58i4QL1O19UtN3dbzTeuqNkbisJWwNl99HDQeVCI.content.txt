revision: 34103376
title: "\u05D2\u05D9\u05E8\u05DC \u05D0\u05D9\u05DF \u05E8\u05D3"
url: https://he.wikipedia.org/wiki/%D7%92%D7%99%D7%A8%D7%9C_%D7%90%D7%99%D7%9F_%D7%A8%D7%93


---

מארי אולבן רינגהיים (באנגלית: Marie Ulven Ringheim; נולדה ב-16 בפברואר 1999) הידועה בשם הבמה שלה, גירל אין רד, היא זמרת-יוצרת ומפיקה מוזיקלית נורווגית.


== ביוגרפיה ==
מארי אולבן רינגהיים נולדה בעיירה הורטן, נורווגיה ב-16 בפברואר 1999. היא גדלה בעיירה עם אחיותיה והוריה הגרושים. אמה עבדה בטכנולוגיה ואביה עבד כשוטר. אולבן קיבלה את הגיטרה הראשונה שלה כמתנה לחג המולד מסבה ב-2012, אבל לא התחילה לנגן בה עד 2013.היא לימדה את עצמה פסנתר, גיטרה והפקה מוזיקלית.בשנת 2015, אולבן החלה לכתוב ולהוציא מוזיקה נורווגית ל-SoundCloud תחת הכינוי "לידיה X". לאחר ששייכה לעצמה את הכינוי "גירל אין רד", היא פרסמה את סינגל הבכורה שלה "I Wanna Be Your Girlfriend" ב-SoundCloud בנובמבר 2016, שם הוא צבר כ-5,000 השמעות בתוך חמישה חודשים.
הסינגלים "Summer Depression" ו-"Girls" זכו להצלחה ופופולריות ברשתות החברתיות השונות. אולבן הוציאה את "I Wanna Be Your Girlfriend" באפל מיוזיק במרץ 2018. היא הוציאה את מיני אלבום הבכורה שלה, Chapter 1, ב-14 בספטמבר 2018. "I Wanna Be Your Girlfriend" היה במקום ה-9 ברשימת "68 השירים הטובים ביותר של 2018" של הניו יורק טיימס. היא הייתה מופע החימום של קלייר קוטרל בספטמבר 2018 והוציאה את השיר "We Fell in Love in October" בחודש נובמבר 2018. אולבן יצאה לסיבוב ההופעות הראשון שלה בארצות הברית בחודש מרץ 2019 עם קונאן גריי. היא הוציאה את המיני אלבום השני שלה, Chapter 2, וגם את אבום האוסף Beginnings באלבום ויניל אחד בלבד ב-6 בספטמבר 2019 תחת הוצאת AWAL. היא יצאה לסיבוב ההופעות הבינלאומי הראשון שלה בכותרת "World in Red" באוקטובר 2019, והופיעה בערים כמו דבלין וסן פרנסיסקו.בדצמבר 2019 חתמה על חוזה הקלטות בחברת AWAL. היא הקליטה את הסינגל "Kate's Not Here" לפסקול המקורי של סרט האימה טבעת החנק. בנובמבר, היא הוציאה את סינגל החגים העצמאי "Two Queens in a King Sized Bed".אולבן הוציאה את אלבום הבכורה שלה, ששמו If I Could Make It Go Quiet, ב-30 באפריל 2021. האלבום קודם על ידי ארבעה סינגלים, "Midnight Love", באפריל 2020, "Rue" באוגוסט 2020, "Serotonin" במרץ 2021, ו-"You Stupid Bitch" באפריל 2021. יצירת העטיפה של האלבום נעשתה על ידי הצייר והאמן הנורווגי פרדריק וויג סרן. במקור ציור שמן על קנבס בגודל 80X80 ס"מ, בשם The Antizero. אולבן ציינה את טיילור סוויפט כאחת ההשפעות המוזיקליות הגדולות שלה.


== חיים אישיים ==
אולבן מתגוררת כיום ברובע גרונרלוקה באוסלו. היא קווירית. היא למדה הפקה מוזיקלית וכתיבת שירים בבית הספר לאמנויות, תקשורת וטכנולוגיה ווסטרדאלס אוסלו.


== דיסקוגרפיה ==


=== אלבומי אולפן ===
2021: If I Could Make It Go Quiet


=== אלבומי אוסף ===
2019: Beginnings


=== מיני אלבומים ===
2018:Chapter 1
2019: Chapter 2


=== סינגלים ===


== קישורים חיצוניים ==

 אתר האינטרנט הרשמי של גירל אין רד (באנגלית) גירל אין רד, ברשת החברתית פייסבוק
 גירל אין רד, ברשת החברתית טוויטר
 גירל אין רד, ברשת החברתית אינסטגרם
 גירל אין רד, ברשת החברתית טיקטוק
 גירל אין רד, סרטונים בערוץ היוטיוב
 גירל אין רד, במסד הנתונים הקולנועיים IMDb (באנגלית)
 גירל אין רד, באתר אייטונס  (באנגלית)
 גירל אין רד, באתר ספוטיפיי
 גירל אין רד, באתר סאונדקלאוד (באנגלית)
 גירל אין רד, באתר AllMusic (באנגלית)
 גירל אין רד, באתר MusicBrainz (באנגלית)
 גירל אין רד, באתר דיזר
 גירל אין רד, באתר Discogs (באנגלית)
 גירל אין רד, באתר Songkick (באנגלית)
גירל אין רד, באתר Genius
 גירל אין רד, באתר בנדקמפ
 גירל אין רד, באתר טיידל (באנגלית)


== הערות שוליים ==