revision: 35813047
title: "\u05D4\u05DC\u05D1\u05D5\u05D9"
url: https://he.wikipedia.org/wiki/%D7%94%D7%9C%D7%91%D7%95%D7%99


---

הלבוי (באנגלית: Hellboy, בתרגום לעברית: ילד הגיהנום) הוא דמות בדיונית המופיעה בחוברות הקומיקס של חברת דארק הורס. דמותו הופיעה לראשונה בחוברת מספר 2 בפאנל כנס הקומיקס "קומיק-קון" שנערך בסן דייגו באוגוסט 1993 ונוצרה על ידי הכותב והאמן מייק מינולה.
הלבוי הוא שד שחונך מינקותו לעשיית מעשים טובים. שמו האמיתי הוא אנונג און ראמה, שמשמעו "חיית האפוקליפסה", והוא הובא לכדור הארץ בידי חוקרים נאצים של תורת הנסתר. הוא התגלה בידי בעלות הברית ואומץ על ידי ד"ר טרבור ברוטנהולם, שייסד מאוחר יותר את הלשכה למחקר והגנה בעל-טבעי (Bureau for Paranormal Research and Defense). עם הזמן, הלבוי גדל להיות שד אדום-עור עם זנב וקרניים, אותם חתך בבסיסם, וכן צמד פרסות מבוקעות ויד אבן. עלילות חוברות הקומיקס נעות בין פולקלור למגזיני פאלפ וספרות אימה.
דמותו של הלבוי מדורגת במקום ה-25 ברשימת מאה גיבורי העל הגדולים, לפי IGN וכן במקום ה-35 ברשימת 50 דמויות הקומיקס הגדולות של כל הזמנים לפי מגזין אמפייר. את דמותו של הלבוי בסרטי הלייב אקשן "הלבוי" ו"הלבוי 2" גילם השחקן רון פרלמן.
בסרט האתחול הלבוי, שייצא בשנת 2019 הלבוי גולם על ידי דייוויד הארבור.
בפברואר 2023 ג'ק קסי לוהק לגלם אותו בסרט אתחול נוסף בשם Hellboy: The Crooked Man, בהפקת Millennium Media. ההפקה מתוכננת להתחיל במרץ 2023 בבולגריה עם בריאן טיילור כבמאי על פי תסריט של מינולה וכריסטופר גולדן, המבוסס על קומיקס מ-2008 באותו שם. הסרט אמור להיות מופק בשיתוף עם Nu Boyana ו-Campbell Grobman Film בשיתוף עם Dark Horse Entertainment.


== קישורים חיצוניים ==

 אתר האינטרנט הרשמי של הלבוי (באנגלית)
דף הדמות בפרויקט ויקיה של דארק הורס
יוני זאבו, 20 שנות גיהנום: יום ההולדת האפל של הלבוי, באתר ynet, 22 במרץ 2014
הלבוי, באתר אנציקלופדיה בריטניקה (באנגלית)


== הערות שוליים ==