revision: 35411345
title: Patiently Waiting
url: https://he.wikipedia.org/wiki/Get_Rich_or_Die_Tryin%27


---

Get Rich or Die Tryin'‎ (בעברית: התעשר או שתמות בדרך) הוא אלבום הבכורה של הראפר האמריקאי 50 סנט. האלבום יצא לאור ב-6 בפברואר 2003, על ידי חברות התקליטים אינטרסקופ רקורדס, אפטרמת' אנטרטיינמנט של ד"ר דרה, שיידי רקורדס של אמינם וג'י-יוניט רקורדס של 50 סנט.


== רקע והפקה ==
לפני צאתו של האלבום, 50 סנט הוציא מספר מיקסטייפים בלייבל של צמד ההיפ הופ "טראקמאסטרס" ואף עבד תחתם ותחת קולומביה רקורדס על אלבום שהיה אמור להוות אלבום הבכורה שלו בשם Power of the Dollar בשנת 2000, אך לאחר שסבל מבעיות משפטיות ונדחה בתעשיית המוזיקה, חברת קולומביה רקורדס החליטה לא להמשיך את העבודה על האלבום, ו-50 סנט מצא קושי לחתום עם חברת תקליטים גדולה אחרת, עד שחתם בשיידי רקורדס של הראפר אמינם בשנת 2002.לאחר שחתם עם אמינם (שהפיק בפועל את האלבום), 50 סנט עבד רבות גם עם המפיק ד"ר דרה, כשהשניים משמשים כמפיקים בפועל של האלבום, ועבדו על מנת לשלב ביחד את סוגות הגנגסטה ראפ והרית'ם אנד בלוז בהיפ הופ הניו יורקי. בהפקת האלבום השתתפו גם מייק אליזונדו, שה מאני XL (שגם הפיק בפועל את האלבום), מיסטר פורטר, רוקוויילדר, דירטי סוויפט, מגה-הרץ ונוספים. האלבום מכיל הופעות אורח של הראפרים האמריקאים אמינם, יאנג באק ונייט דוג, כמו גם של חברי ההרכב של 50 סנט "ג'י-יוניט", לויד בנקס וטוני יאיו.


== הצלחה ומורשת ==
אף על פי שהאלבום יצא שבוע מראש לפני תאריך צאתו המקורי, על מנת להילחם בהדלפות לאינטרנט, הוא הגיע היישר אל המקום הראשון במצעד הבילבורד 200 ומכר למעלה מ-872 אלף עותקים בשבוע הראשון לצאתו. גם הסינגלים מתוך האלבום זכו להצלחה עולמית, כאשר "In da Club" ו-"21 Questions" הגיעו למקום הראשון במצעד הבילבורד הוט 100, בעוד "P.I.M.P.‎" הגיע למקום הראשון במספר מדינות. האלבום דורג במקום הראשון במצעד סוף השנה של מגזין הבילבורד לשנת 2003 וקיבל בעיקר ביקורות חיוביות ממבקרי המוזיקה.
האלבום סומן על ידי מבקרים רבים כזה שהחזיר את סוגת הגנגסטה ראפ לגדולה, ודורג כאחד האלבומים הטובים ביותר משנות ה-2000. בשנת 2020, הוא זכה בתואר של פלטינה ×9 מאיגוד תעשיית ההקלטות האמריקאי. האלבום היה לאלבום הנמכר ביותר ל-2003 בארצות הברית, והועמד לפרס "אלבום הראפ הטוב ביותר" בטקס פרסי גראמי ה-46. הוא זכה בפרס המוזיקה האמריקאית לאלבום הראפ/היפ-הופ האהוב ביותר ובפרס המוזיקה של בילבורד לאלבום הבילבורד 200 המוביל לשנת 2003. ב-2020, מגזין רולינג סטון דירג את האלבום במקום ה-280 ברשימת "500 האלבומים הגדולים בכל הזמנים". בשנת 2022, האלבום דורג במקום ה-64 ברשימת 200 אלבומי ההיפ-הופ הטובים ביותר בכל הזמנים של המגזין.


== רשימת רצועות ==


== מיקומי שיא ==


== נתוני מכירות ==


== קישורים חיצוניים ==
 Get Rich or Die Tryin' באתר ספוטיפיי
 Get Rich or Die Tryin' באתר MusicBrainz
 Get Rich or Die Tryin' באתר Discogs
 Get Rich or Die Tryin' באתר AllMusic


== הערות שוליים ==