revision: 36266151
title: "\u05E7\u05D1\u05E8\u05D9\u05DD \u05E7\u05D9\u05E1\u05E8\u05D9\u05D9\u05DD\
  \ \u05E9\u05DC \u05E9\u05D5\u05E9\u05DC\u05D5\u05EA \u05DE\u05D9\u05E0\u05D2 \u05D5\
  \u05E6'\u05D9\u05E0\u05D2"
url: https://he.wikipedia.org/wiki/%D7%A7%D7%91%D7%A8%D7%99%D7%9D_%D7%A7%D7%99%D7%A1%D7%A8%D7%99%D7%99%D7%9D_%D7%A9%D7%9C_%D7%A9%D7%95%D7%A9%D7%9C%D7%95%D7%AA_%D7%9E%D7%99%D7%A0%D7%92_%D7%95%D7%A6%27%D7%99%D7%A0%D7%92


---

קברים קיסריים של שושלות מינג וצ'ינג (באנגלית: Imperial Tombs of the Ming and Qing Dynasties) הוא השם תחתיו בחר אונסק"ו לכנות קבוצה של ארבעה עשר אתרים ומכלולי קבורה המצויים בסין, והשייכים לתקופות שושלות מינג וצ'ינג, כאתר מורשת עולמית.
הקברים נכללו ברשימת אתרי מורשת עולמית בשנים 2000, 2003 ו-2004.
רשימת האתרים כוללת את הקברים ומכלולי הקבורה הבאים:


== תוספות ב-2003 ==
נוספו שני אתרים עיקריים: אתר קברי שושלת מינג, שבו קבורים 13 מ-16 הקיסרים של שושלת מינג ואתר קבר שיאולינג שבו קבור מייסד שושלת מינג והקיסר הראשון שלה. כל האתרים המסומנים בטבלה מ-006–1004 ועד 010–1004 הם קבריהם של מצביאים שסייעו למייסד השושלת להביס את יריביו ולעלות לשלטון. בהם בולטים שו דה (徐達) ו-צ'אנג יוצ'ון (常遇春, פין-יין: Cháng Yùchūn). קברים אלו הם חלק מקבר שיאולינג, המאוזוליאום של הקיסר הראשון.


== תוספות ב-2004 ==
שלושה קברים קיסריים של שושלת צ'ינג במחוז ליאונינג כוללים את קבר יונגלינג, קבר פולינג וקבר ג'אולינג שכולם נבנו במאה ה-17. הקברים נבנו עבור הקיסרים מייסדי שושלת צ'ינג ואבותיהם, והם בנויים על פי הכללים של תורת פנג שווי הסינית המסורתית. הקברים מתאפיינים בעיטורים עשירים של פסלי אבן וגילופים ואריחים עם מוטיב הדרקון, כשהם ממחישים את התפתחות ארכיטקטורת הקברים של שושלת צ'ינג. שלושת מכלולי הקבורה והמבנים הרבים שבהם, מזווגים מסורות שהגיעו בירושה משושלות סיניות קודמות ומאפיינים חדשים של תרבות המאנצ'ו.


== קישורים חיצוניים ==

קברים קיסריים של שושלות מינג וצ'ינג באתר אתרי מורשת עולמית
הערכת הגוף המייעץ (עבור הקברים בליאונינג, 22 בינואר 2003)
קברים קיסריים של שושלות צ'ינג ומינג באתר הרשמי של China Internet Information Center.