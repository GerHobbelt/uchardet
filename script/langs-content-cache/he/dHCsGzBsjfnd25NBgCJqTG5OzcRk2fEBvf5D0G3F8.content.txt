revision: 34998518
title: "\u05DE\u05E4\u05DC\u05D2\u05EA \u05D4\u05E2\u05DD \u05D4\u05D0\u05D9\u05E8\
  \u05D5\u05E4\u05D9\u05EA"
url: https://he.wikipedia.org/wiki/%D7%9E%D7%A4%D7%9C%D7%92%D7%AA_%D7%94%D7%A2%D7%9D_%D7%94%D7%90%D7%99%D7%A8%D7%95%D7%A4%D7%99%D7%AA


---

מפלגת העם האירופית (באנגלית: Group of the European People's Party, EPP; בגרמנית: Fraktion der Europäischen Volkspartei, EVP; בצרפתית: groupe du Parti populaire européen, PPE) היא מפלגת מרכז-ימין אירופית. המפלגה מחזיקה בעמדות שמרניות וליברליות ותומכת בהרחבת האיחוד האירופי ובהעמקת האינטגרציה בין חברותיו. מפלגה זו, היא אחת המפלגות האירופיות הוותיקות באיחוד האירופי. המפלגה בעלת השפעה נרחבת באיחוד, והיא למעשה המפלגה הפוליטית הגדולה ביותר בפרלמנט האירופי מאז שנת 1999 והשפעתה משתרעת גם על המועצה האירופית, שבה 14 מתוך 28 ראשי המדינות נמנים עם תומכי המפלגה, ובנציבות האירופית, בה 13 נציבים מתוך 28 נמנים עם שורותיה של המפלגה.


== היסטוריה ==
מפלגת העם האירופית נוסדה באופן רשמי בשנת 1976. עם זאת, המפלגה קיימת בצורה זו או אחרת החל מיוני 1953 כחברה באספה המשותפת של קהילת הפחם והפלדה האירופית, המוסד האירופי הקודם של הפרלמנט האירופי.
לאורך רוב שנות ה-80 וה-90, מפלגת העם האירופית הייתה המפלגה השנייה בגודלה בפרלמנט האירופי, שנייה למפלגת הברית הפרוגרסיבית של סוציאליסטים ודמוקרטים. בבחירות 1999, הפכה המפלגה לראשונה למפלגה הגדולה בפרלמנט, וזכתה ב-233 מושבים, קרוב לארבעים אחוזים מהמושבים בפרלמנט. הישג זה, היה ההישג הגבוה ביותר שזכתה לו המפלגה מימיה. במערכות הבחירות הבאות (2004 ו-2009), הצליחה המפלגה להמשיך ולהחזיק בבכורה בפרלמנט, אך מעמדה כורסם במעט. בשנים אלו, התערער גם מעמדה של המפלגה כמנהיגת הימין האירופי, עם התחזקותן של מפלגות ימין נוספות במערכת הפוליטית כגון המפלגה הליברלית (ALDE) והמפלגה השמרנית-רפורמיסטית (ECR).בשנים האחרונות ערכה המפלגה פעילויות פרלמנטריות ואחרות רבות ונרחבות, ביניהן אפשר למנות פיקוח ובקרה על הבחירות לרשות המחוקקת הפלסטינית 2006 ובבחירות הפרלמנטריות באוקראינה ב-2007; עידוד נסיעה ברכבות טרנס-אירופאיות; גיבוש מדיניות אנרגיה משותפת לאיחוד האירופי; צירופן של רומניה ובולגריה לאיחוד; מאבק בהגירה בלתי חוקית ליבשת; גינוי המעורבות הרוסית בגאורגיה; קידום אמנת ליסבון קידום הוצאתה מחוץ לחוק של הכחשת השואה; ועוד פעילויות שונות נוספות אחרות.


== תוצאות בבחירות ==


== יושבי ראש המפלגה לדורותיהם ==


== מפלגות לאומיות תומכות ==
המפלגות בפרלמנט האירופי, הם למעשה התאגדויות של מפלגות לאומיות מהפרלמנטים הלאומיים של מדינות האיחוד. ברשימה זו, מוצגים המפלגות המרכיבות את מפלגת העם האירופית.


== ראו גם ==
מפלגות בפרלמנט האירופי


== קישורים חיצוניים ==

 אתר האינטרנט הרשמי של מפלגת העם האירופית (באנגלית)
מפלגת העם האירופית, באתר אנציקלופדיה בריטניקה (באנגלית) מפלגת העם האירופית, ברשת החברתית פייסבוק
 מפלגת העם האירופית, ברשת החברתית טוויטר
 מפלגת העם האירופית, ברשת החברתית אינסטגרם
 מפלגת העם האירופית, ברשת החברתית LinkedIn
 מפלגת העם האירופית, באתר פליקר
האתר הרשמי של המפלגה


== הערות שוליים ==