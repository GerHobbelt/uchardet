revision: 35934207
title: "\u05D0\u05E9\u05E8 \u05D1\u05DF-\u05D0\u05E8\u05D9\u05D4"
url: https://he.wikipedia.org/wiki/%D7%90%D7%A9%D7%A8_%D7%91%D7%9F-%D7%90%D7%A8%D7%99%D7%94


---

אשר בן-אריה (נולד ב-1963) הוא מרצה וחוקר בתחום עבודה סוציאלית, פרופסור באוניברסיטה העברית בירושלים ומנכ"ל מכון חרוב.


== ביוגרפיה ==
בן-אריה נולד בירושלים, הוא בנם של שרה ופרופ' יהושע בן-אריה. הוא סיים את לימודיו לתואר דוקטור ב-1999 באוניברסיטה העברית, ומאז חוקר ומרצה בה. שימש כ-20 שנה כמנהל ועורך "השנתון הסטטיסטי - ילדים בישראל". שימש כסמנכ"ל המועצה הלאומית לשלום הילד.
בן-אריה עוסק בתחום מדיניות הילד ומדידת רווחת הילד.
הוא נמנה עם המייסדים של אסכולת מדידת מצב הילדים והשימוש באינדיקטורים חברתיים למדידת מצב הילדים. הוא היו"ר והמייסד של החברה הבינלאומית למדידת מצב הילד (ISCI). ואחד החוקרים הראשיים במחקר הרב-לאומי "עולמות הילדים". בן-אריה הוא גם העורך המייסד של כתב העת האקדמי "Child Indicators Research".
בן-אריה פרסם למעלה ממאה מאמרים, פרקים וספרים אשר כולם עוסקים ברווחת הילד ומדידתו. הוא מייעץ ליוניס"ף, ארגון ה-OECD ורשויות מחקר לאומיות רבות.
ב-2011 מונה למנכ"ל מכון חרוב, העוסק בפיתוח ידע ותוכניות למידה בתחום הזנחה והתעללות בילדים.
בשנת 2022, מחקר שדרג את 100 החוקרים המשפיעים ביותר בתחום העבודה הסוציאלית בעולם, דירג את בן-אריה במקום ה50 .
בן-אריה נשוי ואב לשלושה ילדים. אחיו הבכור הוא זאב בן אריה.


== קישורים חיצוניים ==
אשר בן אריה(הקישור אינו פעיל), באתר האוניברסיטה העברית
פרופ' אשר בן אריה מונה למנכ"ל מכון חרוב, באתר "הזווית השלישית", 9 באוקטובר 2011
אשר בן-אריה, המצוקה פנים רבות לה: על התפתחות תפיסת המצוקה בישראל(הקישור אינו פעיל), ביטחון סוציאלי, אוקטובר 2006, 72: 58-39
 אשר בן אריה (1963-), דף שער בספרייה הלאומית


== הערות שוליים ==