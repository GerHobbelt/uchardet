revision: 28807034
title: Earth
url: https://tr.wikipedia.org/wiki/Google_Earth


---

Google Earth, tüm Dünya'nın uydularından çekilmiş değişik çözünürlükteki fotoğrafların görüldüğü, Google Labs tarafından satın alınan Keyhole adlı şirketin geliştirdiği bir bilgisayar yazılımıdır.
Yoğun yerleşim olan bazı bölgelerin ayrıntılı görüntüleri, İnternet üzerindeki sayfasını ziyaret ederek indirilen yazılımı bilgisayara yükleyerek incelenebilir. Temmuz 2005'te sadece ABD'nin tamamına yakınının görece yüksek çözünürlükte fotoğrafları bulunurken, Haziran 2006'dan itibaren dünyadaki şehirlerin büyük bir bölümünün ayrıntılı görüntüleri bulunmaktadır.
Yazılımda, koordinatları verilen noktaya ulaşmak mümkündür.
Yazılım ilk duyurulduğunda, Rus Gizli Servisi, bu hizmetinin, terörist saldırı planlayanlara bir kolaylık olacağını söyleyerek hizmetin durdurulmasını talep etmişti. Ancak benzeri uydu fotoğraflarının küçük bir ücret karşılığında, İnternette satıldığı göz önüne alınarak, ilgili mahkemece dava düşürülmüştür. Ayrıca Google güvenlik için günümüz görüntüleri yerine sadece bu günden birkaç sene öncesi ait görüntüleri paylaşıma sunmuştur.


== Google Earth Pro ==
Google Earth Pro, Google Earth'ün şaşırtıcı işlevselliğinin üzerine eklenen daha da güçlü araçlarla oluşturulmuştur. Önceden ücretli olan yazılım Şubat 2015'te ücretsiz hale getirilmiştir. Google Earth Pro'nun en çekici özelliklerinden bazıları şöyle sıralanabilir:

Gelişmiş Ölçümler: Poligon alan ölçümünü kullanarak park yerlerini veya arazi geliştirmelerini ölçün veya çember ölçümünü kullanarak etkilenen yarıçapı belirleyin.
Yüksek çözünürlükte yazdırma: Resimleri 4800x3200 piksel çözünürlüğe kadar bastırabilirsiniz.
Özel Pro veri katmanları: Demografi, parseller ve trafik sayısı.
E-tablo İçe Aktarma: Aynı anda 2500'e kadar adresi içeri alarak yer işaretlerini ve stil şablonlarını topluca atayabilirsiniz.
Coğrafi Bilgi Sistemi İçe Aktarma: ESRI shapefile (.shp) ve MapInfo (.tab) dosyalarını görselleştirin.
Movie-Maker: 1920x1080 çözünürlüğe kadar Windows Media ve Quicktime HD filmlerini dışa aktarın.


== Google Sky ==
Google Earth'ün uzayı izlemeye olanak veren yeni hizmetidir. Kullanıcı uzayda gezinebilmekte, yıldızları, nebulaları, galaksileri izleyebilmekte, gezegenlerin rotalarını takip edebilmektedir. Ayrıca yıldızlar ve gezegenlerin zaman içinde geçirdikleri evreler görülebilmektedir.


== Özellikler ==
Google Earth pek çok özellikle birlikte gelir. Bunlardan başlıcaları şunlardır:

Yıldızları, Mars'ı ve Ay'ı gezebilme,
Tarihi görüntülerle değişiklikleri görebilme,
Okyanus diplerine dalabilme,
Tur kaydedebilme,
Dağları ve tepeleri üç boyutlu görebilme,
Belirli yerlere arama çubuğuna yazarak hızlıca gidebilme,
Yerel işletmeleri bulabilme,
3 boyutlu binalar,
Harita katmanları,
Yer işareti atayabilme,
Uçuş simülatörü,
Sokakları net görebilme.


== Sistem gereksinimleri ==
Google Earth tarafından yayımlanan sistem gereksinimleri aşağıdaki tabloda verilmiştir.


== Ekran görüntüleri ==

		
		
		


== Dış bağlantılar ==
Google Flight Simulatör
Google Earth sayfası8 Eylül 2010 tarihinde Wayback Machine sitesinde arşivlendi.
Google Earth Topluluğu 10 Aralık 2008 tarihinde Wayback Machine sitesinde arşivlendi.
Google Earth Fan Sitesi
Google Earth Reklamları 27 Eylül 2007 tarihinde Wayback Machine sitesinde arşivlendi.
Google Earth Community Germany23 Temmuz 2008 tarihinde Wayback Machine sitesinde arşivlendi.
Google Earth Açıklaması


== Kaynakça ==
Google Earth Pro 15 Ocak 2014 tarihinde Wayback Machine sitesinde arşivlendi.