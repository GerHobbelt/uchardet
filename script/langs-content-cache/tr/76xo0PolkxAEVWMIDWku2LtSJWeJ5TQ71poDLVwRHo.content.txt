revision: 29893885
title: "Kad\u0131nlar 2. Ligi"
url: https://tr.wikipedia.org/wiki/Kad%C4%B1nlar_2._Ligi


---

Kadınlar 2. Ligi, Türkiye Futbol Federasyonu tarafından her yıl kadın futbol takımları arasında düzenlenen üçüncü seviye lig organizasyonu. 2008'de kurulan lig, 2021'e kadar 2. kademe olarak devam etmiştir. 2021-22 sezonunda Kadınlar Süper Ligi'nin kurulmasının ardından 3. kademe olmuştur.


== 2022-23 Statüsü ==
Takımlar, bulundukları iller arasındaki mesafe esas alınarak TFF tarafından A Grubu 6, B ve C Grupları 7'şer takımdan oluşmuştur.
Maçlar, çift devreli lig usulüne göre oynanacaktır.
Gruplarında normal sezonu ilk sırada tamamlayan takımlar Kadınlar 1. Ligi'ne yükselecektir. Gruplarında 2. ve 3. sırayı alan takımlar ile en yüksek puan ve averaja sahip dördüncüler arasından 2 takım olmak üzere toplam 8 takımın yer alacağı play-off müsabakaları sonucunda 2 takım daha Kadınlar 1. Ligi'ne yükselme hakkını elde edecektir. Normal sezon sonunda gruplarında son sırayı alan takımlar Kadınlar 3. Ligi'ne düşecektir.
Türkiye Futbol Federasyonu Yönetim Kurulu’nun 31 Mayıs 2023 tarihinde gerçekleştirdiği toplantıda aldığı ve kadın futbolunu geliştirme stratejisi çerçevesinde 2023 - 2024 sezonunda Kadınlar 2. Ligi'nin 32 takımla oynanması kararı kapsamında Kadınlar 2. Ligi'nde gruplarını son sırada tamamlayan 3 takım ile Kadınlar 3. Ligi play-off müsabakaları sonucu elenen 35 takım olmak üzere toplam 38 takım arasında 2023-2024 sezonu başlamadan önce play-in müsabakaları oynatılarak 2023-2024 sezonunda Kadınlar 2. Ligi'ne 13 takım daha dahil edilecek.


== 2022-23 sezonu takımları ==
2022-2023 Kadınlar 2. Ligi, 2021-2022 sezonunda Kadınlar 2. Ligi’nde kalan 16 takım ve Kadınlar 3. Ligi’nden yükselen 8 takım toplamda 24 takımın başvuru haklarının bulunmasına rağmen 22 takımın başvurması sonucu 3 ayrı grup şeklinde oluşmuştur. Nusaybin Gençlik ve Spor ve Kemer Futbol Kulübü lige katılmayacaklarını bildirmişlerdir.
6 Şubat 2023 tarihinde gerçekleşen 2023 Kahramanmaraş depremleri nedeniyle Kahramanmaraş Anadolu Gençlik Spor ve Osmaniye Kadın Spor takımları ligden çekildiler.


== Üst Lige Yükselenler ==
Kuruluşundan beri Kadınlar 2. Ligi'nden üst lige yükselen takımlar;


== Şampiyonlar ==


== Kaynakça ==