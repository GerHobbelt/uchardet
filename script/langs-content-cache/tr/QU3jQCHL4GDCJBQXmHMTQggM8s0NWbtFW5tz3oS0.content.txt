revision: 28655374
title: 'Medieval II: Total War'
url: https://tr.wikipedia.org/wiki/Medieval_II:_Total_War


---

Medieval II: Total War, 2002 yılında çıkan Medieval: Total War 'ın dolaylı devam oyunu ve Creative Assembly'nin Total War dizisindeki dördüncü oyunudur. Oyun 2006 yılında tamamlanmış ve satışa sunulmuştur. Oyun 1080 ve 1530 yılları arasında geçmektedir. Oyun orta çağ savaşlarına, dinlere ve Avrupa, Kuzey Afrika ve Orta Doğudaki siyasete odaklanır. Total War dizisinin önceki oyunlarından ayrı olarak, Medieval II: Total War'da keşif ağacı bulunmaktadır ve bu ağaç oyunun sonunda barut bulunmasıyla tamamlanır. Oyunun süre çizelgesi ortaçağda Yeni Dünya'nın keşfi döneminden, Amerika'nın keşfi ve ele geçirilmesi dönemine kadar genişler. Medieval II, Rome: Total War oyununun ana yazılım dizgesi üzerinden yazılmıştır.


== Oynanış ==
Medieval II: Total War sıra tabanlı strateji oyunları kapsamına girer. Temel olarak oyuncu seçtiği devleti en iyi şekilde yönetmek,yapılan savaşları kazanmaya çalışmak ve bilgisayar tarafından verilen görevleri yerine getirmeye çalışmak ile yükümlüdür. Oyuncu kendi sırası geldiğinde, oyun haritası üzerinde yapacağı ve yapmak istediği yenilikleri yapar veya bu yenilikler için zemin hazırlar. Oyuncu yapacağı hamleleri bitirdikten sonra turunu bitirerek bilgisayarın diğer ülkeleri ve asileri yönetmesi için izin verir. Bilgisayar turunu tamamladıktan sonra sıra tekrar oyuncuya gelir.
Oyunda orta çağın havası en iyi şekilde yansıtılmaya çalışılmıştır; oyundaki ülke yönetimi ve yapılan taktiksel savaşlar orta çağ temasıyla şekillenmektedir.
Oyunda,dinin etkinliği ön plandadır. Bilgisayar zaman zaman oyuncuya çeşitli görevler (Dini yaymak,bir bina inşa etmek veya diplomasi kurmak) verebilmektedir.
Orta çağa yön veren haçlı seferleri ise oyuncuya farklı bir tecrübe yaşatmak için oyuna en iyi şekilde yansıtılmaya çalışılmıştır.
Oyunda zaman zaman oyuncuyu ara videolar karşılar.Bu videolar haçlı seferleri,evlenme,sabotaj girişiminde bulunma videoları olarak sıralanır.
Oyunda gerçek tarih ile bağlantılı olarak doğa olayları, Moğol ve Timur İmaratorluğu'nun akınları da oyuncuya yansıtılmıştır.


== Devlet Adına Çalışanlar ==
Devlet adına çalışanlar seçilen ulusa göre farklılık gösterir. Oyunda yer alan görevliler şunlardır:

Suikastçı
Tüccar
Din görevlisi (Rahip, imam, piskopos, kardinal, kafir)
Ajan
Elçi (Diplomat, Prenses)


=== Alıştırma ===
Oyunda, oyuncuyu asıl oyuna hazırlamak için bir öğretici bölümü bulunmaktadır. Bu bölümde İngilizlerin Dük William ve Prens Rufus'un önderliğinde Londra'yı ele geçirmeleri ve Saksonlar ile yapılan savaşlar konu alınmıştır. Bu öğretici nitelikteki savaşlar iki bölümden oluşmaktadır.


=== Yerleşimler ===
Oyunun stratejik haritasında gerçek hayat ile aynı konumda olan şehirler (Londra, Antakya, Kudüs, Paris...) ve kaleler (Granada, İzmir, Kayseri, Tunus, Halep...) vardır. Oyuncu bu şehirleri ele geçirmeye çalışarak sahip olduğu ulusun topraklarını genişletebilmektedir. Ayrıca ele geçirdiği bölgelerdeki şehirleri sonradan kaleye dönüştürebildiği gibi tam tersini de yapabilir. Kalelerden vergi alınmaz (geliri azdır) ama askeri açıdan çok önemlidirler. Kaleleri ve şehirlerin düzeyleri vardır. Yerel halk çoğaldıkça şehirleri büyütmek gerekirken, kaleleri ise defansif ve daha çok ve daha iyi asker çıkarma bakımından geliştirmek önemlidir.


=== Kişiler ===
Oyunda zaman zaman gerçek tarihte önemli izler bırakan kişilere rastlanabilmektedir (I. William ve Prens Rufus gibi). Bu kişilerin oyunda gözükme zamanları, oyuncunun oyuna müdahele ettiği duruma göre değişebilir.


=== Uluslar ===
Oyunda 22 adet ulus bulunmaktadır. Oyuna ilk başlayanlar sadece 5 (İngiltere, İspanya, Fransa, Kutsal Roma-Cermen İmparatorluğu, Venedik) ile oynayabilmelerine rağmen oynadıkları devletlerin kampanyasını (campaign) kazanabilirlerse diğer ulusları da oynayabilmektedirler. Bu uluslar içinden 17 tanesi oyuncu tarafından kullanılabilmektedir (Moğollar, Timur İmparatorluğu, Papalık Devleti ve Aztekler ile oyunda oynanamamaktadır. Bunlar sadece yapay zekanın denetimindedir). Bu uluslar şu şekilde sıralanır:

The Turks (Türkler)
France (Fransa)
The Holy Roman Empire (Kutsal Roma-Cermen İmparatorluğu)
Spain (İspanya)
Venice (Venedik)
Scotland (İskoçya)
Russia (Rusya)
Portugal (Portekiz)
Moors (Emeviler)
Egypt (Mısır)
England (İngiltere)
Byzantine Empire (Bizans İmparatorluğu)
The Mongols (Moğollar)
Timurids (Timur İmparatorluğu)
Hungary (Macaristan)
Milan (Milan)
Sicily (Sicilya)
Papal States (Papalık)
Poland (Polonya)
Denmark (Danimarka)
Aztecs (Aztekler)Bu uygarlıklar dışında bağımsızlık çabasında olan ve her devlet ile düşman olan Asiler (Rebels) de bulunur. Yer yer değişiklik gösterir. Örnek olarak: The Seljuks Rebels (Selçuklu Asileri).


== Ek paketi ==
30 Mart 2007 tarihinde Medieval II: Total War: Kingdoms ek paketi satışa sunulmuştur. 28 Ağustos 2007 tarihinde ABD' de, 31 Ağustos tarihinde İngiltere' de, ve 7 Eylül' de Avustralya' da yayınlanmıştır. Ek paketiyle birlikte oyuna 4 adet mücadele serisi eklenmiştir.


== Americas ==
Oyun İspanyollar'ın Amerika' ya gelmesi ile başlar. Oyuncu aşağıdaki uluslardan birini seçer. Her ulusun kendine has avantajları vardır. Örneğin: İspanyollar teknolojide diğer uluslardan daha ileridedir.


=== Americas Ulusları ===
Aztekler
Apaçi Kabileleri
Tlaxcanlar
Tarascanlar
Çiçimek Kabileleri
Mayalılar
İspanyollar
İngilizler
Fransızlar


== Crusades ==
Haçlı Seferleri mücadelesi haçlı seferleri dönemindeki Ortadoğu' yu konu edinmektedir. Oyunda Kudüs ele geçirilmeye çalışılır. Tarihi akış gerçekçi bir şekilde oyuna aktarılmıştır. Her ülkenin gerçek şahsiyetleri oyuna eklenmiştir. Baybars, Nureddin, Selahaddin, Kral Richard, Philip II ve daha birçok tarihi kişilik oyunda yer almıştır.


=== Crusades Ulusları ===
Kudüs Krallığı
Antakya Prensliği
Türkler
Bizans
Mısır
Venedik
Moğollar


== Teutonic ==
Bu mücadele töton savaşlarını konu almıştır. Töton savaşları Kuzey Avrupa ülkeleri arasında geçmektedir.


=== Teutonic Ulusları ===
Töton Şövalyeleri
Litvanya
Danimarka
Novgorod
Polonya
Kutsal Roma Cermen İmparatorluğu


== Britannia ==
Mücadele Britanya' da geçer ve oyunda 6 ulus vardır.


=== Britannia Ulusları ===
İngiltere
İskoçya
İrlanda
Norveç
Galler
Baron İttifakı


== Dış bağlantılar ==
Sega.com'da Medieval II: Total War 29 Eylül 2018 tarihinde Wayback Machine sitesinde arşivlendi.
Medieval II: Total War Ana Bet 26 Temmuz 2019 tarihinde Wayback Machine sitesinde arşivlendi.