revision: 29692914
title: "S\u0131rr\u0131 Acar"
url: https://tr.wikipedia.org/wiki/S%C4%B1rr%C4%B1_Acar


---

Sırrı Acar (d. 9 Ocak 1943), Türk güreşçi. 1967 ve 1968 Avrupa Güreş Şampiyonası'nalarında altın madalya kazanmıştır.


== Kariyeri ==
1959 yılında Mustafa Çakmak’ın teşviki ile geldiği İstanbul Güreş İhtisas Kulübünde Servet Meriç nezaretinde minder güreşine başladı. 1961 yılına kadar yöresel müsabakalarda karakucak ve yağlı güreş yaptı. Daha sonra Fenerbahçe'ye geçti. Ayakta çapraz ve yerde suples gibi sıkça uyguladığı oyunlarla uluslararası düzeyde dereceler yaptı.
1964 yılında Güreş Milli Takımı'na seçildiği yıl Romanya'nın Köstence şehrinde yapılan şampiyonada 78 kiloda Balkan üçüncüsü oldu.
1965 yılında Bulgaristan'ın Yanbolu şehrinde yapılan Balkan Şampiyonası'nda ikinci olduktan sonra, Finlandiya'nın Tampere şehrinde düzenlenen 1965 Dünya Şampiyonası'nda bronz madalya kazanmayı başardı.
1967 yılında Tunus'ta yapılan Akdeniz Oyunları'nda grekoromen stilde yine 78 kiloda üçüncülük elde ettikten sonra, SSCB'nin Minsk şehrinde yapılan Avrupa Güreş Şampiyonası'nda aynı kiloda ilk kez Avrupa Şampiyonu oldu.
1968 yılında İsveç'in Västerås şehrinde 78 kiloda ikinci kez Avrupa Şampiyonu oldu.
1969 yılında İtalya'nın Modena şehrinde 74 kiloda mücadele ederek Avrupa dördüncüsü olmayı başardı.
1966-68 arasında kesintisiz İstanbul şampiyonu olan Fenerbahçe'nin kaptanlığını yapan Acar, Türkiye ulusal güreş takımının çalıştırıcılığını da üstlenmiştir.
Bir dönem Yalova'nın Termal İlçesi Belediye Başkanlığı da yapmıştır.


== Kaynakça ==