revision: 28155293
title: Hybrid Air Vehicles HAV 304 Airlander 10
url: https://tr.wikipedia.org/wiki/Hybrid_Air_Vehicles_HAV_304_Airlander_10


---

Airlander 10, ya da diğer adıyla HAV 304, zeplin ve uçak karışımı hava aracı. İngiltere merkezli Hybrid Air Vehicles firması tarafından tasarlanan araç, ilk olarak 2012 yılında havalanmıştır.
Yaklaşık olarak 92 metre uzunluğundaki araç 5 bin metre yüksekliğe çıkabilmekte ve saatte 148 kilometrelik bir hıza ulaşılabilmektedir. Kalkış ve iniş için herhangi bir piste ihtiyaç duymamakla birlikte, insansız olarak iki hafta süreyle kesintisiz olarak hava da kalabilmektedir. 4 adet V8 dizel motora sahiptir.
İlk test uçuşunu 17 Ağustos 2016 tarihinde Bedfordshire’daki Cardington Havaalanı’ndan kalkarak gerçekleştirdi. Yaklaşık 30 dakika süren bu uçuşunda 1.500 metre irtifaya çıkarak saatte 64 kilometre hıza ulaştı.Özellikle 20. yüzyılın başlarında üretimi yaygınlaşan zeplinlerde kullanılan yanıcı hidrojen gazının çok sayıda hava faciasına yol açması üzerine Airlander 10'da bu özelliği taşımayan helyum gazı kullanılmıştır.
Afganistan üzerinde gözlem yapabilmek amacıyla ABD ordusu için geliştirilen hibrit hava aracının yolcu ve kargo taşımacılığında da kullanılabileceği belirtilmektedir.


== Teknik Özellikler ==
HAV 304'e ait teknik veriler aşağıdaki gibidir.


=== Tasarım ===
Uzunluk: 91 m (298 ft 7 inç)
Genişlik: 34 m (111 ft 7 inç)
Yükseklik: 26 m (85 ft 4 inç)
Hacim: 38.000  m³
Motorlar: 4x4 350 hp, 4 litre V8 dizel


=== Genel Özellikler ===
Kapasite: 10.000 kg (22.050 lb)
Uzunluk: 92 m (301 ft 10 inç)
Kanat açıklığı: 43,5 m (142 ft 9 inç)
Yükseklik: 26 m (85 ft 4 inç)
Hacim: 38,000 m³ (1.300.000 cu ft)
Brüt ağırlık: 20,000 kg (44.092 lb)
Güç kaynağı: 4 × 4 litre V8 dizel motor, her biri 242 kilowatt (325 beygir)


=== Performans ===
Seyir hızı: 148 km/h (92 mph; 80 kn)
Dayanıklılık: 5 gün (insanlı)
Azami irtifa: 6.100 m (20.013 ft)


== Kaynakça ==


== Dış bağlantılar ==
Airlander Resmi Web Sitesi 19 Ağustos 2016 tarihinde Wayback Machine sitesinde arşivlendi.
İlk Test Uçuşu Videosu 21 Ağustos 2016 tarihinde Wayback Machine sitesinde arşivlendi., Youtube