revision: 29907101
title: Orduspor 1967
url: https://tr.wikipedia.org/wiki/Orduspor_1967


---

Orduspor 1967 A.Ş, 1966 yılında Ordu'da kurulmuş bir spor kulübüdür. 3. Lig'de mücadele etmektedir.


== Tarihçe ==
1966 yılında Ordu Soyaspor adıyla kurulan kulüp, 2000-2001 sezonunda 3. Lig'e terfi maçları oynamış ve ikinci turda elenmiştir. 2012-2013 sezonunda Bölgesel Amatör Lig'de mücadele etmeye başlayan kulüp, 2013-2014 sezonu sonunda Ordu İl Özel İdaresi Spor ile oynadığı play-out maçını kayberedek Ordu 1. Amatör Ligi'ne düşmüştür. 2018-2019 sezonu başında adını Yeni Mahalle 52 SK olarak değiştiren kulüp, bir sezon sonra adını Ordu 1967 FiSK olarak değiştirmiş ve faaliyetlerini durduran Orduspor'un tüm sporcuları bu takıma kaydırılmıştır. Bu gelişme üzerine 2019-2020 sezonu sonunda Ordu 1. Amatör Ligi B Grubu'nu lider tamamlamış ve sonraki sezon tekrar Bölgesel Amatör Lig'e yükselmiştir.
Kulüp, 2020-2021 sezonu sonunda oynadığı 3. Bölge play-off finalinde Bolu Abant FK'yi penaltılar neticesinde eleyerek tarihinde ilk kez 3. Lig'e yükselmiştir. 25 Aralık 2021 tarihinden itibaren TFF resmî sitesine göre bir kez daha isim değişikliğine gitmiş ve Orduspor 1967 A.Ş. olarak yoluna devam etmektedir. Kulüp Orduspor'un eski logosunu sahiplenmek istese de logo Türkiye Futbol Federasyonu tarafından onaylanmamıştır. Onayı olmayan forma setleriyle müsabakalara çıkılmasından dolayı verilen cezalar sonrasında 2021-2022 sezonunu logosuz forma ile tamamlamıştır.2021-22 sezonuna Cahit Erçevik yönetiminde başlayan Orduspor 1967, 2. haftadan sonra Telat Özden, 15. haftadan sonra tekrar takımın başına geçen Cahit Erçevik yönetiminde ligi tamamladı. Ligde oynanan 34 maç sonunda 19 galibiyet 7 beraberlik ve 8 mağlubiyetle 64 puan toplayarak ligi 4. tamamladı ve play-off oynamaya hak kazandı. Play-off yarı finalinde Yeni Mersin İdmanyurdu ile yapılan ilk maçı 1-0 kazanmasına rağmen deplasmanda oynanan maçı 3-0 kaybedinde 2. Lig'e çıkma şansını yitirmiş oldu. 2021-22 Türkiye Kupası'nda ise 1. Tur'da Iğdır'a uzatmalar sonucunda 1-0 kaybederek kupadan elendi.


== Lig mücadeleleri ==
3. Lig: 2021-
Bölgesel Amatör Lig: 2012-2014, 2020-2021
Amatör Lig: 1966-2012, 2014-2020


== Takım kadrosu ==
8 Eylül 2022 itibarıyla


== Kaynakça ==


== Dış bağlantılar ==
(Türkçe) TFF Resmi Site - Orduspor 1967 SK 5 Kasım 2009 tarihinde Wayback Machine sitesinde arşivlendi.