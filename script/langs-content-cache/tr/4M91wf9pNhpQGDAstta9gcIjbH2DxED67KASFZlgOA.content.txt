revision: 28373422
title: Fil polosu
url: https://tr.wikipedia.org/wiki/Fil_polosu


---

Fil polosu, fillere binerek oynanan polonun bir çeşididir.
Nepal, Racastan (Hindistan) ve Tayland'da oynanır. İngiltere ve İskoçya devamlı katılımcılardır. Ekipman olarak standart bir polo topu ve ucunda polo tokmak başlığı olan 180–300 cm civarı uzunluğunda (bambuya benzer) çubuklardan oluşur. Saha, fillerin daha düşük hızlarından dolayı standart bir polo sahasının uzunluğunun dörtte üçüdür. Her file iki kişi biner. Filleri mahutlar yönlendirirken, oyuncu filin hangi yöne gideceğini söyler ve topa vurur.

Fil polosu, Nepal, Meghauli'de doğdu. Nepal'deki Tiger Tops Dünya Fil Polosu Şampiyonası'nın merkezi olmanın yanı sıra dünya fil polosunun da ana mekanı olmaya devam etmektedir. Nepal ve Tayland'daki Fil Polosu, Dünya Fil Polo Derneği'nin (WEPA) himayesinde düzenlenmektedir. WEPA, fillerin refahı ve oyun oynama ile ilgili katı kurallar belirlemiştir. Hindistan ve Sri Lanka'da oynananlar ve diğer bazı başka turnuvalar ise Dünya Fil Polo Derneğinden bağımsız olarak devam etmektedir. Sri Lanka, Seylan Fil Polosu Derneği'nin himayesinde Galle'de yıllık turnuva düzenlemektedir.

People for the Ethical Treatment of Animals kuruluşu (Hayvanların etik tedavisi için toplum) tarafından polo fillerine yönelik zalimce muamele iddiaları nedeniyle maçlar iptal edilmiş, sponsorluklar geri çekilmiş ve Guinness Rekorlar Kitabı'ndaki fil polo rekorları maddelerinin kaldırılmasına neden olmuştur.Tayland Fil Polo Derneği, Ekim 2018'de Tayland'daki polo maçlarını sonlandıracağını duyurmuştur. Minor Hotels'e ait Anantara Hotel Bangkok'ta her yıl  polo turnuvası düzenlenmekteydi.


== Kaynakça ==