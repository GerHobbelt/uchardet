revision: 29576614
title: "Londra \u015Eehri"
url: https://tr.wikipedia.org/wiki/Londra_%C5%9Eehri


---

Londra Şehri (İngilizce: City of London veya gayriresmî olarak The City veya Square Mile), eskiden etrafı surla çevrilmiş olan 2,6 kilometre kare araziyi kapsayan ve Büyük Londra'nın küçük ama en tarihî olan kısmıdır.


== Tarihçe ==

Londra Şehri, Roma İmparatorluğu tarafından etrafı surlarla kaplı, Britanya eyaletinin başkenti olarak kullandıkları Londinium olarak ortaya çıkmış ve günümüze kadar Londra Şehri'nin alanı bu Romalı şehir alanından çok değişiklik göstermemiştir.
20. yüzyıl sonunda İngiltere'deki finansal kurumlar Büyük Londra bölgesinin Canary Wharf gibi alanlarına da yayılmakla beraber, Londra Şehri eskiden ve günümüzde Avrupa'nın en önemli finansal merkezi olma durumunu korumuştur.


== İdarî yapılanma ==
Londra Şehri, 36 diğer yerel idarî bölgeye sahip ve Büyük Londra olarak adlandırılan metropoliten alan içerisinde bağımsız bir yerel idarî bölge olma niteliğini korumaktadır. Birleşik Krallık'ta uygulanan bir yerel idarî sistemi şekline göre Londra Şehri hukuken bir "törensel kontluk" statüsü ve "şehir statüsü" taşımaktadır.


=== Mahalleler ===
Londra Şehri 25 tane mahalleye (İngilizcesi "ward") ayrılmaktadır:


== Esnaf loncaları ==
Londra Şehri'ne özel kurumların başında eskiden esnaf loncası olarak kurulmuş ama günümüzde birer şeref sağlama kurumu haline dönüşmüş olan saygıdeğer kumpanyalar (İngilizce: Livery company) bulunmaktadır. Bunlar 108 tane olup bir şeref sırasına göre rütbelendirilmişlerdir.


== Demografi ==
Londra Şehri 18. yüzyıldan itibaren bir ikametgâh yerleşkesi olma niteliğini kaybetmeye başlamış; Londra Şehri sınırları içinde devamlı yaşayan nüfus hızla azalmıştır. 20. yüzyılda bu azalma çok hızlanmış ve 2011 nüfus sayımına göre Londra Şehri'nde devamlı yaşayanların sayısı 7.375'e düşmüştür. Londra Şehri sınırları içinde devamlı yaşayanların hemen hepsi Barbican Estate adını taşıyan 1960-1970 yıllarında açık betonarme brutalist mimarî usulüne göre inşa edilmiş büyük bir apartmanlar kümesi içinde yaşamaktadırlar. Fakat, Londra Şehri çok büyük sayıda kişinin (300.000 üzerinde), günlük mesai ve çalışma yeridir.


== Galeri ==

		
		
		
		
		
		
		
		
		
		
		
		
		


== Ayrıca bakınız ==
Londra Kulesi
The Monument
Büyük Londra Yangını


== Dış bağlantılar ==
Curlie'de of London/ Londra Şehri (DMOZ tabanlı) (İngilizce)
"Visit the City" "Londra Şehri" turist kılavuzu 27 Şubat 2009 tarihinde Wayback Machine sitesinde arşivlendi.  (İngilizce)


== Kaynakça ==