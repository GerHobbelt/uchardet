revision: 29566402
title: "Kuzey Kafkasya'da \xE7at\u0131\u015Fmalar"
url: https://tr.wikipedia.org/wiki/Kuzey_Kafkasya%27da_%C3%A7at%C4%B1%C5%9Fmalar


---

Kuzey Kafkasya'da çatışmalar, Rusya'nın Kuzey Kafkasya bölgelerinde hükûmet güçleri ile İslamcı militanlar arasında gerçekleşen çatışmalardır. Çatışmalar, resmî olarak 16 Nisan 2009 tarihinde sona eren İkinci Çeçen Savaşı'nın devamıdır.Çatışmalar, 2017 yılında Rusya'nın yaptığı açıklamayla sona erdi, Kuzey Kafkasya'daki isyancı varlığı sıfırlandı. Çatışmaların en yoğun olduğu dönemde şiddet çoğunlukla Çeçenistan, Dağıstan, İnguşetya ve Kabardey-Balkarya'da yoğunlaştı. Ara sıra olaylar, Kuzey Osetya-Alanya, Karaçay-Çerkesya, Stavropol Krayı ve Volgograd Oblastı gibi çevredeki bölgelerde yaşandı.


== Arka Plan ==
1999'da Dağıstan İslam Cemaati'nin aldığı karar sonrası Çeçen ve Dağıstanlı savaşçılar Çeçenistan topraklarından Rusya'ya bağlı Dağıstan bölgesine saldırdı ve 12 köyü ele geçirdi. Rusya, kaybettiği köyleri geri almak amacıyla Dağıstan bölgesine operasyon düzenledi, operasyon sonrası köyler Rus ordusu tarafından geri alındı. Aslan Mashadov hükûmetinin, İslamcı militanların Dağıstan'a düzenlediği saldırıları engelleyememesinden ve militanlara fırsat verdiğini iddia ettiğinden dolayı Rusya, Çeçenistan'ı işgal kararı aldı. Yerel Çeçen güçleri ve Selefi Arap savaşçılar yaklaşık 1 yıllık direnişten sonra mağlup oldular ve tüm yerleşim yerleri Rus ordusu kontrolüne geçti. 2000 yılının sonlarından itibaren militanlar dağlara çekilerek gerilla savaşı vermeye başladı.


== İsyan ve Çatışmalar ==
2007'de Kafkasya Emirliği'nin ilanına kadar Çeçen Ordusu, bazı yerel Çeçen savaşçıları ve Kafkas Cephesi gibi gruplar Rusya Silahlı Kuvvetleri'ne karşı gerilla savaşı verdi. 2007'de Dokka Umarov tarafından Çeçen İçkerya Cumhuriyeti lağvedildi ve Kuzey Kafkasya'nın tamamında hak iddia eden Kafkasya Emirliği ilan edildi. Kafkasya Emirliği bünyesinde çoğunluğu Selefi/Vehhabi savaşçılardan oluşan birçok grup 2015-2016'ya kadar Rus askerlerine saldırılar düzenledi. 2015 yılında ise IŞİD, Kafkasya Vilayeti'ni ilan etti. 2016'da Kafkasya Emirliği büyük ölçüde faaliyetlerini Kuzey Kafkasya'da sonlandırdı ve bünyesindeki savaşçıların çoğu IŞİD-Kafkasya Vilayeti'ne katıldı. 2017 yılının sonlarında Kuzey Kafkasya'daki anti-terör operasyonları ve militan varlığı sona erdi fakat Kafkasya Emirliği'ne bağlı bazı gruplar Suriye'de faaliyet göstermeye devam etmekte.


== Kaynakça ==


== Dış bağlantılar ==
Global Terrorism Database 11 Ekim 2017 tarihinde Wayback Machine sitesinde arşivlendi.
Darion Rhodes, Salafist-Takfiri Jihadism: the Ideology of the Caucasus Emirate3 Eylül 2014 tarihinde Wayback Machine sitesinde arşivlendi., International Institute for Counter-Terrorism, March 2014
Caucasus jihad: Terror tactics back on the horizon? 12 Ekim 2017 tarihinde Wayback Machine sitesinde arşivlendi., The Long War Journal, 21 May 2009