revision: 29718020
title: Limasol
url: https://tr.wikipedia.org/wiki/Limasol


---

Limasol veya Leymosun (Yunanca: Λεμεσός, Lemesos), Kıbrıs'ta bir şehirdir. Kıbrıs Cumhuriyeti'nin Limasol kazasının merkezidir. Bir liman kenti olup, ekonomisinde turizm sektörü de rol oynamaktadır. Nüfusu 168.400'dür.
Adanın en güneyinde olan şehir, adını verdiği körfezin kıyısına kurulmuştur. Şehrin batısında İngilizlerin Ağrotur Üssü bulunmaktadır. Şehirde Kıbrıs Türkünün nüfusu olmamasına rağmen eskiden kalan Türkçe cadde, sokak isimleri halen bulunmaktadır.


== Kültür ==
Ünlü şarap festivali her yıl eylül ayının ilk çeyreğinde Limasol'da yapılmaktadır. Bu festival 10 gün sürmektedir. Diğer festivaller: Çiçek Festivali (Mayıs), Shakespeare Geceleri ve Eski Yunan Dram festivalleridir.
Şehir, ayrıca büyük bir hayvanat bahçesine sahiptir.


== Tarih ==
Kıbrıslı korsanların Akdeniz'de seyreden Türk gemilerini rahatsız etmeleri, Venedikliler'in de buna ilgisiz kalmaları üzerine, Lala Mustafa Paşa'nın komutasındaki bir donanma Kıbrıs'a gönderildi, 1 Temmuz 1570 günü Türk gemileri Limasol limanına girdi. Ertesi gün Limasol'u savunan Leftari Kalesi kendiliğinden teslim oldu ve kent 300 yılı aşkın bir süre Osmanlı yönetiminde kaldı.
1974 öncesi burada hatırı sayılır bir Türk nüfus yerleşimi vardı.


== Spor ==
Şehrin önemli spor kulüpleri: AEL, Türk Ocağı Limasol, Apollon, Doğan Türk Birliği ve Aris. Bu kulüplerin ortak kullandığı bir stadyum bulunmaktadır: Tsirion Stadyumu. Stadın kapasitesi 16.000 kişidir.
Şehrin Türk takımları da Türk Ocağı Leymosun (daha sonraları Türk Ocağı Limasol olarak değiştirildi) ve Doğan Türk Birliği'dir. 1974 Kıbrıs Harekâtı sonrası KKTC sınırları içindeki Girne şehrine taşınmışlardır. Ayrıca, Limasol ve çevresi, Kıbrıs Rallisi'nde ve Dünya Ralli Şampiyonası'nda geçit yeridir.


== Resimler ==