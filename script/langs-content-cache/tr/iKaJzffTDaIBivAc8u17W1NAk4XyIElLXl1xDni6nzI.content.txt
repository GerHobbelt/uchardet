revision: 28788781
title: Azythromicin
url: https://tr.wikipedia.org/wiki/%C5%9Eankroid


---

Şankroid cinsel yolla bulaşan ve üreme organlarında görülen ağrılı yaralardır. Genel olarak cinsel temas yoluyla geçmekle beraber erkeklerde temizliğe dikkat edilmemesi yüzünden de görülür.


== Sebepleri ==
Şankroid Haemophilus ducreyi adı verilen bakterilerin yol açtığı bir hastalıktır. Temel olarak gelişmekte olan ülkelerde görülür. Gelişmiş ülkelerde rastlanma sıklığı milyonda bir oranındadır. Hastalığa yakalanan insanların çoğu bu hastalığın yaygın olduğu bölgeleri ziyaret eden kişilerden veya uyuşturucu kullanan kişilerden oluşur.
Sünnetsiz erkeklerde bulaşma riski sünnetlilere göre 3 kat daha fazladır. 


== Belirtiler ==
Bir gün ile 2 hafta arasında değişebilen bir kuluçka döneminden sonra göründüğü gün çıbana dönüşen bir yumru ile başlar. Bu çıban şu özelliklere sahiptir:

3 ila 50 mm çapındadır
Ağrılıdır
Kesin olarak belirlenebilen sınırlara sahiptir
Tırtıklı sınırları olan
Sarı-gri bir madde ile kaplı kökü vardır
Kaşındığı takdirde kolayca kanayan bir kökü vardırKlinik tanıda ise:

Treponema pallidum enfeksiyonu yoktur veya ülserin oluşumundan sonra 7 gün içinde yapılan virüs testinde Frengi yoktur
HSV (Herpes Simplex Virus) testi negatiftirErkeklerin %50 kadar kısmında tek bir çıban görülür. Kadınlarda ise 4 ya da daha fazla çıbana rastlanır. Çıbanlar erkeklerde penis boğumunda ve başında, penis ucunda, anüs çevresinde, kadınlarda küçük dudaklarla, dudakların üst birleşim yerinde oluşur.


== Tedavi ==
Şankroid tedavisi ağızdan alınan tek doz Azythromicin veya bir doz Ceftriaxone enjeksiyonu veya ağızdan 7 gün alınan Erythromycin ile yapılır.