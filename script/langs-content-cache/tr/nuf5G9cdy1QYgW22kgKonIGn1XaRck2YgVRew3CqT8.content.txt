revision: 29425562
title: 1494 Savo
url: https://tr.wikipedia.org/wiki/1494_Savo


---

1494 Savo, asteroit kuşağının iç bölgesinde bulunan yaklaşık olarak 8 kilometrelik bir çapa sahip, taştan bir arka plan asteroididir. Gök bilimci Yrjö Väisälä tarafından 1938'de Turku Rasathanesi'nde keşfedilen bu asteroit, adını Finlandiya'nın Savonia bölgesinden almıştır.


== keşif ==
1925 RL olarak  adlandırılan asteroit ilk olarak Eylül 1929'da Kırım Simeiz Gözlemevi'nde Resmi keşif'ten 9 yıl önce tanımlanmıştır  lakin, Küçük Gezegen Merkezi yalnızca ilk kaşifi kabul eder. Savo ismini alacak olan asteroid, 16 Eylül 1938'de resmi olarak Fin astronom Yrjö Väisälä tarafından Finlandiya, Turku yakınlarındaki Iso-Heikkilä Rasathanesi'nde keşfedilmiştir. İki gece sonra Alman astronom Arno Arthur Wachmann tarafından Hamburg'daki Bergedorf Gözlemevi'nde de gözlemlenmiştir.


== Yörünge ve sınıflandırma ==
Savo, bilinen herhangi bir asteroit ailesine ait olmayan, ana kuşağın arka plan popülasyonunun bir asteroididir. Her 3 yıl 3 ayda bir 1,9–2,5 Astronomik Birim mesafesinde iç asteroit kuşağında, Güneş'in yörüngesinde döner. Yörüngesi ekliptiğe göre 0.13 basıklığa ve 2°'lik bir eğime sahiptir. asteroidin gövdesinin gözlem yayı, Eylül 1938'de Turku'daki resmi keşif gözlemiyle başlar.


== Fiziksel özellikler ==
SMASS sınıflandırmasına göre Savo, taşlı S tipinden A tipi asteroitlere geçiş yapan bir "Sa" alt tipi asteroiddir.


=== Rotasyon süresi ===
Ağustos 2006'da, Çek astronom Petr Pravec tarafından Ondřejov Gözlemevi'nde yapılan fotometrik gözlemlere göre Savo'dan dönen bir ışık eğrisi elde edildi. Işık eğrisi analizi sonucu, küresel olmayan bir şekle işaret eden, 0,52 büyüklüğünde bir parlaklık genliği ile 5,35011 saatlik bir dönme süresine işaret edildi. 2007 ve 2008'de Calvin College Gözlemevi'ndeki (H62) takip gözlemleri sonucunda ise, 0,44 ile 0,63 (U=3/3/3-) arasında bir genlikle 5,35020, 5,35031 ve 5,35062 saatlik neredeyse aynı üç sonuca ulaşıldı.


=== Kutuplar ===
Asteroitin ışık eğrisi de iki kez modellendi. 2011'de, ilk modelleme AstDyS veri tabanından ve Uppsala Asteroid Fotometrik Kataloğundan alınan fotometrik veriler vasıtasıyla yapıldı ve ekliptik koordinatlarda (λ, β) (248.0°, −68.0°) ve (83.0°, −66.0°) olmak üzere iki dönüş ekseni bulunmuştur. 2016'da Lowell Fotometrik Veritabanı kullanılarak yapılan daha hassas bir modellemeye göre, ekliptik koordinatlar (50.0°, -65.0°) ve (233.0°, -68.0°) olmak üzere iki kutup bulundu.  Ayrıca, her iki çalışma da 5.35059 saatlik ortak bir süre bulunmuştur.


=== Çap ve ışık yansıtma oranı ===
Japon uydu Akari ve NASA'nın NEOWISE misyonu tarafından yapılan araştırmalara göre Savo'nun çapı 7,80 ile 9,23 kilometre arasında ve yüzeyi 0,173 ile 0,349 arasında bir ışık yansıtma oranına (albedoya) sahiptir. İşbirlikçi Asteroid Işık Eğrisi Bağlantısı, 0,20'lik taşlı asteroitler için standart bir albedo oranı hesaplar ve 12,3'lük mutlak parlaklığa dayalı olarak 10,30 kilometrelik bir çap hesaplar.


== Adlandırma ==
Bu küçük gezegen, adını Finlandiya'nın tarihi Savonia eyaletinden almıştır. İsim Küçük Gezegen Merkezi tarafından Ocak 1956'da yayınlandı(M.P.C. 1350).


== Kaynakça ==


== Dış bağlantılar ==
Asteroid Lightcurve Database (LCDB) 10 Aralık 2017 tarihinde Wayback Machine sitesinde arşivlendi., sorgu formu (bilgi 16 Aralık 2017 tarihinde Wayback Machine sitesinde arşivlendi.  Archived)
Küçük Gezegen İsimleri Sözlüğü, Google kitapları
Asteroitler ve kuyruklu yıldızların dönüş eğrileri, CdR 29 Temmuz 2016 tarihinde Wayback Machine sitesinde arşivlendi. – Observatoire de Genève, Raoul Behrend
Keşif Koşulları: Numaralandırılmış Küçük Gezegenler (1)-(5000) 22 Şubat 2012 tarihinde Wayback Machine sitesinde arşivlendi. – Küçük Gezegen Merkezi