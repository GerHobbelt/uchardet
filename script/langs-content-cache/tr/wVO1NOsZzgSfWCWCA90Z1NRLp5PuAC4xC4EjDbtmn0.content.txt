revision: 29030351
title: "Geyikko\u015Fan"
url: https://tr.wikipedia.org/wiki/Geyikko%C5%9Fan


---

Geyikkoşan, Samsun/Alaçam'a 2 km uzaklıkta bulunan bir mesire yeridir.Geyikkoşan mesire yeri, deniz kenarına yakın bir mevkide yer alır. Geyikkoşanda her sene Hıdırellez günü (6 Mayıs) şenlikler yapılmaktadır. Bu şenliklerde Türkiye genelinden amatör ve milli güreşçiler davet edilerek yağlı güreş müsabakaları düzenlenir. Bu şenliklerin nedeninin 600 yıllık bir efsaneye dayandığı söylenmektedir. Efsaneye göre; Geyik Baba isminde bir Arap ordusu komutanı 6 Mayıs'ta tüm işlerini bırakarak o mevkide koyun, kuzu, inek cinsinden hayvanları kestirerek fakir halka ziyafet verirmiş. başka bir efsaneye göre ise  Ermiş kimselerin geyiklerle çift sürdüğü ve o zamanda yapılan bütün camilere de odun taşıdığı söylenmektedir. Diğer bir efsaneye göre de Geyikkoşan mevkii çok sık ağaçlarla kaplı bir ormandır. Bu ormanın tam içinde yaşayan bir dede ve o dedenin de bir tarlası vardır. bu tarlayı çevrelerindeki insanlardan gizli eker ve gizli gizli geyiğiyle sürer. bir gün. yine tarlasını sürerken bir kaç kişi onları görür. İnsanlardan ürken geyikler de dağa kaçarlar. Bu dağ bugün Kışlakonak Köyü (Gelemet) başlarında bulunan Meydancık Dağı’dır. Tarlasını sürerken geyiklerin kullandığı sabanlar Altından yapılmış boyunduruk ve sabanın halen bu dağda bir yerlerde olduğuna inanılır.
Deniz kıyısında bulunan bu koruluk içinde Geyik Baba türbesi bulunmaktadır. Geyikkoşan sahili, temiz kumsalı, çınar, kavak, taflan ağaçlarından oluşan koruluğa sahiptir. Deniz tabanında sürekli kum kaymaları yaşandığı için denizi, denize girmeye pek uygun bir ortam değildir.


== Kaynakça ==


== Dış bağlantılar ==
Geyikkoşan Resimleri