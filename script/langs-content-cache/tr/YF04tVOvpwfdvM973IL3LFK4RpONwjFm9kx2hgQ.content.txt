revision: 29843035
title: "2014 UEFA S\xFCper Kupas\u0131"
url: https://tr.wikipedia.org/wiki/2014_UEFA_S%C3%BCper_Kupas%C4%B1


---

2014 UEFA Süper Kupası, 12 Ağustos 2014 tarihinde Galler'in başkenti Cardiff'te, 2013-14 UEFA Şampiyonlar Ligi şampiyonu Real Madrid ile 2013-14 UEFA Avrupa Ligi şampiyonu Sevilla arasında oynanan 39. Avrupa Süper Kupası. Avrupa'nın en büyük takımının belirlendiği bu maç 1998'den bu yana ikinci defa Fransa dışında düzenlenecek. Maç, yeni FIFA Uluslararası Maç Takvimi'ndeki çakışma nedeniyle, önceki yıllarda olduğu gibi Ağustos ayının sonu yerine ortasında oynandı.Real Madrid, Cristiano Ronaldo'nun attığı 2 gol ile maçı 2-0 kazandı ve kupanın sahibi oldu. Organizasyonda ise toplamda ikinci kez şampiyonluğa ulaştı.


== Stadyum ==

Cardiff Şehir Stadyumu'nun, 30 Haziran 2012 tarihinde UEFA İcra Komitesi toplantısında 2014 Süper Kupa organizasyonuna ev sahipliği yapacağı açıklandı. Stadyum, eski Cardiff Atletizm Stadyumu üzerine inşa edildi ve Temmuz 2009 yılında açıldı. Cardiff City takımının iç saha maçlarına ev sahipliği yapmaktadır. Stadyum genişletme çalışmalarının ardından 33.000 kapasiteye ulaşmıştır.


== Takımlar ==
Not: Kalın yazılanlar kazandığı yılı belirtir.


== Hakemler ==
UEFA, maç hakemi olarak İngiliz Mark Clattenburg'u görevlendirdi. Clattenburg'un yardımcılıklarına ise yine İngiliz Simon Beck, Stuart Burt, Michael Oliver ve Anthony Taylor verilirken dördüncü hakem Darren England oldu. Maçta görev yapacak tüm hakemler İngiltere Futbol Federasyonu'na bağlı hakemlerden seçildi.Bu maçla birlikte ilk kez bir UEFA kulüp yarışmasında kaybolan sprey kullanıldı.


== Maç ==


=== Takım seçimi ===
Real Madrid'in orta saha oyuncusu Xabi Alonso, 2014 Şampiyonlar Ligi finalindeki uygunsuz hareketi nedeniyle UEFA tarafından 1 maç oynamama cezası aldı.Yeni transfer olan Toni Kroos ve James Rodríguez Real Madrid formasıyla ilk kez resmî bir müsabakada forma giydiler. Denis Suárez, Aleix Vidal, Grzegorz Krychowiak ve Iago Aspas ise Sevilla formasıyla ilk kez resmî bir maça çıktılar.


=== Detaylar ===


=== İstatistikler ===


== Kaynakça ==


== Dış bağlantılar ==
Resmî site