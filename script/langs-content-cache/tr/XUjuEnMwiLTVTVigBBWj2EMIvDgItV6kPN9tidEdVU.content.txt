revision: 29906427
title: "Sinan Kurt (1996 do\u011Fumlu futbolcu)"
url: https://tr.wikipedia.org/wiki/Sinan_Kurt_(1996_do%C4%9Fumlu_futbolcu)


---

Sinan Kurt (d. 23 Temmuz 1996, Almanya) Türk asıllı Alman futbolcudur. 2. Lig ekiplerinden Karaman FK takımında forma giymektedir.


== Futbolculuk kariyeri ==


=== İlk yılları ===
23 Temmuz 1996'da, Alman anne ve Türk babanın çocuğu olarak doğan Sinan Kurt, futbola SV Dohr 07 başladı ve Rheydter SV'da devam etti.


=== Borussia Mönchengladbach ===
U12 ile birlikte Borussia Mönchengladbach altyapısına giriş yaptı. Hızı ve top tekniğilye dikkat çeken Sinan, Küçük yaşta gösterdiği üstün yetenekleriyle 15 yaş altı seviyesinden bu yana Alman genç millî takımlarında yer aldı. Henüz 15 yaşında Gladbach’ın U-17 takımına yükselen Sinan, U-17 Bundesliga West’in 2011-12 ve 2012-13 sezonlarındaki istatistikleriyle göz kamaştırdı (52 maç, 31 gol – 17 asist). Ödül olarak 2012-13 sezonu öncesi Lucien Favre tarafından A takımın kampına davet edilen genç yetenek, 2013-14 sezonu öncesinde Erdal Keser'in scout raporu ve Fatih Terim'in isteğiyle Galatasaray'ın transfer listesine girse de transfer gerçekleşmedi. Galatasaray (futbol takımı) dışında Arsenal FC, Liverpool, Valencia, Paris Saint-Germain FC ve FC Porto'nun da transfer listesine giren Sinan, kulübünün isteğiyle takımda kaldı.2014-15 sezonunun başında dördüncü ligdeki Möchengladbach'ın ikinci takımı ile kariyerinin ilk maçına çıktı.


=== Bayern Münih ===
31 Ağustos 2014'te transfer döneminin son günlerinde Bayern Münih tarafından transfer edildi. Eylül ayında Münih'in 19 yaş altı takımında oynamaya başladı ve bu takımla UEFA Gençlik Ligi'nde forma giydi. 17 Ekim 2014'te Bayern Münih'in ikinci takımıyla ilk maçına çıktı. 10 Aralık 2014'te UEFA Şampiyonlar Ligi'nde CSKA Moskova ile oynanan grup maçında ilk kez takımının ilk 18'ine girdi. 9 gün sonra ise ligde 1.FSV Mainz 05 ile oynanan maçta kadroya alındı. 25 Nisan 2015'te Hertha Berlin ile oynanan lig maçında devre arasında Gianluca Gaudino'nun yerine oyuna girerek ilk Bundesliga maçına çıktı.
Sonraki sezon Kurt, dördüncü ligdeki Bayern Münih'in ikinci takımında forma giydi. Beşinci hafta maçında TSV Rain/Lech'i 7-2 yendikleri maçta ilk golünü kaydedip, üç tane de asist yaptı. Ancak, sezon sonuna doğru arkadaşları ile helikopter kiralaması yüzünden disiplinsizlik suçlamasıyla kadro dışı bırakıldı.


=== Hertha Berlin ===
Ocak 2016'da 600 bin euro karşılığında ve Bayern Münih'in geri alma opsiyonuyla bir başka Bundesliga ekibi olan Hertha Berlin'e transfer oldu. Kurt, sezona dördüncü ligdeki Berlin'in ikinci takımıyla başladı ve ilk maçında golle buluştu.


=== Karaman Futbol Kulübü ===
1 Kasım 2022 tarihinde Türkiye 2.Lig Kırmızı Grup ekiplerinden Karaman FK ile 2.5 yıllık sözleşme imzaladı.


== Oyun stili ==
Santrafor, forvet arkası, Sol açık, kısacası ofansif olarak her bölgede oynayabilen Sinan’ın en büyük özelliği top ile birlikte attığı hızlı deparlar. Ayrıca tekniği ve oyun zekası da gelişmiş olan Sinan, bu özellikleriyle Marco Reus'a benzetiliyor. Top ayağındayken ani karar verebilen, yeri geldiğinde çalım ile mesafe kat eden ama gözünü her zaman boş pozisyonda bulunan takım arkadaşına endeksleyebilen bir oyuncu olan Sinan, kendisini unutturup boş alana kaçması ve sol ayağıyla gönderdiği plaseleri de dikkat çekmekte. Özel fizik calışması uygulayan Sinan, üstün bir fiziğe sahip değildir. Ayrıca sağ ayağıda güçsüz diğer bölgesi. Bunun dışında çekingen yapısı ile dikkat çekmekte.


== Millî takım kariyeri ==
Alman anne ve Türk babanın oğlu olan Sinan'da her iki ülkenin pasapotuda bulunmakta. Tıpkı İlkay Gündoğan ve Mesut Özil gibi U-15’ten itibaren Almanya millî takımlarında görev alan Sinan, şu ana kadar Türkiye’den gelen davetiyeleri geri çevirdi. Alman annesi ile birlikte yaşayan Sinan’ın, Alman kültürüne yakın olduğundan Alman millî takımında forma giymeye devam ediyor.


== Kaynakça ==


== Dış bağlantılar ==
Transfermarkt.com.tr'de Sinan Kurt