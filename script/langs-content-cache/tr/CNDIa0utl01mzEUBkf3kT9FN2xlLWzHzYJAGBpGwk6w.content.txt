revision: 28772676
title: Szeged
url: https://tr.wikipedia.org/wiki/Segedin


---

Segedin, ya da Macarca Szeged, Macaristan'ın Csongrád ilinde bulunan ülkenin en büyük üçüncü şehridir.
Bölgesel merkez olan şehirdeki, Szeged Üniversitesi; Macaristan'ın önemli üniversitelerinden biridir. Şehrin ismi eski Macarcada köşe anlamına gelen "Szeg" kelimesinden türediği söylenmektedir. Çünkü Tisza Nehri şehri tüm köşelerinden çevrelemektedir. Buradan hareketle Macarca'da ada anlamına gelen "Sziget" kelimesinden de türemiş olabilir. Şehir diğer dillerde farklı isimlere sahiptir; Sırpça: Сегедин Segedin; Rumence: Seghedin; Bulgarca, Belarusça, Rusça ve Ukraynaca, Сегед Seged; Hırvatça: Siget; Almanca: Szegedin/Segedin; İtalyanca: Seghedino; Latince: Partiscum; Letonca: Segeda; Litvanca: Segedas; Lehçe Segedyn; Slovakça Segedín; Türkçe: Segedin.


== Tarih ==
Szeged ismi ilk olarak 1183 yılında III. Béla döneminde bir belgede yer almaktadır. Avrupa'nın Moğollar tarafından istilası sırasında tahrip edilen şehir daha sonra tekrar inşa edildi. I. Louis döneminde Güney Macaristan'ın en önemli şehri olan Segedin'in, Türk ordularının yaklaşmasıyla stratejik önemi de arttı. 1526 yılında Osmanlı ordularınca kuşatılan şehir 1543 yılında kesin olarak ele geçirildi ve Budin Eyaleti'nin sancağı oldu. 1596 yılından itibaren Eğri Eyaleti'nin sancağı olan Segedin, 1686 yılına kadar Osmanlı hakimiyetinde kaldı.
1919 yılında Macar-Rumen Savaşı sırasında Rumen ordusu tarafından işgal edildi. 1920'lerde Segedin'deki Yahudi nüfusu arttı ve doruk noktasına ulaştı.
Segedin, II. Dünya Savaşı sırasında ağır yıkım yaşadı. Kentin 6000 nüfuslu sakini, Yahudi vatandaşları gettolara hapsedildi, daha sonra ölüm kamplarına götürüldü ve öldürüldü. Sovyet Ordusu 1944 yılının sonlarında kenti işgal etti.
Komünist-döneminde Segedin, hafif sanayi ve gıda sanayi merkezi haline geldi. 1965 yılında kent yakınlarında petrol bulundu; Alan, artık ülkenin petrol talebinin %67'sini karşılamaktadır.
1962 yılında, Segedin Csongrád ilçesine bağlı oldu. Bugün Segedin, önemli bir üniversite kenti ve popüler bir turistik yeridir.


== İklim ==


== Resimler ==

		
		
		
		


== Kaynakça ==


== Dış bağlantılar ==
Resmî site (Macarca) (İngilizce)