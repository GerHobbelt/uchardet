revision: 28120510
title: DJ Paul
url: https://tr.wikipedia.org/wiki/Paul_van_Dyk


---

Paul van Dyk (Matthias Paul, 16 Aralık 1971, Eisenhüttenstadt, Brandenburg, Almanya) dünyaca ünlü DJ ve elektronik dans müziği prodüktörü. 2005 yılı DJ Mag Top 100 listesinde Tiesto'nun üç yıllık liderliğine son vererek zirveye çıkmıştır ve elektronik dans müziğine yenilikler eklemeye devam etmektedir.


== Biyografi ==
1993'te ilk albümü 45 RPM yayınlandı. Ayrıca aynı sene Love Stimulation adlı parçayı da remiksledi. Bu dönemde, Berlin'deki E-Werk adlı gece kulübünde de çalıştı.
1997'de ikinci albümü Seven Ways yayınlandıktan sonra, kendine geniş bir hayran kitlesi edinerek; popüler bir DJ olma yolunda büyük bir aşama kaydetti. Bu albümden; Forbidden Fruit, Words ve Seven Ways adlı parçaları piyasaya sürdü. Her biri İngiltere'de büyük ilgi gördü ve başarıya ulaştı. Birçok gece kulübünün en çok çaldığı parçalarda başı çekti.
Bir yıl sonra, 1998'de Britanya'da 45RPM albümünü yayınladı ve albüm 1 numaraya yerleşti. Bunun ardından For An Angel'in E-Werk remiksini yayınladı, bu parça hala çokça çalınmakta ve bir dans müzik klasiği olarak kabul edilmektedir.
Ayrıca aynı yıl Vorsprung Dyk Technik adlı remiks albüm çalışmasını yayınladı. Bu albüm; Paul Van Dyk'ın 1992'den, 1998'e kadar olan tüm remiks çalışmalarını içermekteydi.
Paul ayrıca Sheffield'deki Gatecrasher Club'da residance DJ olarak yer aldı ve bunun yanında kendini uyuşturucu karşıtı birisi olarak tanıttı. Bu prensibini No Pills, Pure PVD sloganıyla hayranlarına benimsetti ve uyuşturucu madde karşıtı bir akıma öncü oldu.
2000 yılında ise üçüncü albümü Out There And Back yayınlandı. Albümden, Tell Me Why(The Riddle) adlı hit parçasını piyasaya sürdü. 2001'de ikinci remiks albümü; The Politics Of Dancing; 2003 yılında da Global adlı DVD çalışmasını yayınladı.
2004 yılında ona büyük aşama kaydettiren albümü Reflections yayınlandı. Bu albüm birçok hit parçayı içermekteydi. Albüm tanıtımı ve dünya turunda verdiği konserler onun DJ sıralamasında birinciliğe tırmanmasında en büyük atak olmuştur.
2005'te ise üçüncü remiks albümü Politics Of Dancing 2 'den The Other Side adlı single yayınlandı.
Paul Van Dyk DJ olmanın yanı sıra başarılı bir prodüktör ve trance müzikte büyük etkisi olan biri. Yaptığı başarılı çalışmalar sonucu kendisine Leader Of Trance Nation (Trance Irkının Lideri) ve benzeri sıfatlar verilmiştir. Son şovlarında ise; DJ'lik  ile canlı performans mühendisi olma arasındaki çizgiyi birleştirmektedir.
Kendisi sosyal yaşamında herkes tarafından ahlaklı ve yardımsever kişiliğiyle takdir edilmektedir. Bu da diğer DJ'lerden bir adım önde olmasına neden olmuştur. Pek çok yardım kuruluşuyla çalışmakta ve dünyanın sorunlarına kayıtsız kalmamaktadır. Reflections albümünün konseptini Hindistan'daki gezisinde gördüğü fakirlik sonrası tamamen değiştirdiğini belirtmiştir. Kendisi hayranlarının ona verdiği Trance Legend  sıfatının hakkını fazlasıyla vermektedir.


== Diskografi ==


=== Albümler ===
1994 45 RPM (Remixes Per Minute)
1994 Pumpin
1994 The Green Valley EP
1995 Emergency (The Remixes)
1996 Seven Ways
2000 Out There And Back
2001 Columbia EP
2001 The Politics of Dancing
2002 Zurdo: Musica Original de la Pelicula (Film müziği)
2003 Global
2003 Reflections
2005 The Politics of Dancing 2
2007 In Between
2012 Evolution


=== Singlelar ===
1995 "You Like That?!" (DFM takma adıyla)
1996 "Beautiful Place"
1997 "Forbidden Fruit"
1997 "Words"
1998 "For An Angel" (PvD's 1998 E-Work Remiks)
1999 "Another Way"
1999 "Namistai" (BT ile birlikte)
1999 "Tell Me Why (The Riddle)" (Saint Etienne ile birlikte)
2000 "Lovin' U" (DFM takma adıyla)
2000 "We Are Alive"
2002 "Animacion"
2003 "Nothing But You" (Hemstock & Jennings ile birlikte)
2003 "Time Of Our Lives" (Vega 4 ile birlikte)
2003 "Buenaventura"
2004 "Crush" (Second Sun ile birlikte)
2004 "Wir Sind Wir" (Peter Heppner ile)
2005 "The Other Side" (Wayne Jackson ile birlikte)
2007 "White Lies" (Jessica Sutta ile birlikte)
2007 "Let Go" (Rea Garvey ile birlikte)
2011 "We Come Together" (Sue McLaren ile birlikte)


=== Video ===
2003 Global (DVD)


=== DJ derlemeleri ===
1997 Perspective - A Collection Of Remixes 1992-1997
1998 Vorsprung Dyk Technik
2001 The Politics of Dancing
2005 The Politics of Dancing 2
2008 Cream Ibiza Mixed by Paul van Dyk
2009 Volume: Best of Paul Van Dyk
2010 Gatecrasher Anthems: Paul van Dyk


== Dış bağlantılar ==
Paul van Dyk Resmi web sitesi 1 Aralık 2020 tarihinde Wayback Machine sitesinde arşivlendi.
MySpace'de Paul van Dyk 5 Temmuz 2008 tarihinde Wayback Machine sitesinde arşivlendi.
Last.fm'de Paul van Dyk
MusicBrainz'de Paul van Dyk diskografisi
IMDb'de Paul van Dyk
Allmusic'de Paul van Dyk 9 Kasım 2010 tarihinde Wayback Machine sitesinde arşivlendi.
Paul van Dyk - Discogs 1 Mayıs 2008 tarihinde Wayback Machine sitesinde arşivlendi.
Paul van Dyk - The DJ List 10 Mayıs 2008 tarihinde Wayback Machine sitesinde arşivlendi.


== Kaynakça ==