revision: 27044805
title: "D\xF6n\xFC\u015F\xFCm M\xFCzesi"
url: https://tr.wikipedia.org/wiki/D%C3%B6n%C3%BC%C5%9F%C3%BCm_M%C3%BCzesi


---

Dönüşüm Müzesi, Samsun'un İlkadım ilçesinde yer alan müze. Yüksek mimar Ali Kural'ın tasarımı üzerine 2014'te projelendirilen müze aynı yıl 230 m² alan üzerinde hizmete açılmış olup günde 750 ton katı atığın işlendiği Samsun Büyükşehir Belediyesi Katı Atık Düzenli Depolama ve Bertaraf Tesisi içerisinde yer almaktadır.Özellikle çocuklara yönelik etkinlikleriyle katı atıkların ayrıştırılması, geri kazanılması, iklim, çevre ve ekonomiye olan etkilerine dair farkındalık yaratmayı amaçlayan müze aynı zamanda organik atıkların depolanması, işlenmesi ve biyogaza dönüştürülmesi sürecini de yardımcı elemanlar vasıtası ile sergilemektedir. Her yıl Dünya Çevre Günü sebebiyle 5 Haziran'da çeşitli etkinlikler ve yarışmaların düzenlendiği müze dört yılda 8 bin kişi tarafından ziyaret edilmiştir. Müze, 4. İstanbul Karbon Zirvesi'nde Sürdürülebilir Üretim ve Tüketim Derneğince Düşük Karbon Kahramanı olarak ödüllendirilmiştir.


== Kaynakça ==