revision: 29885724
title: "Elaz\u0131\u011Fspor 1997-98 sezonu"
url: https://tr.wikipedia.org/wiki/Elaz%C4%B1%C4%9Fspor


---

Elazığspor, 1967 yılında Elazığ İlinde kurulan spor kulübüdür. 3. Lig'de mücadele eden kulübün renkleri bordo-beyazdır. Maçlarını 18.423 seyirci kapasiteli Elazığ Atatürk Stadyumu'nda oynamaktadır. Daha önce birçok defa Süper Lig'de oynama başarısı göstermiştir.


== Tarihçe ==
24 Mart 1967'de Merkez Gençlik, Güvenspor ve Harputspor kulüplerinin birleşmesiyle Elazığ'da kurulan spor kulübüdür.
Elazığspor, 3. Lig'de 1974-75, 1982-83 (amatörken), 1985-86, 1989-90 ve 1994-95 sezonlarında şampiyon olarak 2. Lig'e yükselmiştir. 1995-96 sezonunda klasman birincisi olarak 'Ekstra Play-off' müsabakalarında mücadele etmiştir. 1997-98, 1998-99, 2000-01 sezonlarında play-off gruplarında yer almış fakat Süper Lig'e yükselememiştir. 2001-02 sezonunda 1. Lig'de şampiyon olarak Süper Lig'e yükselen kulüp 2 sezon bu ligde mücadele etmiştir. 2003-04 sezonunda Süper Lig'den düşmüştür. 4 sene 1. Lig'de mücadele eden Sanica Boru Elazığspor, 2007-08 sezonunda bu ligden de düşmüştür. 2010-11 sezonunda 2. Lig Kırmızı Grup'u lider bitirerek 1. Lig'e yükselmiştir. 2011-12 sezonunda da 1. Lig'de 2. olarak Süper Lig'e yeniden yükselmiştir.
2011-12 sezonunda Akın Şatıroğlu başkanlığındaki yönetim kurulu sezon ortasında istifa etmiştir. 76 üyenin tamamının oylarını toplayarak başkanlığa Selçuk Cengiz Öztürk seçilmiştir. Yine sezon ortasında teknik direktör Hüsnü Özkara ile karşılıklı anlaşarak sözleşme feshedilmiştir. 29 Mart 2012 tarihinde Bülent Uygun ile anlaşılmıştır.
Ocak 2019'da Türkiye Futbol Federasyonu'nun kulübe uyguladığı transfer yasağının sona ermesi için yapılan müzakerelerin sonuç bulmasının ardından, 30 Ocak'ta 2 saat gibi kısa bir sürede 22 oyuncuyla sözleşme imzalandı. Bu denli kısa sürede bu kadar çok transfer yapan Elazığspor, Guinness Rekorlar Kitabı'na girdi.Kulüp 2020 Elazığ Depremi yüzünden 2019-20 2. Lig'den çekilmiş fakat TFF'nin aldığı karar doğrultusunda 2020-21 2. Lig sezonunda oynamasına karar vermiştir. Elazığspor tüm maçlarda hükmen yenik sayılmıştır.
Başkan Selçuk Cengiz Öztürk'ün 6 Ağustos 2021'de istifa etmesinin ardından, 15 Ağustos'ta gerçekleştirilen olağanüstü genel kurul toplantısındaki başkanlık seçiminde Serkan Çayır, kulübün yeni başkanı seçilmiştir


== Kadro ==
16 Ocak 2023  itibarıyla


== Dostluk ve rekabetler ==
Kulübün, Malatyaspor ve Yeni Malatyaspor ile ezeli bir rekabeti vardır. Bu rekabet Doğu Anadolu Bölgesi'nin en büyük derbisi olarak nitelendirilmektedir. Dost takımları ise Erzurumspor, Erzurumspor FK, Sivasspor, Çaykur Rizespor, Şanlıurfaspor ve Gaziantepspor'dur.


== Taraftar Grupları ==
Taraftar grupları Abluka, Narkoz, Milliyetçi Elazığsporlular, Gençlik 23 ve Forza 23'tür. Gençlik 23 grubu 1990 yılında kurulmuş olup, Narkoz grubu 2008 yılında, Abluka grubu 2011 yılında, Milliyetçi Elazığsporlular 2015 yılında, Forza 23 grubu ise 2022 yılında kurulmuştur.


== Logo ==
Elazığspor arması, ülkenin ve Elazığ şehrinin en önemli halk oyunlarından çayda çıra sembolü ve dünyada sadece Elazığ'da çıkan vişne çürüğü mermerinin rengi olan bordo rengini almıştır.


== Elazığspor Store ==
Elazığspor'un lisanslı ürünlerinin satıldığı kuruluştur. Elazığ hariç diğer illerde bulunmamaktadır. Elazığ'da bulunan Park 23 AVM'de hizmete girmiştir.


== Stadyum ==
Elazığspor maçlarını 2019 yılına kadar 8.856 kişilik kapasiteye sahip Elazığ Atatürk Stadyumu'nda oynadı.
Elazığspor maçlarını Elazığ Atatürk Stadyumu'nun yenileme amaçlı yıkılmasından dolayı 2020-2023 yılları arasında şehir merkezinde bulunan 2.500 kişilik kapasiteli Elazığ Doğukent Stadyumu'nda oynadı. 2022-2023 sezonunda tamamlanan Elazığ Atatürk Stadyumu'na geçiş yapmıştır.


== İsim Sponsorluğu ==
2012-13 sezonunda  "Sanica Boru Elazığspor" adıyla mücadele etmiştir.
2013-14 sezonunda yapılan kongre ile takımın adı yeniden "Elazığspor" olmuştur.
2015-16 sezonunda PTT 1. Lig’de mücadele eden Elazığspor’un adı, sponsorluk anlaşması ile "Vartaş Elazığspor" oldu.
2018-19 sezonunda TFF 1. Lig'de mücadele eden Elazığspor'un adı, sponsorluk anlaşması ile "Tetiş Yapı Elazığspor" oldu.2019-20 sezonunda TFF 2. Lig'e düşen Elazığspor'un adı, sponsorluk anlaşması ile "Birevim Elazığspor" oldu.
2020-21 sezonunda Misli.com 2. Lig’de mücadele eden Elazığspor’un adı, sponsorluk anlaşması ile tekrar "Tetiş Yapı Elazığspor" oldu.
2022-23 sezonunda TFF 3. Lig'de mücadele eden Elazığspor'un adı, yapılan anlaşma gereği ''Entegre Solar Elazığspor'' oldu.


== Teknik ekip ==


== Kulübün İlk ve Enleri ==
İlk Resmî Maç: Çanakkalespor - Elazığspor: 0-0
İlk Şampiyonluk: 1974-75 sezonu (3. Lig'de)
İlk Başkan: Suat Taydaş
İlk Millî Futbolcular: Ömer Tokgöz, Ahmet Utkan
İlk Antrenör: Nadir Bahadır
İlk Kaptan: Naşit Erdem
İlk Gol Kralı: Hıdır Bilek (1970 yılında 28 gol ile)
Bir maçta en fazla gol atan futbolcu: Hıdır Bilek (Mardinspor maçında 5 gol attı.)
İlk Çeyrek final: Göztepe (1975-76 sezonu)
En Başarılı Sezon: 1985-86 sezonunda hiç puan kaybetmeden 3. Lig'de şampiyon oldu.
En fazla forma giyen futbolcu: İlhan Aydın (1987-1998 yılları arasında 11 yıl)
En fazla kaptanlık yapan futbolcu: Ömer Tokgöz (7 yıl)
Süper Lig'e ilk çıkış: 2001-02 sezonu
İlk başka takıma transfer olan futbolcu: Ahmet Utkan (1968 yılında Denizlispor'a transfer edildi.)
İlk transfer edilen teknik direktör: Kadri Giderler
Lig tarihinde atılan ilk gol: Zülküf Bilen (Eskişehir Demirspor'a)
Ligdeki ilk galibiyet: Çorumspor (1-0)
İlk mağlubiyet: İskenderunspor (1-0)
İlk kırmızı kart: Ahmet Gül (Düzcespor maçında)
En farklı galibiyet: Bitlisspor (8-0)
En farklı deplasman galibiyeti: Viranşehirspor (5-0)
En farklı mağlubiyet: Türk Telekom (7-0)
En farklı iç saha mağlubiyet: Beşiktaş (5-1)
En uzun süre yenilmezlik: 2010-11 sezonu 2. Lig'de 35 maç yenilmemiştir, Bu istatistik ile o sezon dünyanın en uzun yenilmezlik serisini yakalayan 3 takımdan biri olmuştur.


== Lig Mücadeleleri ==
Süper Lig: 4 sezon2002-2004, 2012-2014

1. Lig: 30 sezon1975-1982, 1983-1985, 1986-1987, 1990-1992, 1995-2002, 2004-2008, 2011-2012, 2014-2019

2. Lig: 5 sezon2008-2011, 2019-2021

3. Lig: 17 sezon1967-1975, 1985-1986, 1987-1990, 1992-1995, 2021-

Amatör Lig: 1 sezon1982-1983


== Başarıları ==
1. Ligİkincilik (2): 2001-2002, 2011-2012

2. LigŞampiyonluk (1): 2010-2011

3. LigŞampiyonluk (4): 1974-1975, 1985-1986, 1989-1990, 1994-1995

Türkiye KupasıÇeyrek final (1): 1975-1976


== Geçmiş Sezon Performansları ==
*Kademe-Klasman grubu olan sezonlar birleştirilerek yzaılmıştır.
*Play Off maç sonuçlarıda dahildir sezona


== Oyuncu İstatistikleri ==


== Dış bağlantılar ==
TFF.org'da Elazığspor
Elazığspor Resmî Web Sitesi 5 Nisan 2015 tarihinde Wayback Machine sitesinde arşivlendi.


== Ayrıca bakınız ==


== Kaynakça ==