revision: 27500014
title: "LAX (alb\xFCm)"
url: https://tr.wikipedia.org/wiki/LAX_(alb%C3%BCm)


---

LAX, Amerikalı rapçi The Game'in üçüncü stüdyo albümüdür. 22 Ağustos 2008'de Geffen Records aracılığıyla yayımlandı. Albümün kayıtları sırasında The Game, bunun son albümü olacağını sıklıkla söylese de; 2011'de dördüncü albümünü yayımladı.


== Genel ==
31 Aralık 2007'de düzenlenen Nas'ın New Year's Eve partisinde The Game, albümün adını ve yayımlanma tarihini açıkladı. Albümün adı başlangıçta "The D.O.C." olarak belirlenmişti, ancak daha sonra "LAX" olarak değiştirildi. Mart ayı ortasında The Game'in hapisten çıkacağı duyuruldu. Ancak menajeri bunun doğru olmadığını ve hapisten çıktığında albümün tanıtımına başlayacağını açıkladı. The Game, sekiz gün sonra serbest bırakıldı ve Cool & Dre ile çalışmaya devam etti.Albüm, G-Unit'in ikinci albümü T.O.S: Terminate on Sight ile aynı günde, 24 Haziran 2008'de yayımlanacaktı, ancak Interscope Records her iki albümün de yayımlanma tarihini değiştirdi ve LAX albümünün yayımlanma tarihi 8 Temmuz'a ertelendi. Daha sonra Nas'ın isimsiz stüdyo albümünün yayımlanacağı gün olan 15 Temmuz'a ertelendi. Sonrasında 22 Temmuz'a ertelenen albümün yayımlanma tarihi 26 Ağustos olarak belirlendi.The Game, 1 Mayıs'ta Power 106'da bir programa katıldı ve "Big Dreams" parçasının albüme konulmayabileceğini ifade etti. 16 Mayıs'ta 106 & Park programına katılan The Game, bu albümün, kaydettiği son albüm olacağını doğruladı.
Buna rağmen, daha sonra verdiği bir röportajda The Game, D.O.C. ya da Diary of Compton adında dördüncü bir stüdyo albümünü Dr. Dre, MC Ren, King Tee, DJ Yella, Ice Cube ve DJ Quik prodüktörlüğünde yayımlayabileceğini söyledi. Ancak D.O.C. albümünün piyasaya çıkmayacağını ve LAX'in kesinlikle son albümü olacağını ifade etti.28 Temmuz 2008'de The Game, Sunday Night Sound Sessions programına katıldı ve albümde on altı parça olacağını, temiz versiyonları resmî yayım tarihinde bir hafta önce sızdıracağını ifade etti. Ayrıca, albüm için iki yüz yirmi şarkı kaydettiğinden de söz etti.
6 Ağustos 2008'de iTunes, albümle ilgili bazı bilgileri ortaya çıkardı. DJ Toomp prodüksiyonu "House of Pain" parçasının dördüncü tekli olacağını duyurmanın yanı sıra, on dört parça ve bir bonus parça içeren standart basım ile on sekiz parça ve bir bonus parça içeren özel basımın parça listelerini yayınladı.
10 Ağustos 2008'de Friday Night Flavas programına katılan The Game, albüm çıktıktan sonra albümde yer almayan parçaların bulunduğu "Superman" adında bir mixtape ve "You Know What It Is Vol. 5" adında bir mixtape daha çıkaracağını ifade etti. Ayrıca, Just Blaze prodüksiyonu "Superman" parçasının sızdırılmasında da DJ Haze'i suçladı.


== Müzik ==


=== Prodüksiyon ===
Başlangıçta The Game, Dr. Dre'nin albümün prodüktörü olacağını açıkladı, ancak Dr. Dre ile Aftermath Entertainment şirketinden bir doğrulama bilgisi gelmedi. Nu Jerzey Devil, Dr. Dre'nin yanı sıra; Scott Storch ve Cool & Dre'nin de albümün prodüktörleri arasında olduğunu ifade etti. 1 Mayıs'ta Power 106'ya konuşan The Game; albüm için Just Blaze, Kanye West, Cool & Dre, Scott Storch, Timbaland, Knobody, Ervin "E.P." Pope, Jelly Roll ve Tre Beats ile çalıştığını açıkladı. Ayrıca, 23 Haziran'da bir partide Trackmasters'ın da albümün prodüksiyonunda yer alacağından bahsetti.


=== Konuk sanatçılar ===
Nu Jerzey Devil, Lil Wayne'in albümde konuk sanatçı olarak bulunacağını ifade etti. Daha sonra Akon, André 3000, Busta Rhymes, Chris Brown, Chrisette Michele, Common, Ice Cube, Keyshia Cole, DMX, Ludacris, Snoop Dogg, Marsha Ambrosius, Mary J. Blige, Nas, Ne-Yo, Raekwon, Raheem DeVaughn, Fabolous ve Robin Thicke'nin albümde konuk sanatçı olarak yer alacağı açıklandı.Geniş bir konuk yelpazesi açıklanmasına rağmen; albümün konuk sanatçıları arasında Travis Barker, Bilal, Keyshia Cole, Common, Raheem DeVaughn, DMX, Ice Cube, Lil Wayne, Ludacris, Chrisette Michele, Nas, Ne-Yo, Raekwon ve LaToya Williams yer aldı.


== Satış ==
Albüm, ilk haftasında 200.000 kopya satarak Billboard 200 listesine Slipknot'un All Hope Is Gone albümünden sonra ikinci sıradan giriş yaptı. İlk bakışta LAX albümünün Slipknot'un on üç kopya gerisinde kaldığı sanılıyordu. Slipknot'un plak şirketi SoundScan'e başvurdu. Nielsen yeniden sayım yaptı ve Slipknot'un 239.516 kopya ile birinci ve The Game'in 238.382 kopya ile ikinci olduğu belirlendi ve arada 1.134 kopya fark olduğunu ortaya çıktı. Billboard gerekli düzeltmeleri yaptı. XXL dergisine göre LAX, Şubat 2009 itibarıyla 660.100 adetlik satış rakamına ulaştı.


== Parça listesi ==


=== Deluxe Edition Bonus CD ===


== Listeler ==


== Kaynakça ==


== Dış bağlantılar ==
The Game'in kendi resmî web sitesi
The Game'in Geffen Records resmî web sitesi