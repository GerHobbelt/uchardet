revision: 27489609
title: (I've Had) The Time of My Life
url: https://tr.wikipedia.org/wiki/The_Time_(Dirty_Bit)


---

"The Time (Dirty Bit)", Amerikalı hip hop grubu The Black Eyed Peas'in The Beginning adını taşıyan altıncı stüdyo albümünde yer alan bir şarkıdır. Albümün ilk single'ı olarak 5 Kasım 2010'da yayınlandı. will.i.am ve DJ Ammo prodüktörlüğünde kaydedilen şarkının nakaratında 1987 yapımı Dirty Dancing filmindeki "(I've Had) The Time of My Life" adlı parçadan samplelar kullanıldı.Şarkı, Amerikan Billboard Hot 100 listesinde dört numaraya yükselerek, grubun listede ilk ona girmeyi başaran dokuzuncu şarkısı oldu. Almanya, Avustralya, Avusturya, Belçika, Fransa, İngiltere, İspanya, İtalya, Kanada ve Yeni Zelanda listelerinde zirveye yerleşen "The Time (Dirty Bit)", Avrupa'nın büyük bölümünde listelerde ilk ona girmeyi başardı.


== Video klip ==
Şarkının video klibi daha önce grubun "Rock That Body" ve "Imma Be" kliplerini yöneten Rich Lee yönetmenliğinde çekildi. 23 Kasım 2010'da gösterime giren video klip, YouTube'da 140 milyonu aşkın kez izlenerek grubun en çok izlenen videosu oldu.


== Eleştiriler ==
Entertainment Weekly'den Simon Vozick-Levinson şarkının akılda kalıcılığını överken, "Boom Boom Pow" ve "I Gotta Feeling" gibi eski singleların standartlarını karşılamadığını söyledi. "(I've Had) The Time of My Life" ile bir Akademi Ödülü kazanan Franke Previte, The Black Eyed Peas'in sample kullanımını övdü: "Bu bana şarkının nesilleri aştığını bir kez daha kanıtladı. Şarkı bu kez de sonraki nesle büyük bir şekilde geçti." New York yazarı Willa Paskin, sample seçimini eleştirdi ve nakaratın kendisini hayalkırıklığına uğrattığını "şarkının geri kalanına göre yetersiz" sözleriyle ifade etti. Los Angeles Times gazetesinden Todd Martens, "The Time (Dirty Bit)"i "yılın en iddialı parti şarkısı" olarak nitelendirdi. Digital Spy'dan Nick Levine, şarkıya beş üzerinden üç yıldız verdi ve şarkıyı oluşturan pek çok unsuru beğenmediğini belirtti. The Independent yazarı Simon Price şarkıdaki sample kullanımını eleştirdi ve bunu "dinleyicileri memnun etmek için düşük kalite bir girişim" olarak değerlendirdi. Eleştirmenler "The Time (Dirty Bit)"in, prodüktör Deadmau5'ın çalışmalarıyla olan benzerliklerine de dikkat çektiler.


== Listeler ve sertifikalar ==


== Yayınlanma tarihleri ==


== Kaynakça ==


== Dış bağlantılar ==
YouTube'da "The Time (Dirty Bit)" video klibi