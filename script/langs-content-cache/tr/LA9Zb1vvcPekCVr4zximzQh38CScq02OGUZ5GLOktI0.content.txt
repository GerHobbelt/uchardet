revision: 29504303
title: Sezar Forumu
url: https://tr.wikipedia.org/wiki/Sezar_Forumu


---

Sezar Forumu, zaman zaman Caesaris, olarak adlandırılan ve Roma'da bulunan Forum Romanum'da yer alan antik yapı. MÖ 46 yılında Jül Sezar tarafından inşa ettirilmiştir.


== İnşaat ==
Sezar, Forum Romanum'un kuzeydoğusuna yer alan ve kendisine oldukça pahalıya malolan değerli arazisine kendi adını taşıyan bir forum inşa ettirmeye karar verdi. Forum'un inşasına MÖ 54 yılında başlandı, MÖ 46 yılında bitirilince Sezar'a ve fiiliyatına adandı. Bazı bilim insanlarına göre forumun batısı Augustus tarafından onu tamamlayanlardan biri gibi görünmek amacıyla dükkân ve ofislerle donatılmıştır. Forum, Forum Romanum'un güneybatısında yer alan Argiletum ile Atrium Libertatis arasında uzanır ve 160 X 75 metre ölçülerindedir. Adanmanın bir parçası olarak Sezar'ın nerelere para yatırdığına ve forumun malolduğu inanılmaz tutara işarat eden müsrif oyunlar düzenlendi.


== İnşa amacı ==
Sezar Forumu bir Forum Romanum genişletme çalışması olarak kabuledilebilir. Forum, aslında iki ilave geliştirmeye hizmet etmek için yapılmıştır. Sezar'ın bu projenin finasmanına yaptığı giderek artan katkısı bu forumun zaman içerisinde Sezar'a adanmış bir tapınak haline getirmiş ve ilave olarak senato ile ilgili devlet işleri için bir toplanma yeri olması sonucunu doğurmuştur.
Suikastinden önce Sezar'ın senato toplantılarını bu tapınakta yapmaya başlaması senatoyu oldukça kızdırmıştı. Forum Sezar'ın MÖ 44 tarihli yeniden inşa çalışmaları sırasında Curia olarak kullanılmıştır. Bu yeniden inşa çalışması forumu neredeyse bir Curia'ya dönüştürmüştür. Forumun batı kısmına on tabernae eklenmiş ve forum, Sezar'ın senato ile arasında var olduğunu hissetiği birliği sembolize edecek şekilde senato binasına benzetilmeye çalışılmıştır.
Sezar ayrıca çok sevdiği atlarından birinin bronz heykelini tapınağın önüne yerleştirtmiştir. Suikastin ardından bu heykele ekleme yapılarak ata binen Sezar tasvir edilmiştir. Sezar mensubu olduğu Julia gens'inin soyunun  atalarından Julus aracılığıyla tanrıça Venüs'e dayandığını iddia etmiştir. Venus Genetrix Tapınağı Sezar'ın öldürülmesinden sonra Romalı senatörler tarafından bu iddiaya istinaden inşa ettirilmiştir.


== Yeniden inşası ==
Sezar ve Augustus dönemlerinden sonra tapınak İmparator Domitian tarafından tamamen yeniden inşa edilmiştir. Bu yeniden inşaanın asıl nedeni kesin olarak bilinmemektedir. Titus zamanında Roma'nın çoğunu kasıp kavuran yangın Forum Romanum'u da etkisi altına almıştır. Sezar Forumu 95 yılına kadar yeniden inşa edilmemiştir ve bu tarihte yapılan yeniden inşa çalışması bir ihtimale göre İmparatorun bu binaya olan kişisel ilgisinin bir kanıtıdır. Zaman içerisinde Curia forumdan ayrılmış ve senato ile ilgili olarak sadece secretarium senatus varlığını sürdürmeye devam etmiştir.
2006 yılı Mayıs Ayı sonlarında Anna de Santis ve Poala Catalano başkanlığındaki bir grup arkeolog Forum içerisinde Temmuz 1999 - Nisan 2006 arasında kazılmış diğer beş mezarla karşılaştırılabilinecek MÖ 10. yüzyıla tarihlenen insansız bir mezar açığa çıkartmışlardır.


== Kaynakça ==