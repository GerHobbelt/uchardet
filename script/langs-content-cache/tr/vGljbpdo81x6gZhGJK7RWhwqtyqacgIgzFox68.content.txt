revision: 29475965
title: "Trilogy (The Weeknd alb\xFCm\xFC)"
url: https://tr.wikipedia.org/wiki/The_Weeknd


---

Abel Makkonen Tesfaye veya tanınan sahne adıyla The Weeknd (d. 16 Şubat, 1990), Kanadalı şarkıcı, söz yazarı, prodüktör ve aktör.
2010'un sonlarına doğru Tesfaye, YouTube'a The Weeknd ismiyle birkaç şarkı yükledi ve bu sayede kendini tanıtmaya başladı. 2011'de dokuzar parçadan oluşan House of Ballons, Thursday ve Echoes of Silence adlı üç mixtape albümü ile beğeni topladı. 2012'de Trilogy albümü, 2011 mixtape'lerindeki şarkıların yeniden çalışılmış hâlleri olarak yeniden sunuldu. 2015'te Grinin Elli Tonu filminin müziklerinde yer alan "Earned It" uzun süre müzik listelerinin bir numarası olarak kaldı ve hemen ardından piyasaya çıkan ikinci stüdyo albümü Beauty Behind the Madness ile Amerika Birleşik Devletleri listelerinde zirveye yükseldi.
The Weeknd Pitchfork, MTV, BET, Rolling Stone, XXL ve The Source dergisinin de aralarında bulunduğu çeşitli müzik yayıncılarından övgüler aldı. MTV'nin sunucusu John Norris ise onu "kendi jenerasyonunun en iyi sese sahip sanatçısı ve Michael Jackson'dan sonraki en iyi müzikal yetenek" olarak adlandırdı.


== Kariyeri ==


=== 2010–11: Başlangıç ve Mixtape'ler ===
Abel kayıt almaya ilk olarak "Get In There" isimli şarkısı ile başladı. Daha sonra Tesfaye, Toronto'da Jeremy Rose isimli bir yapımcı ile tanıştı. Rose'un karanlık R&B için "The Weekend" isimli bir projesi vardı. İlk önce Curtis Santiago'yu denedi. Fakat daha sonra enstrümanlarından bir tanesini Tesfaye için çaldı. Bunun üzerine Tesfaye freestyle yaptı ve albüm çalışmalarına başladılar. 3 şarkı yaptı, bunlar "What You Need", "Loft Music", "The Morning" ve Abel'in söylediği fakat Rose'un umursamadığı diğer parçalar. Daha sonra Tesfaye "The Noise" isminde bir R&B grubunun içinde bulundu. Rose da Tesfaye'yi şarkılarında daha fazla seks, uyuşturucu ve fahişelerden bahsetmesi konusunda cesaretlendirdi. Abel, Rose'a uyarak partiler verip müzik yapmaya devam etti ve bu sırada çok iyi arkadaş oldular. Buna rağmen Rose bu projeden geri çekildi çünkü o ve Abel arasında yaratıcılık açısından çok fark olduğunu anladı ve Abel'e "club" türü müzik yapması için ısrar etti. Fakat Abel bu fikri kesinlikle reddederek Rose ile yollarını ayırdı.


=== 2012–hâlen: Turlar ve Stüdyo anlaşmaları ===
Nisan 2012'de The Weeknd, Coachella Festivali'nde sahneye çıkarak Amerika turuna başladı. Grubuyla beraber çeşitli büyük şehirlerde konserler verdi ve Rolling Stone dergisinden büyük övgü aldı. Tesfaye ve grubu Avrupa turlarına İspanya ve Portekiz'de yapılan Primavera Müzik Festivali'nde başladılar ve bunu Londra'da Wireless Festivali, Paris ve Brüksel'de yapılan konserler takip etti. Londra'daki ilk şovunda Michael Jackson'ın Dirty Diana parçasını söyledi ve büyük övgüler aldı. Haziran ayında Balloons Trilogy'nin 8 milyon kere indirildiği görüldü ve bu albüm bir yıl sonra yayınlanacaktı.Eylül 2012'de The Weeknd, Republic Records ile anlaştı ve kendi stüdyosu XO'yu kurma yoluna gitti. Toplama olan albümü Trilogy ise Kasım ayında çıkışını yaptı, bu albüm önceki üç mixtape şarkılarının yeniden düzenlemiş hâlini ve ayrıca üç bonus şarkı içeriyordu. Ayrıca daha önce yollarını ayırdığı Jeremy Rose'u da yapımcı olarak şarkılarına yazdı.
Dördüncü stüdyo albümü Starboy, 25 Kasım 2016'da raflardaki yerini aldı.


== Diskografi ==
Trilogy (2012)
Kiss Land (2013)
Kiss Land (Deluxe) (2013)
Beauty Behind the Madness (2015)
Starboy (2016)
My Dear Melancholy, (2018)
After Hours (2020)
After Hours (Deluxe) (2020)
Dawn FM (2022)
Dawn FM (Alternate World) (2022)


== Ödüller ve Adaylıklar ==


== Kaynakça ==


== Dış bağlantılar ==
Resmî site
Resmî blog