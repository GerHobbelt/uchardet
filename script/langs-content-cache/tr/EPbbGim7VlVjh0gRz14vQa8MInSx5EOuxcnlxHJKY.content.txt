revision: 29457775
title: Selmi Andak
url: https://tr.wikipedia.org/wiki/Selmi_Andak


---

Ali Selmi Andak (15 Ocak 1921, İzmir - 15 Temmuz 2010, İstanbul), Türk müzisyen, besteci ve köşe yazarı.


== Yaşamı ==
Selmi Andak 1921 yılında İzmir’de doğdu. Galatasaray Lisesi, İstanbul Üniversitesi Hukuk Fakültesi öğrenimi ile birlikte, İstanbul Belediye Konservatuvarında müzik eğitimini tamamladıktan sonra, Paris’te “École Normale de Musique”de kompozisyon (beste) bölümünde ihtisas yaptı. Müzik alanındaki çalışmalarının yanı sıra, uzun yıllar gazetecilik mesleğinde sanat ve müzik eleştirmeni olarak görev yaptı.
Andak, Sezen Aksu'nun söylediği "Ben Her Bahar Aşık Olurum", Nilüfer "Bir mevsim arıyorum", Ajda Pekkan "Yeniden", Neco "O Şarkıyı Henüz Yazmadım", Nil Burak "Güneş Bir Kere Doğdu" gibi şarkılara imza atmıştır. Selmi Andak'ın yaklaşık 800 bestesi bulunmaktadır. Ayrıca Andak, güftesi Mehmet Faruk Gürtunca'ya ait olan Galatasaray Spor Kulübü'nün kulüp marşını da besteledi.
1998'de Devlet Sanatçısı unvanı alan Selmi Andak 15 Temmuz 2010 tarihinde Parkinson hastalığı nedeniyle uzun süredir tedavi gördüğü Balat Musevi Hastanesi’nde öldü. Zincirlikuyu Mezarlığına defnedildi. Ayrıca Andak Cumhuriyet gazetesinde Sanata Bakış adlı köşenin yazarıydı.


=== Eurovision ===
1975-1995 yılları arasında Selmi Andak şu bestelerle Eurovision'da yarıştı:


== Saygı albümleri ==
Bir Sevgi Yeter: 60. Sanat Yılı (2000)
Uluslararası Ödüllü Selmi Andak Şarkıları (2003)
Eurovision Şarkı Yarışması Türkiye Finallerinde Selmi Andak Besteleri (1975 - 1995) (2003)


== Kaynakça ==


== Dış bağlantılar ==
Discogs'ta Selmi Andak diskografisi