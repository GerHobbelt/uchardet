revision: 27321429
title: "Furkan \xD6z\xE7al"
url: https://tr.wikipedia.org/wiki/Furkan_%C3%96z%C3%A7al


---

Furkan Özçal (d. 3 Eylül 1990, Münih) Alman-Türk futbolcudur.


== Kariyeri ==


=== İlk yılları ===
Konya, Ereğli'den vakti zamanında Almanya'ya göç eden ailenin en küçük oğlu olarak 1990 yılında dünyaya gelen Furkan çok küçük yaşlarda futbola başladı. Ev hanımı annenin ve işçi bir babanın küçük oğlu olarak hayata gözlerini açan genç orta saha oyuncusu 6 yaşında bölgesel turnuvada üstün top tekniği, yetenekleri ve potansiyeli üzerine Almanların köklü kulüplerinden 1860 Münih'ten altyapıya davet aldı. Altyapı eğitimini 1860 Münih takımında almaya başlayan gurbetçi oyuncu çok erken bir dönem olarak nitelendirebileceğimiz yaşta (16 yaşında) mavi-beyazlı takımın U-19 takımına davet edildi. 2006/2007 sezonunda U-19 Ligi'nin 26.haftasında Burghausen deplasmanında maç kadrosunda yer alan Furkan, karşılaşmanın ikinci yarısında oyuna girdi ve takımının beraberlik golünü kaydetti.
1860 Münih kulübünün U-19 takımında görev almaya başlayan genç oyuncu kendisinden bir-iki yaş büyük rakiplerinin fiziği karşısında mücadele etme konusunda sıkıntılar yaşamasına rağmen top tekniği ve oyun zekası ile öne çıktı. İlk maçında ağları havalandırmayı başaran Furkan, bir sonraki sezon olan 2007/08 sezonunda U-19 teknik direktörü Claus Schromm tarafından kadroya dahil edildi. İlk haftalarda zaman zaman ilk on bir başlayıp, zaman zaman sonradan oyuna dahil olan genç oyuncu Almanya Bölgesel Ligi'nin 16.haftasından itibaren formayı kaptı ve takımın değişmez isimleri arasına girdi. Sekiz karşılaşmanın tamamında sahada kalan Furkan sezon sonunda istatistik hanesine 19 karşılaşma yazdırmayı başardı. Bayern Münih altyapısından teklif alan genç oyuncu bu teklifi kabul etmesine karşın 2 yıl daha beklemek zorundaydı. 18 yaşına giren genç oyuncu bu teklifi daha fazla beklememe kararı aldı ve 2008 yılının yaz aylarında millî takımda birlikte çalıştığı Tolunay Kafkas'ın antrenörlüğünü yaptığı Kayserispor'a transfer oldu.


=== Kayserispor ===

Kendisini millî takımların çeşitli alt gruplarından tanıyan Tolunay Kafkas'ın etkisiyle sarı-kırmızılı kulübe transfer olan genç ortasaha oyuncusu 1860 Münih'te antrenörlerinin "Bu fizikle Bundesliga oyuncusu olamazsın" demesinin ardından fiziksel ve kuvvet antrenmanlarına başladı. Süper Lig'de oynamak için can atan genç oyuncu imza atmasının üzerinden altı ay geçmesine rağmen maç kadrosunda dahi yer alamadı. Süper Lig'in 16.haftasında Hacettepe deplasmanında maç kadrosunda yer alan genç oyuncu karşılaşmanın 70.dakikasında oyuna girerken profesyonel kariyerinde ilk kez yeşil çimlerde yer alıyordu. Şans bulduğu 20 dakikalık süre içerisinde dikkat çeken genç oyuncu bir sonraki hafta Sivasspor karşılaşmasında yine son 20 dakika oyuna girerken, karşılaşmanın son dakikasında yaptığı sert faulün ardından kırmızı kart gördü. Süper Lig'in 23.haftasından itibaren sezon sonuna kadar ilk on birde forma şansı bulan genç oyuncu oynadığı futbola ve mücadelesiyle dikkat çeken isim oldu. Süper Lig'de ilk sezonunda Denizlispor karşısında fileleri iki kez havalandıran genç oyuncu böylece ilk gollerine de imza atmış oldu. 2009-2010 sezonunda da Kayserispor kadrosunda yer alan genç oyuncu sezon öncesi tüm dikkatleri üzerine çekmeyi başardı. Dört büyüklerin radarına giren genç ortasaha oyuncusu Süper Lig'de 20 maçta bir asistle oynadı. Genç oyuncu kulüp takımında rotasyon oyuncusu konumunda yer alırken, Gelecek vadeden önemli oyuncular arasında yer aldı.2010-2011 sezonunda Tolunay Kafkas'ın görevden alınıp Şota Arveladze'nin geçmesinin ardından da şans bulan Furkan, 2010/11 sezonunda da rotasyonun önemli isimlerinden birisi oldu. Süper Lig'de 19 maçta forma giyerken, Fenerbahçe ve Beşiktaş karşısında goller atarak takımının galibiyetinde pay sahibi olan genç oyuncu performansıyla dikkat çeken isim oldu. Süper Lig'de 20 maç ortalaması olan genç oyuncu bu istikrarını sürdürmeye devam etti. Ancak Mayıs 2011'de ligin 32.haftasında Eskişehirspor karşılaşması öncesinde antrenmanda kaval kemiği kırılan oyuncu sezonu kapattı. 2011-12 sezonunda da sarı-kırmızılı forma altında 20 maçta şans bulan Furkan, bu karşılaşmalarda 2 gol ve 2 asist performansıyla sezonu tamamladı. Türkiye Kupası'nda yarı final oynayan Kayserispor forması altında üç maçta forma giyen genç oyuncu bu maçlarda da sadece bir asist yaptı. 2012-13 sezonu öncesinde ayak bileğinden yaşadığı sakatlık sonrasında takımının ilk 3 hafta maçlarında da forma giyemeyen Furkan kulübülye sözleşme uzatmak istememesinin ardından serbest kaldı ve Galatasaray'a transfer oldu.


=== Galatasaray (1. Dönem) ===

Furkan, 5 Eylül'de serbest kalmasının ardından adının Kardemir Karabükspor, Beşiktaş ve Fenerbahçe ile anılmasına karşın transfer sezonunun son gününde Galatasaray'a transfer olmuştur. Galatasaray Sportif A.Ş.'nin KAP'a şu açıklamayı göndermiştir; Profesyonel futbolcu Furkan Özçal ile 2012-2013 futbol sezonundan itibaren 4 futbol sezonu için anlaşmaya varılmıştır. Buna göre futbolcuya 2012-2013, 2013-2014, 2014-2015 ve 2015-2016 futbol sezonları için sırasıyla 700.000 EUR, 550.000 EUR, 650.000 EUR ve 750.000 EUR sabit transfer ücreti ve 7.000 EUR, 8.000 EUR, 9.000 EUR ve 10.000 EUR. Ayrcıa Furkan 5 Eylül'de takımla antrenmanlara başlamış ve 6 Eylül'de ise Genoa CFC ile yapılan hazırlık maçı kadrosuna alınmıştır. Furkan, Engin Baytar'ın sakatlanmasının ardından bu maçın 24. dakikasında oyuna dahil olmuştur. Maçın 69.dakikasına kadar sahada etkili performans gösteren Furkan, 69.dakikada yerini Mertan Caner Öztürk'e bırakmıştır. Galatasaray bu maçı penaltılarda 7-6 kaybetmiştir. Furkan Özçal Galatasaray formasıyla ilk resmi maçına ise Balıkesirspor ile oynanan Türkiye Kupası maçının 64.dakikasında Elmander'in yerine dahil olarak çıkmıştır. Galatasaray formasıyla sadece 1 resmi maça çıkan Furkan, 2012-13 sezonu sonunda Galatasaray formasıyla ilk sezonunda Şampiyonluk yaşamıştır.


=== Karabükspor ===
Galatasaray'da oynadığı süreçte beklediği şansı bulamayan Furkan, 2013-14 sezonunda eski hocası Tolunay Kafkas'ın çalıştırdığı Kardemir Karabükspor'a 250.000 € ücretle 1 yıllığına kiralanmıştır. Furkan Özçal bu takımla ilk lig maçına ise Kasımpaşa SK karşısında çıkmıştır. Bu maçın 67.dakikasında Kayserispor'dan eski takım arkadaşı Gökhan Ünal'ın yerine dahil olan Furkan, 89.dakika da ağları sarssa da gol ofsayt nedeniyle geçerli sayılmamıştır. Bir sonraki maçına ise Elazığspor karşısında çıkan Furkan, 70. dakikada bir önceki maç olduğu gibi Gökhan Ünal'ın yerine dahil olmuştur. Bu maçın 86. dakikasında Ceza sahası sol çaprazı içerisinde topla buluşan Lomana Lua Lua ara pasını Furkan'a göndermiş Furkan, altıpas sol çaprazında dönerek tek vuruşla topu filelere göndermiştir ancak hakemin kararı ofsayt nedeniyle geçerli sayılmamıştır. 5. haftaya kadar oyuna sonradan dahil olan Furkan, 5. haftada Kayseri Erciyesspor karşısında ilk 11 başlamıştır. Bu maçta da bir önceki maçlar gibi Ofansif orta saha oynayan Özçal, 59. sahada oyundan alınmıştır. 9 Kasım 2013 günü Çaykur Rizespor karşısında forma giyen Furkan ilk defa orta sahanın ortasında görev yapmış ve hocasının beğenisini kazanmıştır. Bu maçın ardından ise 1 Aralık 2013 günü Eskişehirspor maçında ilk 11'de başlayan Furkan orta sahanın ortasında görev yapmış ve 90 dakika sahada kalmıştır. Bu maçın ardından Kayserispor ve Konyaspor maçlarında da 90 dakika forma giyen Furkan, 5 Aralık 2013 günü ise Hacettepe karşısında forma giymiş ve Kardemir Karabükspor formasıyla ilk golünü atmıştır. 22 Aralık 2013 günü de Fenerbahçe karşısında maça ilk 11 başlayan Furkan, Orta sahanın ortasıda Samba Sow ile gösterdiği performansla takımının 2-1 galip gelmesinde büyük pay sahibi olmuş ve maçın adamı seçilmiştir.


=== Galatasaray ===
Cesare Prandelli'nin isteğiyle, 2014-15 sezonunda takıma dönen Furkan, sezon içinde Prandelli tarafından değerlendirilmedi. İlk resmi maçına UEFA Şampiyonlar Ligi'nde RSC Anderlecht maçında çıkan Özçal, Prandelli'nin göreve son verilmesi ve Hamza Hamzaoğlu'nun gelmesinin ardından da forma şansı bulamadı. Sadece Türkiye Kupası'nda Diyarbakır Büyükşehir Belediyespor deplasmanında forma giyen Özçal, maçta etkili olamadı ve 2.yarıda oyundan alındı. Özçal devre arasında 450.000 EUR- kiralama bedeli ve 800.000 EUR- satın alma opsiyonuyla Kardemir Karabükspor takımına kiralandı.


=== Kayserispor ===
6  Ağustos 2015 tarihinde, Kayserispor'a kiralandı.29 maçta 1 gol kaydetti.
Galatasaray Sportif AŞ'nin KAP'a gönderdiği açıklamada şu ifadelere yer verildi:  Kayserispor Kulübü Derneği ile oyuncunun 2015-2016 sezon sonuna kadar geçici transferinde anlaşmaya varılmıştır. Buna göre Kayserispor Kulübü Şirketimize 500.000 € geçici transfer bedeli ödeyecektir. 


== Millî takım kariyeri ==
Furkan Özçal, Almanya millî takımından da teklif almasına karşın Abdullah Avcı'nın çalıştırdığı Türkiye 16 yaş altı millî futbol takımı kadrosunda yer almıştır. İlk maçına 28 Ocak 2006'da Belçika karşısında çıkan Furkan, ilk golünü ise 26 Şubat 2006'da oynanan Macaristan karşılasmasının 76.dakikasında kaydetmiştir. Ağustos 2006'da Turhan Mesci'nin çalıştırdığı U-17 takımına çağrılan Furkan, 1 sene boyunca toplam 17 maçta forma giymiş ve 2 asist yapma başarısını elde etmiştir. Furkan Abdullah Ercan'ın çalıştırdığı Türkiye 18 yaş altı millî futbol takımına ise Ağustos 2007'de çağrılmış ve ilk maçına da Slovakya karşısında çıkmıştır. İlk ve tek golünü ise 25 Ağustos 2007'de Norveç karşısında kaydetmiş ve takımının 3-2 galip gelmesinde büyük pay sahibi olmuştur. Furkan 2007'nin Eylül ayında ise İsveç karşısında oynanacak maç için U-19 takımına çağrılmıştır. Bu maçta forma giyen Furkan'ın fiziği yetersiz bulunup U-18 takımına yollanmış fakat birkaç ay sonra U-19 takımına geri dönmüştür. İlk golünü ise 16 Ekim 2008'de Danimarka karşısında kaydetmiştir. Bu maçın ardından çoğu maça ilk 11'de başlayan Furkan, 25 Mart 2009'da da Rusya karşısında ağları havalandırmayı başarmıştır. Furkan bu performansının ardınan U-21 takımına çağrılmıştır. Mart 2014'te ise kariyerinde ilk kez Slovakya maçı için Türkiye A2 takımının kadrosuna dahil edildi.


== Başarıları ==


=== Kulüp ===
GalatasaraySüper Lig: 2012-13


== Kaynakça ==


== Dış bağlantılar ==
TFF.org'da Furkan Özçal
Transfermarkt.com.tr'de Furkan Özçal
Mackolik.com'da Furkan Özçal