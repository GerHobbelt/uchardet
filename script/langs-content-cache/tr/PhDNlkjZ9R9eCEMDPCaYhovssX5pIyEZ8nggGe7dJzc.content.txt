revision: 29114533
title: "Serdar Ke\u015F\xE7i"
url: https://tr.wikipedia.org/wiki/Serdar_Ke%C5%9F%C3%A7i


---

Serdar Keşçi (d. 18 Ocak 1988, İstanbul) Türk futbolcudur.


== Futbolculuk kariyeri ==


=== Kulüp takımları kariyeri ===
Futbola Muratpaşaspor altyapısında başlayan Serdar Keşçi burada iki sene oynadıktan sonra Galatasaray altyapısına transfer oldu. Burada genç millî takımlar için erken keşfedildi ve genç millî takımların değişik kademelerinde 70 müsabakada görev aldı. 2005 senesinde Türkiye 17 yaş altı millî futbol takımı gösterdiği performans ile dünya çapında kendinden söz ettirmeyi başardı. Türkiye 17 yaş altı millî futbol takımı ile Avrupa 17 Yaş Altı Futbol Şampiyonası Şampiyonu ve 2005 FIFA U-17 Dünya Kupası Dördüncüsü derecelerini erişti ve bu turnuvalarda gösterdiği performansıyla başarılarda önemli katkısı oldu.Bu süre zarfında Nuri Şahine kaptanlık yaptı. 2006 senesinde Galatasaray'da profesyonel oldu fakat gene de PAF takım'da oynamaya devam etti. Burada 2008 senesine kadar kaldı ve 2008-09 sezonunda Galatasaray'nın ara takımı olan Beylerbeyi'de kiralık olarak oynadı. Galatasaray'a geri döndüğünde beklenen gelişmeyi gösteremediği için Orhangazispor'a transfer oldu. Burada yarım sezon oynadıktan sonra Sürmenespor'a geçti. Burada da yarım sezon kaldıktan sonra Galatasaray altyapısından antrenörü olan Suat Kaya tarafından çalıştırılan 1. Lig ekiplerinden Diyarbakırspor'a transfer oldu. Suat Kaya'nın takımdan ayrılmasından ötürü takımda forma şansı bulamadı ve sadece Diyarbakırspor A2 takımı için oynama fırsatı buldu. 2010-11 ara transfer döneminde Diyarbakırspor'la sözleşmesini çift taraflı feshedip bir buçuk sezonluğuna 3. Lig ekiplerinden Gümüşhanespor'la anlaşmıştır. 2012 yılında Maltepespor' a transfer olan Keşçi, 2013 yılında sözleşmesi feshedilmiştir. Bu tarihten sonra herhangi bir takımda forma giymemiştir.


=== Millî takım kariyeri ===
76 kez millî takımlara çağrılan Serdar Keşçi, 26 kez Türkiye U-16, 21 kez Türkiye U-17, 12 kez Türkiye U-18, 11 kez de Türkiye U-19 forması olmak üzere toplam 70 kez millî formayı giymiştir. 
2005 senesinde Türkiye 17 yaş altı millî futbol takımıyla Avrupa 17 Yaş Altı Futbol Şampiyonası Şampiyonu ve 2005 FIFA U-17 Dünya Kupası Dördüncüsü unvanlarını kazanmıştır.


== İstatistikleri ==


=== Kulüp Takım İstatistikleri ===


=== Millî takım istatistikleri ===


== Kaynakça ==


== Dış bağlantılar ==
TFF.org'da Serdar Keşçi
Mackolik.com'da Serdar Keşçi
fifa.com Resmî İnternet Sitesi - Serdar Keşçi Profili 17 Şubat 2010 tarihinde Wayback Machine sitesinde arşivlendi.
Transfermarkt.com.tr'de Serdar Keşçi* goal.com İnternet Sitesi - Serdar Keşçi Profili 24 Mart 2016 tarihinde Wayback Machine sitesinde arşivlendi.