revision: 29804281
title: "TUSA\u015E \u015Eim\u015Fek"
url: https://tr.wikipedia.org/wiki/TUSA%C5%9E_%C5%9Eim%C5%9Fek


---

TUSAŞ Şimşek, Türk Havacılık ve Uzay Sanayi (TUSAŞ) tarafından 2009-2012 yılları arasında Türk Silahlı Kuvvetlerinin ihtiyaçları için tasarlanan, geliştirilen ve inşa edilen, turbojet ile çalışan radyo kontrollü yüksek hızlı hedef insansız hava aracı, kamikaze dron ve havadan-karaya füzedir. Şimşek, havadan havaya, karadan havaya, uçaksavar topçu ve füze sistemlerinin izleme ve atış eğitimleri için, düşman uçak ve füzelerini simüle etmektedir ve Ekim 2021 yılında kamuoyuna sunulan varyantı ile karadan kalkarak karadan-karaya, karadan-satıha hedefleri vurabilme yeteneği kazandırılmıştır.TUSAŞ Şimşek, adını bir doğa olayı olan "şimşek"ten almıştır.


== Gelişim ==
Şimşek, 2009 yılında geliştirilmeye başlandı ve prototipi aynı yıl Uluslararası Savunma Sanayii Fuarı'nda (IDEF '09) kamuoyuna sunuldu. İHA ilk uçuşunu 4 Ağustos 2012'de yaptı.22 Ekim 2021'de hedef insansız hava aracı olan Şimşek, katapult sistemi ile fırlatılabilen karadan-karaya füzeye dönüştürüldü ve ilk karadan-karaya testini hedefi başarıyla vurarak gerçekleştirdi. Savunma Sanayii Başkanı Prof. Dr. İsmail Demir sosyal medya hesabından yaptığı açıklamada "Vurulmaktan sıkılan hedef uçağımız ŞİMŞEK, artık vurmaya karar verdi! ŞİMŞEK, GPS güdümlü otonom uçarak, uzun mesafelerdeki hedefleri vuran füze haline geldi. Mesafesini söylemiyormuş. Tebrikler Tusaş. Tebrikler Roketsan." ifadelerine yer vererek projeyi test videosu ile duyurdu. Şimşek füzesinin havadan-karaya varyantı daha önce TUSAŞ Anka'ya entegre edilmiş biçimde görüntülenmişti. Füzenin havadan-karaya varyantının da geliştirilmesi beklenilmektedir.


== Özellikleri ==
Türk Havacılık ve Uzay Sanayii (TUSAŞ) verileri


=== Teknik özellikleri ===
Mürettebat: İnsansız
Kanat açıklığı: 1.50 m (4 ft 11 in)


=== Performans ===
Azami sürat: 740 km/h (460 mph, 400 kn)
Azami havada kalış: 45 dakika
Menzil: 120 km
Servis tavanı: 20.000 ft (6100 metre)


== İç bağlantılar ==
TUSAŞ Süper Şimşek


== Kaynakça ==


== Dış bağlantılar ==
ŞİMŞEK'in resmî TUSAŞ sayfası 11 Mayıs 2021 tarihinde Wayback Machine sitesinde arşivlendi.
TUSAŞ 14 Nisan 2021 tarihinde Wayback Machine sitesinde arşivlendi.