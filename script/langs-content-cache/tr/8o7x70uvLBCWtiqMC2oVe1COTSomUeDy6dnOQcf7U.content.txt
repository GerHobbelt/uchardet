revision: 29891130
title: "\u0130nci \xC7ay\u0131rl\u0131"
url: https://tr.wikipedia.org/wiki/%C4%B0nci_%C3%87ay%C4%B1rl%C4%B1


---

İnci Çayırlı (1935; İstanbul - 31 Ağustos 2021, İstanbul), Türk Sanat Müziği yorumcusu ve koro şefi.


== Yaşamı ==
1935 yılında İstanbul'da doğdu. Çamlıca Kız Lisesi'ni bitirdi. Bestekâr dayısı Fahri Kopuz'un teşvikiyle müziğe başladı ve 1953 yılında İstanbul Belediye Konservatuvarı'na girdi. Folklor Tatbikat Topluluğu'nda Sâdi Yâver Ataman'ın asistanı oldu. 1954 yılında TRT İstanbul Radyosu'na girdi. Aynı zamanda Münir Nurettin Selçuk korosunda da uzun yıllar çalıştı.İstanbul Üniversitesi Devlet Konservatuvarı Türk Müziği İcra Heyeti'nde şef yardımcısı olarak görev yaptı. Yurt içinde ve yurt dışında çok sayıda konser verdi. Popüler müzik plakları da yapan sanatçı bu alanda bir de altın plak sahibidir.1977 yılında İstanbul Teknik Üniversitesi Türk Musikisi Devlet Konservatuvarı'nda öğretim üyeliği yapmaya başladı. 1977-1985 yılları arasında İTÜ Türk Müziği Korosunu yönetti. 1988'den itibaren İTÜ Mezunları Türk Müziği Topluluğu'nun genel sanat yönetmenliğini üstlendi. 1990 yılında Kültür Bakanlığı Bursa Devlet Türk Sanat Müziği Korosu'nun kurucu şefliğine getirildi, istifa ettiği 1995 yılına kadar bu görevini sürdürdü. Murat Bardakçı'nın hazırlayıp sunduğu Tarihin Arka Odası isimli programda sunuculuk yapmıştır.31 Ağustos 2021 tarihinde İstanbul'daki evinde 86 yaşında hayatını kaybetti.
3 Eylül 2021'de Cemal Reşit Rey Konser Salonu'nda düzenlenen anma etkinliğinin ardından Teşvikiye Camii'nde cenaze töreni düzenlendi. Çayırlı'nın naaşı daha sonra Üsküdar'daki Nakkaştepe Mezarlığına defnedildi.


== Ödülleri ==
1998 yılında Kültür Bakanlığı tarafından Devlet sanatçısı unvanı verildi.


== Kaynakça ==