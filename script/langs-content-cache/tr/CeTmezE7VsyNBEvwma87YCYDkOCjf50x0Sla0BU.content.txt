revision: 27432503
title: Weather
url: https://tr.wikipedia.org/wiki/Heavy_Weather


---

Heavy Weather, Weather Report'un stüdyo albümü olarak yedinci, tüm albümleri içindeyse sekizinci sırada ve 1977'de çıkardığı bir enstrümantal caz füzyon çalışmasıdır.


== Özellikler ==
Heavy Weather, caz tarihi içinde çok önemsenen ve tarzında kilometre taşı olarak kabul edilen bir albüm olmasının yanında, olumlu eleştiriler ve ticari başarı açısından da Weather Report'un ulaştığı en üst noktadır:
"Yılın caz albümü" ödüllerine doymayan ve Weather Report'a da "yılın caz grubu" ödülleri getiren Heavy Weather, başka hiçbir Weather Report albümünün alamadığı kadar çok ödülle onurlandırılmıştır.
Albüm Weather Report'un Down Beat dergisi tarafından arka arkaya beş yıldızla değerlendirilen üçüncü (ve son) albümüdür.
Billboard'un caz albümleri çizelgesinde birinci sıraya kolayca oturan albüm, aynı derginin pop albümleri çizelgesinde bile otuzuncu sıraya kadar yükselmiş ve 500,000 adet satış sınırının üzerine kısa sürede çıkıp, altın plak kazanmıştır.
Albümün Lou Beach tarafından tasarlanmış olan kapağı da Grammy ödülüne aday gösterilmiştir.
Caz rock tarzının yükselişe geçtiği bir dönemde piyasaya çıkan bu albümün büyük patlama yaratmış olmasının ardında yatan kimi nedenler şunlardır:
Albümde çalan müzisyenlerin birbirlerine çok iyi uyum sağlamış olması.
Başta artık tam zamanlı bir Weather Report elemanı haline gelmiş olan bas gitar virtüözü Jaco Pastorius olmak üzere, tüm müzisyenlerin sergilemiş olduğu üstün teknik yetkinlik.
Rock müziğe dahi göz kırpacak kadar melodik olan ama caz füzyon temelini de sağlam tutan parçalar.
Joe Zawinul ve Jaco Pastorius'un birlikte yürüttükleri uyumlu yapımcılık ve albümün yüksek ses kalitesine sahip kaydı.
Heavy Weather'dan tekil olarak piyasaya sürülebilen bir parça bile çıkmıştır: açılış parçası olan "Birdland", albümün genel havasını yansıtan mükemmel bir örnek olmanın ötesinde, bugün artık bir caz füzyon standardı olarak kabul edilmektedir.


== Müzisyenler ==
Alfabetik ad sırasına göre...


== Parça listesi ==


== Billboard çizelgelerindeki yeri ==
1977'de, albümün Billboard dergisinin Kuzey Amerika müzik çizelgelerinde ulaştığı en yüksek sıralar şunlardır:


== Ödüller ve adaylıklar ==
Hepsi 1977 için olmak üzere...


== Kaynakça ==


== Dış bağlantılar ==
Weather Report Annotated Discography: Heavy Weather 9 Şubat 2006 tarihinde Wayback Machine sitesinde arşivlendi. ; "Açıklamalı Weather Report Albümleri" sitesinde Heavy Weather : bu makalenin yazılmasında kullanılan temel kaynak
AMG allmusic'de Heavy Weather 24 Kasım 2010 tarihinde Wayback Machine sitesinde arşivlendi.
Rolling Stone'da Heavy Weather
Wikipedia'da (İng.) Heavy Weather 15 Aralık 2005 tarihinde Wayback Machine sitesinde arşivlendi.