revision: 25839153
title: "Lust for Life (Lana Del Rey \u015Fark\u0131s\u0131)"
url: https://tr.wikipedia.org/wiki/Lust_for_Life_(Lana_Del_Rey_%C5%9Fark%C4%B1s%C4%B1)


---

"Lust for Life" Amerikan şarkıcı ve söz yazarı Lana Del Rey ile Kanadalı şarkıcı The Weeknd'in bir şarkısı. Del Rey, Rick Nowels, The Weeknd ve Max Martin tarafından yazıldı ve yapımcılığını da Del Rey, Nowels, Kieron Menzies ve Dean Reid üstlendi. Polydor Records ve Interscope Records tarafından 19 Nisan 2017'de Del Rey'in beşinci stüdyo albümü Lust for Life'ın ikinci single'ı olarak yayınlandı. Dream pop tarzındaki şarkı, 1960'ların müziğini anımsatırken The Shangri-Las ve The Angels kız gruplarının parçaları ile kıyaslandı. Özellikle The Angels'ın 1963 şarkısı "My Boyfriend's Back"'in şarkı sözlerine atıfta bulunması üzerine bu kıyaslama yapıldı. Aynı zamanda İngiliz şair William Ernest Henley (1849–1903) eseri "Invictus"'tan da alıntı yapıldı.
"Lust for Life" müzik eleştirmenlerinden karışık dönüşler aldı. Kimileri yapımını ve melankolik üzgün temasını Del Rey'in önceki çalışmalarına benzetirken diğerleri de şarkı sözlerini ve The Weeknd'in vokallerini "banal" buldu. "Lust for Life" birçok ülkede ilk 100 arasına girdi, ABD listelerinde 64 numaraya kadar yükseldi. Birleşik Krallık, Kanada, İskoçya, Portekiz, İspanya, Belçika ve İrlanda'da da listelerde yer aldı.
Şarkının video klibi Clark Jackson tarafından çekildi ve Del Rey ile The Weeknd, Hollywood Tabelası üzerinde şarkı söyledi. Bazı eleştirmenler, şarkı sözlerine paralel giden görselleri övdü ve 1932'de tabeladaki "H" harfinin üzerine çıkıp intihar eden aktris Peg Entwistle'a yapılan atıfı yorumladı. "Lust for Life", ilk kez 2017 KROQ Weenie Roast y Fiesta konserinde canlı olarak seslendirildi, ardından 27 Mayıs 2017'deki BBC Radio 1 Big Weekend programında seslendirildi. Şarkıcı, "LA to the Moon Tour" (2018) turnesindeki repertuvarında şarkıyı onuncu sıraya koydu.


== Arka plan ve yayınlanma ==
"Lust for Life", albüm için yazılan ilk şarkı oldu ve yazma sürecinde şarkının "iyi bir kayıt" olabileceğini düşündü ancak daha sonra dinledikçe birkaç şarkı sözünü değiştirdi ve yetersiz geldi. Interscope yöneticisi John Janick, Del Rey'in bu uğraşını gördükten sonra şarkıyı yapımcı Max Martin'e ulaştırmayı önerdi ve şarkı üzerinde ne gibi prodüksiyon değişiklikleri yapabileceğini görmek istedi. Böylece Del Rey, Martin'in yanına, İsveç'e gitti. Martin ise şarkının ilk bölümünün en güçlü kısmı olduğunu düşündü ve bu sözleri nakarat için kullanmayı önerdi. Del Rey böylece Rick Nowels'ın yanına döndü ve şarkıyı Martin'in önerdiği gibi değiştirdi, üzerinde tekrar çalışmaya başladı. Böylece şarkıcının deyimi ile parça "mükemmel" seviyeye ulaştı. Del Rey, uzun süredir Kanadalı şarkıcı The Weeknd ile düet yapmak istiyordu, böylece nakarat kısmına The Weeknd'i davet etti ve şarkı sözlerini "biraz" değiştirdi. Ardından şarkıya biraz da "Shangri-Las materyali" ekledi ve dördüncü kez şarkının yapısını ve melodilerini değiştirdi."Lust for Life" ilk kez ASCAP patent sitesine Del Rey'in adı altında, Mart 2017'de The Weeknd ile birlikte kaydedildi. Ardından Del Rey, 26 Mart 2017'de Twitter aracılığı ile işbirliğini duyurdu ve Tesfaye'in imza logosunu kullandı. Bu logo aynı zamanda Tesfaye'in kayıt şirketi XO'nun da logosudur ve Lust for Life albüm fragmanında yer almaktadır. "Lust for Life" 19 Nisan 2017'de, MistaJam'in BBC Radio 1 programında yayınlandı. Prömiyerinin ardından resmi şarkı videosu iTunes ve diğer streaming servislerine gönderildi. Bu düet, Del Rey ve The Weeknd'in dördüncü işbirliği oldu. İlk üçü ise sırasıyla Beauty Behind the Madness (2015) albümünden "Prisoner" ve Starboy (2016) albümünden "Stargirl Interlude" ve "Party Monster." Bu şarkı ile birlikte Del Rey, bu albüme kadar ilk kez bir sanatçı ile düet yapıp albümünde yer vermiş oldu. 25 Ağustos 2017'de şarkının resmi remiksi BloodPop tarafından, "Summer Bummer" adlı parçanın remiksi ile birlikte yayınlandı.


== Kompozisyon ve şarkı sözleri ==
"Lust for Life", 1960'ların müziği ve melodilerini andıran bir loop etrafında Del Rey'in vokalleri eşliğinde "doowop-doowop" ve "shooup-shooup" tekrarları ile ilerlemektedir. Doo-wop ve Motown-etkisi altındaki prodüksiyonu sayesinde eleştirmenler, The Angels grubunun 1963 single'ı "My Boyfriends Back" parçasına atıfta bulunması ile birlikte 1960'lar yapımlarına benzetti. Idolator, "Lust for Life" parçasını "cadılıkla alakalı bir dream pop parçası" olarak adlandırdı ve "Wall of Sound tarzına dönüş" olarak tanımladı. Şarkı sözlerinde geçen Hollywood Tabelası'ndaki "H" harfine tırmanmak ve dans ve seks temaları işlendi. Şarkının ilk kısmında, İngiliz şair William Ernest Henley (1849–1903) eseri "Invictus"'dan bir kısım yer alır: "Kendi kaderimizin ustalarıyız / Kendi ruhlarımızın kaptanlarıyız" Ardından The Weeknd'in kısımları gelir ve Del Rey'in "nefesli vokalleri" ve "bozuk synthler" eşliğinde nakarat başlar: "Tüm kıyafetlerini çıkar." MusicOMH yazarı Chris White, şarkının "çaresizliğini" eleştirdi. Vokallerin karakteristik "falsetto" tonunu yorumladı.The Independent yazarı Roisin O'Connor, ikilinin kimyasını alkışladı ve ortaya çıkan düetin gücünü "Bir şeyleri gizleme yeteneği ile gizli bir müstehcenlik," olarak yorumladı. The Daily Telegraph gazetesinden Neil McCormick, vokal tonlarını "erotik" buldu. Pitchfork kuruluşundan Sheldon Pearce, "Lust for Life" için "Hollywood rüyasında birbirine karışmış şeylerin ortaya çıkması," yorumunu yazdı. Şarkı sözlerini analiz eden Genius sitesinden Chris Mench, Lana'nın "H" harfine tırmanışı için Peg Entwistle'a bir atıfta bulunup bulunmadığını yorumladı. The A.V. Club'dan yazar Annie Zaleski, şarkının dinleyiciye verdiği duygudaki "titreşimli seksüel kimyasını," yorumladı. The Line of Best Fit'ten Erik Thompson ise sözler için "etkileyici bir ilham" yorumunu yazdı ve şarkı sözlerini derinlemesine inceledi.


== Eleştiriler ==
"Lust for Life" eleştirmenlerden karışık yorumlar topladı. Paste dergisinden Libby Cudmore,"Lust for Life, albümün en göze çarpmayan ancak vintage havasına sahip şarkısı," yazdı. Idolator'den Mike Was ise şarkı sözü içeriğini ele aldığı eleştirisinde "özbeöz Lana Del Rey," olarak tanımladı. NME'den Leonie Cooper ise Del Rey'in vokalleri için "Lust for Life neredeyse Del Rey'in parodisi gibi," yazdı ve nakaratı için "Biraz müstehcen ancak aynı zamanda harika," yazdı."Lust for Life", Del Rey'in önceki single'ı "Love" ile kıyaslandı ve ikisinin de melankolik ve karanlık prodüksiyonu kıyaslandı. Prefix dergisinden Jon O' Brian, Del Rey'in Honeymoon (2015) albümünden "daha optimist ve kabul edilebilir" olduğunu savundu. Aynı şekilde PopMatters yazarı Andrew Dorsett de "Lust for Life" ve "Love" için albümün en "pop" şarkıları tanımını yaptı ve Del Rey'in "yeni optimist tarzı" olarak adlandırdı.The Independent'dan Roisin O'Connor, şarkı için "ustaca eşleşme" yorumunu yaptı ve düet için olumlu bir eleştiri yazdı. İkilinin kimyası ve "uyuşması" hakkında yorum yaptı. Rolling Stone şarkıyı 2017'deki listelemesinde dokuzuncu sıraya koydu.


== Ticari performansı ==
Birleşik Devletler'de "Lust for Life", Digital Songs listesine 36 numaradan giriş yaptı. Billboard Hot 100 listesinde ise 64 numaraya kadar yükseldi ve Del Rey'in listeye giren toplamda 11. şarkısı oldu. The Weeknd ile yaptığı daha önceki çalışmaları "Prisoner" ve "Stargirl Interlude" de listeye girmişti.  Aynı zamanda Hot Rock Songs listesinin 13 Mayıs 2017 tarihli listelemesinde de ilk 10 arasına girdi. ABD dışında da Kanada, İsveç, İskoçya, Polonya ve İspanya gibi birçok ülkede ilk 40 arasına girerken Birleşik Krallık UK Singles Chart listesinde 38 numarada yer aldı.


== Onurlandırmalar ==


== Video klip ==
Şarkının resmi ses videosu Del Rey'in Vevo kanalına yayınlandığı gün yüklendi. Arka plan resminde Tesfaye ile Del Rey el ele tutulup Hollywood Tabelası üzerinde duruyorlardır. Resmi video klibi ise 22 Mayıs 2017'de yayınlandı. Albüm fragmanını ve "Love" video klibini de yöneten Clark Johnson tarafından yönetildi. Fragmandaki benzer görseller içeren klip, "vintage estetik" teması içermektedir ve VHS filtresi ile çekilmiştir. Yönetmen, klip temasının 1950 ve 60'lar havasını içermesini istedi ve Hollywood Tabelası kullanıldı.


== Canlı performanslar ==
Del Rey şarkıyı ilk kez 20 Mayıs 2017'de KROQ Weenie Roast y Fiesta'da seslendirdi. Şarkıyla aynı zamanda Lust for Life albümündeki "Cherry" şarkısını da seslendirdi. Ardından 27 Mayıs 2017'de, BBC Radio 1 Big Weekend programında yer alarak şarkıyı "Love" ile birlikte seslendirdi. "Lust for Life" aynı zamanda şarkıcının Ocak 2018'de başlayan dördüncü büyük turnesi LA to the Moon Tour'un repertuvarında onuncu sırada yer aldı.


== Parça listesi ==


== Krediler ve personel ==
Bilgiler Lust for Life lineer notlarından alınmıştır.Kayıt ve yönetmelik

The Green Building Studios'da (Los Angeles, Kaliforniya) kaydedildi
Bernie Grundman Mastering'de (Los Angeles, California) mastering yapıldı
MXM (administered by Kobalt) (ASCAP)/R-Rated Music administered by EMI April Music Publishing Inc (Global Music Rights)/Songs Music Publishing LLC, o/b/o Songs Of SMP (ASCAP)/Sony/ATV Music Publishing (ASCAP)
The Weeknd hakları The Weeknd XO, Inc. şirketi tarafından saklıdırPersonel


== Listeler ==


== Yayınlanma tarihleri ==


== Kaynakça ==


== Dış bağlantılar ==
MetroLyrics'te şarkı sözleri
Lana Del Rey - Lust For Life (Official Video) ft. The Weeknd1 Mayıs 2020 tarihinde Wayback Machine sitesinde arşivlendi.