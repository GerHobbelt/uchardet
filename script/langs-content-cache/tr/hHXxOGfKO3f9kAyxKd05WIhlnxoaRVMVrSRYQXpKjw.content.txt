revision: 28407923
title: Simeon Sakskoburggotski
url: https://tr.wikipedia.org/wiki/Simeon_Sakskoburggotski


---

Simeon Borisov Sakskoburggotski ya da II. Simeon (d. 16 Haziran 1937, Sofya), 1943-1946 yıllarında Bulgaristan çarı olmuştur ve 1946 yılındaki devrim sırasında annesi ve kardeşiyle beraber ülkeden sürgün edilmiş ve daha sonra 2001'den 2005'e kadar Bulgaristan Başbakanı olarak görev yapan bir Bulgar siyasetçidir.
Bir sonraki seçimlerde, NMSP'nin lideri olarak, eski komünist parti BSP ile bir koalisyon hükûmetine katıldı. 2009 yılında, NMSP mecliste sandalye kazanamadıktan sonra politikadan ayrıldı.
Simeon, II. Dünya Savaşı zamanından kalan iki devlet başkanından biridir (diğeri Tibet'in 14. Dalai Lama'sı Tenzin Gyatso). Aynı zamanda "Çar" unvanını alan tek yaşayan kişidir. Demokratik seçimlerle tarihte hüküm süren iki eski hükümdardan biridir (diğeri Kamboçya'nın ölen başkanı Norodom Sihanouk'dur).


== Kraliyet tarihi ==
Babası III. Boris ve annesi İtalyan Giovanna'nın oğludur. Babası 1894-1943 yılları arasında yaşamış ve 1917 ile 1943 arasında çarlık yapmıştır. Doğumundan sonra III. Boris, Ortodoks inançlarına göre Simeon'un vaftizinde kullanılacak suyu, Ürdün nehri'nden bir hava kuvvetleri subayı ile getirtmiştir. Adolf Hitler ile yaptığı sert bir toplantıdan sonra Bulgaristan'a dönmüş olan babası III. Boris'in ani ölümü üzerine, 28 Ağustos 1943'te çar oldu. Henüz 6 yaşında tahta çıkmıştır. Amcası Prens Kyril, Başbakan Bogdan Filov ve Bulgar Ordusu'ndan Tuğgeneral Nikola Mikhov çarlık vekili olarak atandılar.
II. Dünya Savaşı sırasında Mihver güçlere katılan Bulgaristan'a, 5 Eylül 1944 tarihinde Sovyetler Birliği savaş ilan etti. Üç gün sonra Kızıl Ordu hiçbir dirençle karşılaşmadan ülkeye girdi. Ertesi gün, 9 Eylül 1944'te, Prens Kyril ve diğer vekiller, Sovyet destekli darbe ile tahttan indirildi ve gözaltına alındılar. Üç Vekil, son üç hükûmetin üyeleri, Parlamento milletvekilinin tüm üyeleri, ordunun başkanları ve seçkin gazeteciler Şubat 1945'te komünistler tarafından infaz edildiler.


== Sürgün yolunda ==
Üç yeni vekil (Todor Pavlov, Venelin Ganev ve Tsvetko Boboshevski) tayin edilirken, kraliyet ailesi (Kraliçe Giovanna, Simeon ve kız kardeşi Maria-Louisa), Sofya yakınlarındaki Vrana Sarayı'nda kaldılar. 15 Eylül 1946 tarihinde yapılan referandum Sovyet ordusunun huzurunda gerçekleştirildi. Yapılan refandum, %97 oy ile Monarşi kaldırılmasına ve cumhuriyetin kurulmasıyla sonuçlandı. 16 Eylül 1946 tarihinde, kraliyet ailesi Bulgaristan'dan sürgün edildi. Annesinin ailesi İskenderiye'de yaşıyorlardı. Kraliyet ailesi ilk olarak trenle İstanbul'a, oradan gemi ile İzmir'e, sonra İskenderun'a ve oradan'da Mısır'ın İskenderiye şehrine gitti. Annesi Kraliçe Giovanna, annesinin babası İtalya Kralı III. Vittorio Emanuele ile sürgünde yaşadılar. Simeon, (Arnavutluk Veliaht Prensi Leka ile birlikte) Victoria Kolejini bitirdi. Temmuz 1951 yılında İspanyol hükûmeti, ailesine sığınma hakkı tanıdı.


== Eğitimi ve iş kariyeri ==
1958 yılında, "Cadet Rylski sayılı 6883" olarak bilinen, Amerika Birleşik Devletleri'nde Valley Forge Askerî Akademisi ve Kolejine kaydoldu ve bir teğmen olarak mezun oldu. Bir kez daha İspanya'da (1959 ve 1962 arasında), hukuk ve işletmecilik eğitimi aldı.Simeon iş adamı oldu ve on üç yıl boyunca, Fransız savunma şirketi ve elektronik grubu Technicolor SA'nın İspanyol yan kuruluşu başkanı oldu. Bankacılık, otel, elektronik ve ikram sektörlerinde danışmanlık yaptı.


== Ülkesine dönüşü ==
1990 yılında, komünizmin çöküşünden birkaç ay sonra, Simeon'a yeni bir Bulgar pasaportu verildi. 1996 yılında, monarşinin kaldırılmasından 50 yıl sonra, Simeon Bulgaristan'a döndü ve tezahürat yapan kalabalıklar tarafından karşılandı. Bulgaristan'da, Komünist döneminde kamulaştırılan çeşitli mülkleri Simeon ve ailesine iade edildi.
II. Simeon Ulusal Hareketi'nin başına geçmiştir ve 2001'deki seçimlerde 240 sandalyeli meclisin 119'unu kazanmıştır (Ancak tek başına iktidara gelebilmesi için 121 sandalye gerekmektedir) ve Hak ve Özgürlükler Hareketi ile koalisyon kurmuştur. 2005 yılında II. Simeon'un partisi 2. parti olmuş ve Sergey Stanishev'in kurduğu hükûmette görev almıştır.


== Ailesi ==
II. Simeon 21 Ocak 1962'de İsviçre'de İspanyol olan Margarita Gomez-Acebo ile evlenmiştir ve beş tane çocukları olmuştur ki tüm çocuklarının isimlerinin baş harfi K ile başlamaktadır;

Kardam, Unvanı Tırnova Prensi, 2 Aralık 1962'de Madrid'te doğmuştur ve evlidir.
Kiril, Unvanı Preslav Prensi, 11 Temmuz 1964'te Madrid'te doğmuştur ve evlidir.
Kubrat, Unvanı Panagiurişte Prensi, 5 Kasım 1965'te Madrid'te doğmuştur ve evlidir.
Konstantin-Assen, Unvanı Vidin Prensi, 5 Aralık 1967'de Madrid'te doğmuştur ve evlidir.
Kalina, 19 Ocak 1972'de Madrid'te doğmuştur Aralık 2002'de evlenmiştir.II. Simeon ile eşi İspanya Kraliyet ailesi ile çok yakın arkadaşlardır.


== Kaynakça ==