revision: 24316461
title: Tanana dilleri
url: https://tr.wikipedia.org/wiki/Tanana_dilleri


---

Tanana dilleri  (İngilizce: Tanana languages), Çoğu ABD'nin Alaska eyaletinde İç Alaska coğrafi bölgesinde, birazı da Kanada'da konuşulan Atabask dillerinden yok olma tehlikesindeki üç ya da dört Kızılderili dili. Anadilini konuşabilen yaklaşık 165 kişidir. Dillerin hepsi de adlarını konuşulduğu topraklarda bulunan Tanana Nehrinden alır. Tanana dil sahasının komşuları olarak kuzeyinde Hanca, güney ve güneybatısında Ahtnaca, doğusunda ise Kanada'da Kuzey Tuçoncası ve Güney Tuçoncası konuşulur. En yakın akrabası birlikte bir üst grup oluşturan Yukarı Kuskokvimcedir.


== Diller ==
Aşağı Tananaca (Benhti Kokht’ana Kenaga’): Konuşanı 30 kişi.
Orta Tananaca : Bazı dilciler, Aşağı Tananacanın son konuşanı 1993'te ölen Salcha-Goodpaster şivesini oldukça farklı olmasından dolayı, Orta Tananaca (İng. Middle Tanana) adı altında Tanana dillerinin dördüncüsü olarak kabul etmektedir.
Tanakrosça  (Neeʼaanděgʼ): Konuşanı 35 kişi.
Yukarı Tananaca (Neeʼaaneegnʼ, Nee'aaneek): Çoğu Alaska'da (Neeʼaaneegnʼ) ufak bir kısmı da Kanada'da (Neeʼaaneek) bulunur. Konuşanı 100 kişi.


== Ayrıca bakınız ==
Alaska Yerli Dil Merkezi


== Kaynakça ==