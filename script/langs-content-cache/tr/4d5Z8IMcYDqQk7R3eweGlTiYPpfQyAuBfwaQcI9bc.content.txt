revision: 29378554
title: "Mik\xE2il Arhangel Kilisesi"
url: https://tr.wikipedia.org/wiki/Mik%C3%A2il_Arhangel_Kilisesi


---

Mikâil Arhangel Kilisesi (Rusça: Михайло-Архангельский храм; Azerice: Mixail Arxangel kilsəsi), Donanma Kilisesi (Rusça: Флотская) olarak da bilinir, Azerbaycan Bakü şehir merkezinde yer alan Zargarpalan Caddesi'nde bulunan bir Rus Ortodoks kilisesi. Aziz Mikâil'e adanmıştır. Kilisenin piskoposu Mefodi Efendiyev'dir; onun dışında kilisenin üç papazı ve bir diyakozu da var.


== Tarihçe ==

Kilise eskiden Hazar Denizi Flotillası'na aitti ve asker kilisesi olarak işlev gösterdi; dolayısıyla, Flotskaya (yani "Donanma Kilisesi") olarak da anılmıştır. Kilisenin tam kuruluş tarihi bilinmemektedir, fakat 1855 yılında yayımlanmış "Kavkaz" (Kafkasya) gazetesindeki yazılara dayanarak kilisenin 1850 yılı civarında kurulduğu tahmin edilmiştir. Kilise, Rus İmparatoru I. Nikolay ile beraber 1851'de Bakü'yü ziyaret etmiş deniz filosu komutanı Aleksandr Nikolayeviç Tsesareviç'in onuruna, Hazar Denizi Flotillası subayları tarafından inşa edildi. Bina Pskov tarzında inşa edilmiş, ibadet odası da bir gemi güvertesine benzemektedir.15 Ağustos 1873'te, II. Aleksandr'ın emri uyarınca, Flotskaya Kilisesi, 1868'de Lenkeran'dan gelmiş Salyan Yedek Alayı'nın ihtiyaçlarını karşılamak için Askerlik Bürosu'na verildi. 1875'te ise kilisenin yönetimi Hazar Eparhiya Bürosu'na devredildi. Kasım 1891 ile Kasım 1892 arasında bina, 22 bin rubleye mal olan renovasyon çalışmaları geçirdi. 1906'da kilisenin ismi "Polkovaya - Salyan Alayı 262" (Rusça: «Полковую — 262 Сальянского полка») olarak değiştirildi. 1936'da, yani Sovyet döneminde, bir hostele dönüştürüldü, ancak Sovyet yetkilileri, dinin İkinci Dünya Savaşı'nda zafer getirmekte oynadığı rolün farkına vardılar ve bina 1946'da, yani savaştan sonra, yeniden kilise olarak açıldı.25 Mayıs 2001 tarihinde Rus Ortokoks Kilisesi Patriği II. Aleksi kiliseyi ziyaret etti.


== Ayrıca bakınız ==
 Wikimedia Commons'ta Mikâil Arhangel Kilisesi ile ilgili çoklu ortam kategorisi bulunur.


== Kaynakça ==


== Dış bağlantılar ==
Bakü Mikâil Arhangel Kilisesi. Bakü ve Hazar Bölgesi Eparhiyası resmî web sitesi (Rusça)