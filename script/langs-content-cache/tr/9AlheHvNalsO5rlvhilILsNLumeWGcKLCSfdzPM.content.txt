revision: 29857595
title: "1960 Yaz Olimpiyatlar\u0131'nda Hollanda"
url: https://tr.wikipedia.org/wiki/1960_Yaz_Olimpiyatlar%C4%B1


---

1960 Yaz Olimpiyatları ya da resmî adıyla XVII. Olimpiyat Oyunları  (İtalyanca: Giochi della XVII Olimpiade), 1960 yılında İtalya'nın başkenti Roma'da düzenlenmiş uluslararası çok sporlu etkinliktir. Roma daha önce 1908 Yaz Olimpiyatlarının organizasyonunu üstlenmişti, ancak 1906'da Vezüv Yanardağı'nın patlamasının ardından şehrin bu görevi reddetmekten ve Londra'ya devretmekten başka seçeneği kalmamıştı. Sovyetler Birliği 1960 Oyunlarında en çok altın ve toplam madalya kazanan ülke olmuştur. İlk Paralimpik Oyunları Roma'da 1960 Yaz Olimpiyatları ile birlikte düzenlenmiş ve bu tür etkinlikler ilk kez aynı zamana denk gelmiştir. Türkiye sadece güreş branşında olmak üzere 7 altın 2 gümüş madalya alarak hala olimpiyatlarda en çok altın madalya kazandığı oyunlar olmuştur.


== Ev sahibi seçimi ==
15 Haziran 1955 tarihinde Paris, Fransa'da düzenlenen 50. Uluslararası Olimpiyat Komitesi (IOC) oturumunda Roma, Brüksel, Mexico City, Tokyo, Detroit, Budapeşte ve son olarak Lozan'ı geride bırakarak 1960 Oyunlarına ev sahipliği yapma hakkını kazandı. Tokyo ve Mexico City daha sonra sırasıyla 1964 ve 1968 Yaz Olimpiyatlarına ev sahipliği yapacaktı.Toronto başlangıçta oyunlarla ilgilenmiş, ancak sürecinin son aşamasında mali nedenlerden dolayı teklif vermekten vazgeçmiştir. Bu, Toronto'nun o tarihten 2008 Oyunlarına kadar Yaz Olimpiyatlarını almak için yaptığı beş başarısız girişimden ilkiydi.


== Branşlar ==


== Madalya tablosu ==

1960 Oyunlarında madalya kazanan ilk on ülke:
(*) Batı ve Doğu Almanya ortak takımla katıldı.


== Katılımcı ülkeler ==

Roma Oyunlarına toplam 83 ülke katıldı. Fas, San Marino, Sudan ve Tunus'tan sporcular ilk kez Olimpiyat Oyunlarında yarıştı.
Barbados, Jamaika ve Trinidad ve Tobago'dan sporcular "Antiller" olarak yarışarak yeni (Britanya) Batı Hint Adaları Federasyonu'nu temsil edecekti, ancak bu ulus sadece bu tek Olimpiyat için var olacaktı. Kuzey Rodezya ve Güney Rodezya'dan sporcular Rodezya ve Nyasaland Federasyonu'nu temsil ederken Rodezya adı altında yarıştılar. Doğu Almanya ve Batı Almanya'dan sporcular 1956'dan 1964'e kadar Birleşik Almanya Takımı olarak yarışacaktı. Çin Halk Cumhuriyeti'nden sporcular en son 1952 Yaz Oyunları'nda yarışmış ancak Çin Cumhuriyeti ile Çin'i temsil etme hakkı konusunda yaşanan anlaşmazlık nedeniyle Olimpiyat sürecinden çekilmişlerdi. Parantez içindeki sayı, her bir ülkenin katkıda bulunduğu katılımcı sayısını göstermektedir.

 Surinam da ilk kez Olimpiyatlara katıldı, ancak tek sporcusu (Wim Esajas) bir planlama hatası nedeniyle yarışmadan çekildi.


== Kaynakça ==


== Dış bağlantılar ==
Olympics.com Uluslararası Olimpiyat Komitesi 29 Eylül 2022 tarihinde Wayback Machine sitesinde arşivlendi.
Rome 1960: The Olympics That Changed the World, David Maraniss, New York, NY, U.S.: Simon & Schuster, 2008.
1960 Roma Olimpiyatları'nın programı