revision: 29866729
title: "\u0130spanya'n\u0131n illeri"
url: https://tr.wikipedia.org/wiki/%C4%B0spanya%27n%C4%B1n_illeri


---

İspanya'nın illeri (İspanyolca: provincia), İspanya'nın özerk topluluklardan sonra gelen ikinci düzey idari bölümleridir. İller, 30 Kasım 1833 tarihinde kraliyet kararnamesi ile kurulmuş olup günümüzdeki tanımlarını 1978 İspanya Anayasası ile aldılar.
İspanya'nın illerinin düzeni, ülkenin 1833'te gerçekleştirilen bölgesel bölünme modelini yakından takip etmektedir. O zamandan beri il sınırlarındaki tek büyük değişiklik, Kanarya Adaları'nın iki ile bölünmesiydi. Günümüzde İspanya'da 50 il bulunmaktadır.
Tarihsel olarak İspanya, modern tarihinin çoğunda oldukça merkezi bir devlet olduğu için, iller esas olarak Madrid'de yürürlüğe giren politikalar için aktarım kayışları görevi gördü. İspanya'da demokrasiye geçiş sürecinde özerk topluluklar sisteminin benimsenmesinden bu yana illerin önemi azalmıştır. Yine de, ulusal seçimler için seçim bölgeleri ve posta adreslerinde ve telefon kodlarında coğrafi referans olarak kalırlar.
Küçük bir kasaba, normalde örneğin özerk Kastilya ve Leon topluluğu yerine Valladolid ilinde olarak tanımlanır. İller, özerk toplulukların yaratıldığı "yapı taşları" olup hiçbir il bu toplulukların birden fazlası arasında bölünmez.
Álava, Asturias, Balear Adaları, Biskay, Guipúzcoa, Kantabria, La Rioja ve Navarra hariç çoğu il, merkezleri ile aynı adı taşımaktadırlar. Özerk toplulukların yalnızca iki başkenti Ekstremadura'daki Mérida ve Galiçya'daki Santiago de Compostela aynı zamanda bağlı bulundukları illerin merkezi değildirler.
Özerk topluluklardan Asturias, Balear Adaları, Kantabria, La Rioja, Madrid, Murcia ve Navarra olmak üzere yedisi birden fazla ilden oluşmaz. Bunlar bazen tek illi topluluklar olarak adlandırılır. Aynı şekilde özerk şehirler olan Ceuta ve Melilla ile Plazas de soberanía herhangi bir ilin parçası değildir.
Her il, il konseyi (diputación provincial) adı verilen bir yönetim organı tarafından yönetilmekte olup tek illi topluluklar ise doğrudan bölge konseyi tarafından yönetilirler.


== Liste ==


== Ayrıca bakınız ==


== Kaynakça ==


== Dış bağlantılar ==
İspanya'nın illeri haritası
İspanya'nın illerine göre belediyeler 22 Eylül 2020 tarihinde Wayback Machine sitesinde arşivlendi. (Instituto Nacional de Estadística) (İspanyolca)