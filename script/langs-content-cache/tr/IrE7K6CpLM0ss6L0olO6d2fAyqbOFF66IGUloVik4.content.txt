revision: 29785699
title: "Saadet I\u015F\u0131l Aksoy"
url: https://tr.wikipedia.org/wiki/Saadet_I%C5%9F%C4%B1l_Aksoy


---

Saadet Işıl Aksoy (d. 29 Ağustos 1983, İstanbul), Türk oyuncudur.


== Hayatı ==
Saadet Aksoy, Boğaziçi Üniversitesi İngiliz Dili ve Edebiyatı bölümü mezunudur. Babası Nevşehir kökenli, annesi Edirne ve Siirt kökenlidir. Anne tarafından Selanik göçmenidir. Televizyonda Güz Yangını, Esir Kalpler, Senden Başka ve Balkan Düğünü adlı yapımlarda rol almıştır. İlk beyazperde deneyimi ise Semih Kaplanoğlu'nun Yumurta filmiyle olmuştur. Bu film ile 2007 Şili'nin Valdivia Uluslararası Film Festivali ve 2007 Saraybosna Film Festivali'nde En İyi Kadın Oyuncu ödülü almış, 2007 Antalya Altın Portakal Film Festivali'nde Behlül Dal Genç Yetenek Özel Ödülü'nü kazanmıştır. ABD 2008 yapımı A Beautiful Life filminde Denise rolünde yer almıştır. Ardından Mert Fırat ile başrollerini paylaştığı Başka Dilde Aşk adlı filmde oynamıştır. Film 46. Altın Portakal Film Festivali'nde Kent Konseyi Seyirci Ödülü'nü almıştır. 2009 yılında başrollerini Catherine Zeta Jones ve Justin Bartha'nın paylaştığı Aşkın Yaşı Yok / The Rebound filminin Türkiye çekimlerinde küçük bir rol almıştır. 2011 yılı itibarıyla Muhteşem Yüzyıl dizisinde Prenses Victoria rolüyle yer almıştır. Son olarak yönetmenliğini Sergio Castellitto'nun yaptığı ve Bosna Savaşı dönemini anlatan bir drama türü filmde, Aska karakterini oynayarak Penélope Cruz'la birlikte rol almıştır.


== Ödülleri ==
44. Antalya Film Şenliği (2007)Behlül Dal Genç Yetenek Özel Ödülü - Yumurta

13. Saraybosna Film Festivali (2007)En İyi Kadın Oyuncu - Yumurta

40. Siyad Türk Sineması Ödülleri (2007)En İyi Kadın Oyuncu - Yumurta

19. Ankara Uluslararası Film Festivali (2008)Umut Veren Yeni Kadın Oyuncu - Yumurta

1. Yeşilçam Ödülleri (2008)Umut Veren Genç Kadın Oyuncu - Yumurta

3. İsmail Dümbüllü Ödülleri (2008)En İyi Kadın Oyuncu - Yumurta

4. Uluslararası Bursa İpek Yolu Film Festivali (2009)En İyi Kadın Oyuncu - Başka Dilde Aşk 
21. Ankara Uluslararası Film Festivali (2010)En İyi Kadın Oyuncu - Başka Dilde Aşk 


== Filmografisi ==


=== Sinema ===
Yumurta (2007)
Süt (2008)
A Beautiful Life (2008)
Eastern Plays (2009)
The Rebound (2009)
Başka Dilde Aşk (2009)
Umut Üzümleri (2011)
Sen Dünyaya Gelmeden / Twice Born (2012)
Sürgün (2013)
Ailecek Şaşkınız - Elif (2017)
Görülmüştür (2019)
49 (2023)


=== Televizyon ===
Güz Yangını (2005)
Esir Kalpler (2006)
Senden Başka (2007)
Sınıf (2008)
Kalpsiz Adam (2008)
Balkan Düğünü (2009)
Muhteşem Yüzyıl (2011)
Kördüğüm (2016)
Vatanım Sensin (2017)


=== İnternet ===
Dünyayı Değiştiren Ayten (Yakında) (Disney+)
Şahmaran (2023-günümüz) (Netflix)


== Kaynakça ==


== Kaynakça ==
Başka Dilde Aşk Web Sitesi 2 Şubat 2011 tarihinde Wayback Machine sitesinde arşivlendi.
SinemaTürk'te Saadet Işıl Aksoy
SinemaTürk'te Saadet Işıl Aksoy ödülleri 14 Ekim 2011 tarihinde Wayback Machine sitesinde arşivlendi.
IMDb'de Saadet Aksoy