revision: 28926136
title: RB Leipzig
url: https://tr.wikipedia.org/wiki/RB_Leipzig


---

RasenBallsport Leipzig eV, yaygın olarak bilinen adıyla RB Leipzig, Almanya'nın Saksonya eyaletinin Leipzig kentinde kurulmuş Alman futbol kulübü. Beşinci ligdeki SSV Markranstädt kulübünün lisansını alarak enerji içeceği markası Red Bull'un desteğini alarak 2009 yılında kurulmuştur. Ancak DFB kuralları nedeniyle Red Bull adı kullanılamamış, bunun yerine çimen üstünde topla oynanan spor anlamına gelen ve Red Bull'un baş harfleriyle aynı olan RasenBallsport ismi alınmıştır. Evindeki maçlarını Red Bull Arena'da oynamaktadır.
Kulübün açılış sezonu olan 2009-10 sezonunda RB Leipzig NOFV-Oberliga Süd'ü (beşinci düzey) şampiyon bitirerek 2010-11 sezonunu Regionalliga Nord'da (dördüncü düzey) geçirmiştir. 2012-13 sezonunda Regionalliga Nord'u namağlup tamamlayarak 3. Liga'ya yükselmiştir. 2013-14 sezonunda ligi ikinci sırada bitiren RB Leipzig 2. Bundesliga'ya yükselmiştir.


== Tarihi ==


=== Kuruluş ===
2006 yılında, Red Bull şirketi Almanya'nın Leipzig şehrinde futbol yatırımı yapmaya karar verdi. İlk denemeleri FC Sachsen Leipzig takımını almak oldu ancak şiddetli taraftar protestolarının yanında isim hakları üstünde anlaşma sağlanamayınca Almanya Futbol Federasyonu bu girişime izin vermedi. Almanya dördüncü ligi Regionalliga'nın altındaki takımlar federasyonun lisans işlemlerinden muaf olduğu için Red Bull buradan başlama kararı aldı ve 19 Mayıs 2009'da RB Leipzig kuruldu. Beşinci lig Oberliga'da mücadele eden SSV Markranstadt'ın üç takımı ve genç takımları satın alındı. Birinci takım teknik direktörü Tino Volgel ve teknik ekip de görevlerinde kaldı. Saksonya eyaleti futbol federasyonunun isteği üzerine, FC Sachsen Leipzig'in altyapısının en yaşlı dört takımını da satın aldılar.
Kuzey Doğu Almanya Futbol Federasyonu'nun 13 Haziran 2009'da bu işlemlere onay vermesi ile birlikte RB Leipzig, 2009-10 sezonunda SSV Markranstadt yerine Oberliga Kuzey Doğu'nun Güney grubunda oynama hakkı kazandı. Ancak logolarının Red Bull'un logosuna benzerliğinden dolayı Saksonya Federasyonu'ndan izin alınamayınca bir süre logolarını kullanamadılar.


=== İlk sezon ===
Ayarlanan ilk hazırlık maçları, gerekli güvenlik koşulları sağlanmadığı için iptal edildi. İlk RB Leipzig maçı ise 10 Temmuz 2009'da Markranstädt şehrinde SV Bannewitz karşısında oynanandı. Maçı RB Leipzig 5-0 kazandı. İlk resmi maçları 31 Temmuz 2009'da bölgesel kupa Saksonya Kupası birinci turu mücadelesi olan VfK Blau-Weiß Leipzig maçıydı. Bu maçı da 5-0 kazandılar. 8 Ağustos 2009'da FC Carl Zeiss Jena II karşısında ilk lig maçlarına çıktılar ve maç 1-1 bitti.
Sezonun ilk yarısını lider olarak bitiren takım 15 maçta sadece 2 beraberlik ve 1 mağlubiyet almıştı. Bundesliga tecrübesi olan Timo Rost'un başarılı performansıyla, ikinci yarıda da iyi mücadele eden takım, 25. hafta şampiyonluklarını ilan ettiler. Sezonun ikinci yarısında sadece son maç bir mağlubiyet alan takım, beraberlik bile kalmamıştı. Ancak Saksonya Kupası çeyrek finallerinde elendiler. Takım, 4 Mayıs 2010'da federasyondan Regionalliga lisansını aldı.
Ocak 2010'da kulüp, ilk başkan değişikliğini yaşamıştı. Andreas Sadlo'nun yerine gelen Dietmar Beiersdorf, sezon sonunda takımı Regionalliga'ya çıkarak Tino Vogel ve teknik ekibini görevden aldı. Bunun nedeniyle RB Leipzig'in Red Bull Salzburg'un yerini alarak, şirket için daha önemli bir proje haline gelmesiydi. 18 Haziran 2010'da teknik direktörlüğe Tomas Oral getirildi. Ayrıca takımdan birçok oyuncu ile sözleşme yenilenmedi ve bazıları da futbolu bırakmak zorunda kaldı.


=== Regionalliga ve 3. Liga ===
2010-11 sezonu öncesinde RB Leipzig, SSV Markranstädt'a ikinci, üçüncü ve dördüncü takımlarını geri verdi. Bunun yerine ESV Delitzsch takımı, Leipzig ekibinin rezerv takımı olarak kullanılmaya başlandı. 24 Temmuz 2010'da yeni sahaları Red Bull Arena'nın açılış maçında Bundesliga ekibi Schalke 04'ü davet ettiler ancak maçı 2-1 kaybettiler. 6 gün sonra ise eski statlarında son maçlarına çıkan takım hazırlık maçında Hertha Berlin'i 2-1 yendi.
RB Leipzig, sezona 3 beraberlik ile başladı. Daha sonra gösterilen başarılı performans ile üst lige çıkmaya aday takımlar arasında gösterildi. Devre arasında Fortuna Düsseldorf'tan Brezilyalı Thiago Rockenbach Da Silva transfer edilerek kadro güçlendirildi. Regionalliga'daki ilk sezonunu dördüncü olarak tamamladı. Ancak 1 Haziran 2010'da Chemnitzer FC'yi yenerek Saksonya Kupası'nın sahibi oldu ve ilk kupalarını müzelerine götürdüler. Böylece sonraki sezon DFB-Pokal'a katılma hakkı kazandı.
Bir üst lige çıkılamaması nedeniyle 4 Mayıs 2010'da yeni teknik direktör olarak Peter Pacult ile anlaşıldığı açıklandı. Sezona Almanya Kupası'nda Bundesliga ekibi VfL Wolfsburg'u 3-2 yenip eleyerek başladı. Ancak ikinci turda bir başka Bundesliga ekibi FC Augsburg'a 1-0 yenilerek elendi. 19 Şubat 2012'de SV Wilhelmshaven'i 8-2 yenerek, tarihinin en farklı galibiyetini aldı. Takım, sezonun bitimine iki hafta kala VfL Wolfsburg II ile berabere kalarak 3. Liga'ya çıkma ümitlerini kaybetti ve sonraki hafta da beraberlik alarak sezonu üçüncü tamamladı.
Haziran 2012'de sportif direktörlüğe Ralf Rangnick getirildi. Rangnick, takımın teknik direktörlüğüne Alexander Zorniger'e getirdi. Bu değişiklikler başarılı oldu. Leipzig ekibi sezonun ilk yarısını namağlup olarak birinci olarak tamamladı. 7 Mayıs 2012'de rakipleri FC Carl Zeiss Jena Berliner AK 07'ye yenilince, RB Leipzig'in birinciliği garantilendi. Sezonu namağlup olarak tamamlayan RB Leipzig, 30 maçta 21 galibiyet 9 beraberlik aldı. Saksonya Kupası'nda ikinci kez finale kalan takım, yine Chemnitzer FC'yi yenerek bu kupayı bir kez daha kazandı.
3. Liga'ya çıkma play off'larında Sportfreunde Lotte ile eşleşen takım, ilk maçını kendi sahasında 2-0 kazandı. 30.104 seyircinin izlediği maç, dördüncü seviye bir ligde seyirci sayısı en fazla olan maç oldu. Rövanşta normal süresini 2-0 kaybettikleri maçın uzatmalarında attıkları 2 golle, 3. Liga'ya çıkan ekip RB Leipzig oldu.
2 Ağustos 2013'te FC Augsburg ile bir kez daha Almanya Kupası'nda karşılaşan takım, rakibine 2-0 yenildi ve takımın bir yıldan fazla süren yenilmeme serisi sonlandı. Oyuncularının başarılı performansları sayesinde üst sıralarda bulunan takım, 1. FC Saarbrücken'i 5-1 yenerek sezonun bitmesine bir maç kala 2. Bundesliga'ya çıkmayı garantiledi.


=== 2. Bundesliga ===
2 sezon 2. Bundesliga'da mücadele eden RB Leipzig 2015-2016 sezonu sonunda 34 haftada 67 puan toplayarak Freiburg'un arkasında sezonu 2. bitirerek Bundesliga'ya çıkmaya hak kazandı. Böylece 2009'da kurulan takım 7 sezonda 4 lig atlayarak Almanya futbolunun zirvesine tırmanışını sürdürdü.


=== Bundesliga ===
Bundesliga'ya çıktığı 2016-2017 yılında 2. olarak yükselişini sürdüren RB Leipzig, Bundesliga'ya çıktığı ilk sezon UEFA Şampiyonlar Ligi'ne gitmeye hak kazandı.
2017-2018 sezonunda içinde Beşiktaş JK'nin de bulunduğu grubu 3. tamamlayan takım UEFA Avrupa Ligi'nde çeyrek finale kadar ulaştı ve ligi 6. bitirdi.
2018-2019 sezonunda DFB-Pokal'da finale yükselse de Bayern'e 3-0 yenilerek kupayı kaybeden RB Leipzig, UEFA Avrupa Ligi'ne grup aşamasında veda etti, sezonu ise 3. sırada bitirdi.


== Önceki sezonlar ==


== Başarılar ==


=== Lig ===
Bundesligaİkincilik (1): 2016-17Regionalliga Nordost (IV)2012-13NOFV-Oberliga Süd (V)2009-10, 2014-15‡


=== Kupa ===
Saksonya Kupası
2011, 2013


=== Genç takım ===
Under 19 Bundesliga North/Northeast
2015
Under 17 Bundesliga North/Northeast
2014, 2015
‡ İkinci takım


== Oyuncular ==


=== Mevcut kadro ===
9 Şubat 2022 itibarıyla


=== Kiralık gönderilenler ===


== Teknik direktörler ==
 Tino Vogel (2009-2010)
 Tomas Oral (2010-2011)
 Peter Pacult (2011-2012)
 Alexander Zorniger (2012-2015)
 Achim Beierlorzer (2015)
 Ralf Rangnick (2015-2019)
 Julian Nagelsmann (2019-2021)
 Jesse Marsch (2021-)


== Teknik ekip ==
Sportif/Teknik Direktör:  Jesse Marsch
Yardımcı Antrenör:  Achim Beierlorzer
Kaleci Antrenörü:  Perry Bräutigam
Kondisyoner:  Tim Lobinger
Gözlemci:  Hans-Jürgen Kreische
Gözlemci:  Ronny Kujat


== İkinci takımı ==
RB Leipzig II, 2014-15 sezonunu NOFV-Oberliga Süd'de geçirmiştir. Ligi şampiyon tamamlayarak Regionalliga Nordost'a yükselmiştir.Takımın teknik direktörlüğünü Tino Vogel yapmaktadır..
30 Haziran 2015 itibarıyla


=== Önceki sezonlar ===


== Kaynakça ==