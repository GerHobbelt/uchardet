revision: 28112576
title: First National
url: https://tr.wikipedia.org/wiki/A_Day%27s_Pleasure


---

A Day's Pleasure, Charles Chaplin' in First National ile çektiği filmlerin dördüncüsüdür. Aslında The Kid filmine hazırlanmakta olan Chaplin'in arada geçen zamanı değerlendirmek için hızlıca çektiği ve üzerinde pek fazla düşünmediği bir film olduğundan First National'dayken yaptığı en zayıf filmidir ve daha çok slapstick tarzına uygun bir konu izler.


== Konu ==
Charlie, karısı (Edna Purviance) ve kendine benzeyen iki küçük oğlu ile birlikte Ford arabasıyla gezmeye çıkar. Charlie arabayı zar zor çalıştırdıktan sonra yola koyulurlar. Gezinti yapmak için önceden yer ayırttıkları bir gemiye giderler. Tam bindikleri sırada Charlie sigara almak için gemiden iner. O sırada bebek arabası süren tombul bir kadın kalkmakta olan gemiye binmeye çalışırken suya düşme tehlikesi geçirir. Ona yardım etmek için önce kadının üzerine basarak gemiye çıkan Charlie daha sonra onu gemide bulduğu bir kancayla yukarı çekmeye çalışır. Ailesini yanına geri döndüğünde ise yerini kapan bir adamla tartışır. Bu sırada orkestra hareketli melodiler çalar ve Charlie Edna'yla dans eder. Fakat deniz dalgalı olduğundan güvertede bulunan herkesin midesi bulanmaya başlar. Biraz sonra boş bulduğu bir yere oturur fakat yanına oturduğu kadının sevgilisi gelince durumu yanlış anlar ve bir kavga başlar. Mide bulantsından bitkin düşseler de Charlie adamı dövmeyi başarır.
Eve geri dönerken bir trafik polisinin onları her seferinde bekletmesi nedeniyle aksilikler başlar. Charlie'nin önündeki araba nedeniyle Charlie'nin ilerlemesi gereken yola katran dökülür. Charlie de trafik polisiyle tartışır. Polis ona ceza yazacağı sırada bir kanalizasyon çukuruna düşer. Charlie de başka bir polisle tartışmayı sürdürür. Kavga ilerleyince Charlie bu iki polisle birlikte katrana saplanır. Bu sırada sokaktaki insanlar gülerek onları izler. Botlarını çıkarıp katrandan kurtulan Charlie polisleri orada bırakır ve arabasına binerek uzaklaşır.


== Oyuncular ==


== Dış bağlantılar ==
IMDb'de A Day's Pleasure
IMDb'de Charles Chaplin
IMDb'de Edna Purviance