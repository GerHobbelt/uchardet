revision: 27416376
title: "Co\u015Fkun Ehlidil"
url: https://tr.wikipedia.org/wiki/Co%C5%9Fkun_Ehlidil


---

Coşkun Ehlidil (d. 1938, Balıkesir), Türk eski futbolcudur. Sağ açık pozisyonunda oynamıştır.


== Futbolculuk kariyeri ==
Ehlidil, futbol kariyerine 16 yaşındayken Egespor'da başlamıştır. 18 yaşında, Tavşanlı'nın amatör ekiplerinden GLİ Gençlik Kulübü'ne transfer olmuştur. Bu kulüpteki ikinci sezonunda, Kasımpaşa'nın dikkatini çekmiş ve İstanbul ekibine transfer edilmiştir. Kasımpaşa formasıyla İstanbul Profesyonel Ligi ve Millî Lig'de forma giymiştir.Kasımpaşa'da gösterdiği performans ile "Üç Büyükler"in ilgisini çekmiş ve Beşiktaş'a transfer olmuştur. Siyah-beyazlı formayla, iki Türkiye 1. Futbol Ligi şampiyonluğu yaşamıştır. Ayrıca, iki kere TSYD Kupası, birer kere de Spor Toto Kupası ve Cumhurbaşkanlığı Kupası'nı kazanmıştır.1967-68 sezonu öncesinde, memleketi Balıkesir'de yeni kurulan ve Türkiye 2. Futbol Ligi'ne alınan Balıkesirspor'dan teklif almıştır. Beşiktaş, 50.000 lira karşılığında bonservisini Balıkesirspor'a vermiştir. Kırmızı-beyazlı takımda kaptan olarak forma giymiş, 1969 yılında futbolu bırakmıştır.


== Diğer sporlar ==
Futbol dışında, boks ve atletizm sporları ile de uğraşmıştır. 1954 yılında, Türkiye Gruplararası Boks Şampiyonası'nı kazanmıştır.


== Kaynakça ==