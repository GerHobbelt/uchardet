revision: 27486871
title: "Sierra Leone armas\u0131"
url: https://tr.wikipedia.org/wiki/Sierra_Leone_armas%C4%B1


---

Sierra Leone arması, Afrika ülkesi Sierra Leone tarafından kullanılan resmî devlet armasıdır. Arma 1 Aralık 1960 tarihinde Kraliçe II. Elizabeth tarafından takdim edilmiştir.
Armanın merkezinde yer alan kalkan üç bölüme ayrılmış konumdadır. Armanın ilk iki bölümü birbirinden zigzag çizgiler ile ayrılmış konumda olup, bu bölümlerden üst kısımda bulunanda üç adet meşale yer almakta olup, bu meşaleler özgürlüğü ifade etmektedir. Alt kısımda kalan bölümde bulunan yürüyen aslan motifi ise ülkenin Birleşik Krallık koloni dönemine bir işaret olmasının yanı sıra ülke isminin Aslan Dağı anlamına gelmesinden dolayı da kalkanda konumlandırılmıştır. Kalkanın alt kısmında kalan bölümde ise yatay olarak mavi beyaz dalgalar bulunmakta olup, bu dalgalar denizi simgelemektedir. Kalkanın her iki tarafında da dört meyveli palmiye ağacı yer almaktadır. Kalkan her iki taraftan da arka patileri üzerinde yeşil bir zemin üzerinde duran aslanlar tarafından tutulmakta olup, kalkanın alt kısmında da beyaz zemine sahip olan ve üzerinde İngilizce ülkenin sloganı olan Unity, Freedom, Justice (Türkçe:Birlik, Özgürlük, Adalet) slogan bandı yer almaktadır.


== Ayrıca bakınız ==
Sierra Leone bayrağı


== Dış bağlantılar ==
Sierra Leone arması hakkında bilgiler 19 Aralık 2014 tarihinde Wayback Machine sitesinde arşivlendi. (Almanca/İngilizce)