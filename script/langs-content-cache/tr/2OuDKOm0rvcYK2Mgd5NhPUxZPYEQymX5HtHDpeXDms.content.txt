revision: 29924493
title: "Eurovision \u015Eark\u0131 Yar\u0131\u015Fmas\u0131'nda Ermenistan"
url: https://tr.wikipedia.org/wiki/Eurovision_%C5%9Eark%C4%B1_Yar%C4%B1%C5%9Fmas%C4%B1%27nda_Ermenistan


---

Ermenistan, Eurovision Şarkı Yarışması'na ilk kez 2006 yılında, Ermenistan Kamu Televizyonu (ARMTV) isimli kamusal yayın kuruluşunun Avrupa Yayın Birliği'nin aktif bir üyesi olmasının ardından katılmıştır. Ermenistan, Kafkasya'da yarışmaya katılan ilk ülkedir. Ermenistan'ı 2007 yılında Gürcistan ve 2008 yılında Azerbaycan izlemiştir.
Ülkenin en iyi sonucu 2008'de Siruşo'nun seslendirdiği "Kele Kele" ve Aram MP3'ün 2014 Eurovision Şarkı Yarışması'nda seslendirdiği "Not Alone" adlı şarkı ile aldığı dördüncülüklerdir. En kötü sonucu ise 2019'in yarı finalinde, Srbuk'un seslendirdiği "Walking Out" isimli şarkı ile alınan 16.'lıktır.
2012 ve 2021 yıllarında ülke, yarışmadan çekilmiştir.


== Yarışma tarihi ==
Ermenistan, Eurovision Şarkı Yarışması'na ilk kez 2006 yılında Andre tarafından seslendirilen "Without Your Love" adlı şarkıyla katıldı. Ülke yarışmaya ilk kez katıldığından dolayı yarı-finalde yarışmak zorundaydı. Yarı-finalde sahneye ilk sırada çıkan Ermenistan, 150 puanla altıncı oldu ve finale çıkmaya hak kazandı. Büyük finalde 129 puan toplayarak sekizinci oldu ve 2007 Eurovision Şarkı Yarışması'nin finalinde doğrudan yarışma hakkı kazandı.
2007 Eurovision Şarkı Yarışması'nda doğrudan finalde yarışan Ermenistan'ı Hayko temsil etti ve Ermenistan, 138 puan toplayarak bir kez daha sekizinci oldu. 2008 yılında iki yarı-final uygulamasına geçildiğinden dolayı, önceki yıl ilk ona girmesine rağmen yarışmaya birinci yarı-finalden başladı. 2008 yılında ülkeyi "Kele Kele" isimli şarkıyla temsil eden Siruşo, birinci yarı-finalde 139 puan ile ikinci olarak finale çıkmaya hak kazandı. Finalde 199 puan ile dördüncü olarak Ermenistan'a bugüne kadar olan en iyi sonucunu kazandırdı.
2009 Eurovision Şarkı Yarışması'nda ülkeyi İnga ve Anuş, geleneksel Ermeni ezgileri ağır basan "Can Can" isimli şarkıyla temsil etti. Yarışmaya birinci yarı-finalden başlayan İnga ve Anuş grubu, birinci yarı-finalde 99 puanla beşinci olarak finale çıkmaya hak kazandı. 16 Mayıs 2009 tarihinde gerçekleştirilen büyük finalde ise grup, 92 puanla onuncu oldu. İnga ve Anuş'u 2010 yarışmasında Ermenistan'ı "Apricot Stone" ile temsil eden 
Eva Rivas izledi. Rivas, büyük finalde 141 puanla yedinci oldu.
2011 Eurovision Şarkı Yarışması'nda "Boom Boom" isimli şarkıyla Ermenistan'ı temsil eden Emmi, yarı-finalde 54 puanla on ikinci olarak finale çıkma hakkını kaybetti ve ülke tarihinde ilk kez finale çıkamadı.Ermenistan, Bakü'de gerçekleştirilen 2012 Eurovision Şarkı Yarışması'na katılmamıştır. Ev sahibi ülke Azerbaycan ile arasındaki savaş hali nedeniyle ülke, güvenlik konusunda teminat verilmesini istemişti. Ermenistan, 17 Ocak 2012 tarihinde yarışmaya katılacağı bildirildi ve temsilcinin bir iç seçim ile belirleneceği açıklandı. Ancak 7 Mart 2012 tarihinde ülke, Azerbaycan'daki insan ve hayvan hakları ihlallerini gerekçe göstererek, ülkedeki şarkıcıların yarışmayı boykot ettiğini ve yarışmadan çekildiğini bildirdi. Daha sonra devlet kanalı, Azerbaycan devlet başkanı İlham Aliyev'in "Bizim baş düşmanımız tüm dünyadaki Ermenilerdir" şeklindeki açıklamasını da çekilmelerine sebep göstermiştir. Yarışma kurallarına göre katılımcı ülkelerin katılım durumunu belli bir süre içerisinde bildirmesi gerektiğinden, Ermenistan, ilk önce katılımını onaylayıp yarışmadan çekildiğinden dolayı yarışmaya katılmadığı halde katılım ücretini ve bunun yarısı kadar bir ceza ücreti ödemiş ve yarışmanın finalini baştan sona ve kesintisiz olarak yayınlamak zorunda kalmıştır. Aksi halde ülke 2013 yılında düzenlenecek yarışmaya katılamayacaktı.Ülke, 27 Mayıs 2012 tarihinde, 2012 yarışmasının büyük finalinin hemen ardından İsveç'in Malmö şehrinde gerçekleştirilmesi planlanan 2013 Eurovision Şarkı Yarışması'na bir yıl aradan sonra yani yeniden katıldığı yarışmaya Dorians grubunun seslendirmiş olduğu "Lonely Planet" adlı şarkıyla katılmış, yarıfinalde 69 puanla Yedinci olarak finale çıkmış, Finalde ise 41 puanla Onsekizinci olmuştur. Ermenistan, 2014 yılında Aram Mp3 ile katılacaktır.


== Yarışmacılar ==
Renklerin anlamları

     Birinci
     İkinci
     Üçüncü
     Sonuncu
     Çekilme/İptalNotlar:
a. ^ 2004 ve 2007 yılları arasında bir önceki yıl ilk ona giren ülkeler de referans ülkeleri ile doğrudan finalde yarışmakta idi. Bu sisteme göre, (örneğin) otomatik olarak finale yükselen referans ülkelerinden Birleşik Krallık ve Fransa ilk ona girmiş ise, söz konusu yarışmanın on bir ve on ikincisi ilk ona giren diğer sekiz ülke ile bir sonraki yarışmada doğrudan finalde yarışıyordu. 2008 yılından bu yana yalnızca ev sahibi ülke, beş referans ülkesi (Almanya, Birleşik Krallık, Fransa, İspanya, İtalya) ile birlikte yarı finallerde yarışmadan doğrudan finale yükselmektedir.


== Marcel Bezençon Ödülleri ==

The Marcel Bezençon Ödülleri ilk olarak Estonya'nın başkenti Tallinn'de yapılan 2002 Eurovision Şarkı Yarışması'nda, final'deki en iyi şarkılara verilmeye başlanmıştır. Kurucuları Christer Björkman (1992 Eurovision Şarkı Yarışması'nda İsveç'i temsil etmiş ve şu anki İsveç'in Delegasyon başkanı) ve Richard Herrey (Herreys grubu üyesi ve İsveç'in 1984 Eurovision Şarkı Yarışması kazananı), ödüller ismini Eurovision Şarkı Yarışması fikrini belirten Marcel Bezençon'dan almıştır. Ödüller üç kategoriden oluşmuştur: Basın Ödülü, Sanatsal ödülü ve Besteci ödülü.


== Yorumcular ve oyları okuyanlar ==


== Fotogaleri ==

		
		
		
		
		
		
		
		


== Kaynakça ==


== Dış bağlantılar ==
Armenia — Country Profile22 Ekim 2016 tarihinde Wayback Machine sitesinde arşivlendi.