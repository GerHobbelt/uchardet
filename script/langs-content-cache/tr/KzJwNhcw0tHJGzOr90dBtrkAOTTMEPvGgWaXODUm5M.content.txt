revision: 28687433
title: "Ad\u0131 Vasfiye (film)"
url: https://tr.wikipedia.org/wiki/Ad%C4%B1_Vasfiye


---

Adı Vasfiye, başrolünde Müjde Ar'ın rol aldığı 1985 yapımı Atıf Yılmaz filmi.
Necati Cumalı’nın “Ay Büyürken Uyuyamam” adlı kitabındaki beş öyküsünden uyarlanmış fantastik bir kadın filmidir. Filmde, yaşamı Ege kasabalarında erkekler arasında el değiştirip sürüklenerek geçen Vasfiye adlı taşralı kadının hikâyesi farklı anlatıcılar tarafından anlatılmaktadır.
Film, 1986 yılında İstanbul Sinema Günleri en iyi üç filmden birisidir (diğerleri; Züğürt Ağa ve Amansız Yol); aynı yıl 23. Antalya Film Festivali’nde En İyi Üçüncü Film seçilmiştir. Bu filmdeki “Vasfiye” rolü, Aaahh Belinda’daki “Serap” rolü ile birlikte Müjde Ar’a 23. Antalya Film Festivalinde En İyi Kadın Oyuncu ödülünü getirmiştir.


== Konusu ==
Filmde Vasfiye adlı sokak yosmasının hikâyesi dört farklı anlatıcı tarafından anlatılır. Yeni kitabı için konu sıkıntısı çeken bir senarist, “Sevim Suna” adlı bir pavyon şarkıcısının sokakta bir duvarda asılı olan afişine bakarken, ilk anlatıcı olan Emin yanında belirir ve onu bir meyhaneye götürür. Burada, gerçek adı “Vasfiye” olan pavyon şarkıcısı Sevim Suna ile çocukluktan gençliklerine uzanan ilişkilerini, evliliklerini, askerlik sonrasında ayrılışlarını anlatır. Ardından, Vasfiye’nin hayatlarında derin izler bıraktığı İğneci Rüstem, Hamza, Doktor Fuat sırayla yazarın karşısına çıkar ve birbirlerinin kaldıkları yerden başlayarak Vasfiye’nin hikâyesinin farklı dönemlerini kendi bakış açılarıyla anlatır. Vasfiye hikâyelerin her birinde farklı karakterde bir kadın olarak belirir. Yazar, Vasfiye’nin gerçek kimliğini açığa çıkarmaya uğraşır.Filmde anlatılan hikâyenin gerçek mi hayal ürünü mü olduğu belirsiz bırakılır


== Oyuncular ==


== Ödüller ==
1986 İstanbul Uluslararası Film Festivali, En İyi Türk filmi Ödülü (Züğürt Ağa ve Amansız Yol ile birlikte)
1986 Antalya Altın Portakal Film Festivali, En İyi 3. Film Ödülü


== Kaynakça ==


== Dış bağlantılar ==
TRT Turk Kanalı, Açık Şehir : Adı Vasfiye’de Çoğalan Kadın İmgesi, Murat Gülsoy web sitesi 8 Mart 2011 tarihinde Wayback Machine sitesinde arşivlendi.
"Müjde Ar Olsa; Müjde Ar Oysa...", Literal Affairs Dergisi, 2 Şubat 2014
SinemaTürk'te Adı Vasfiye 8 Temmuz 2022 tarihinde Wayback Machine sitesinde arşivlendi.