revision: 29814235
title: "Mustafa Da\u011F\u0131stanl\u0131 Spor Salonu"
url: https://tr.wikipedia.org/wiki/Mustafa_Da%C4%9F%C4%B1stanl%C4%B1_Spor_Salonu


---

Mustafa Dağıstanlı Spor Salonu, Türkiye'nin Samsun ilinin İlkadım ilçesinde bulunan çok amaçlı kapalı spor salonu. Serbest güreşte iki kez olimpiyat, üç kez dünya şampiyonu olan millî sporcu Mustafa Dağıstanlı'nın adını taşıyan salonda birçok uluslararası etkinlik düzenlenmiş olmakla birlikte günümüzde Samsunspor basketbol takımına ev sahipliği yapmaktadır.


== Tarihçe ==
17 Aralık 2011'de temeli atılan salonun açılışı Gençlik ve Spor Bakanı Suat Kılıç tarafından 2 Haziran 2013 tarihinde yapılmıştır. Boks, judo, karate, tekvando, kick boks, güreş, halter, masa tenisi, satranç, atıcılık, badminton, basketbol, eskrim ve voleybol gibi hem takım hem de bireysel çok sayıda spor etkinliğine ev sahipliği yapmaktadır. Salon 100 VIP, 100 medya mensubu, 100 akredite spor paydaşı ve 80 engelli kapasiteli tribünleri ile birlikte toplamda 2.000 kişi kapasiteli olup halk otobüsü ve tramvay ile ulaşım imkânı bulunmaktadır.2016 yılında FIBA 18 Yaş Altı Avrupa Basketbol Şampiyonası ile Avrupa Boks Olimpiyat Elemeleri Turnuvası'na, ertesi yıl ise Yaz İşitme Engelliler Olimpiyat Oyunlarının düzenlendiği salon 2019-20 sezonundan itibaren ise Samsunspor'un basketbol maçlarına ev sahipliği yapmaktadır.


== Kaynakça ==


== Dış bağlantılar ==
Foursquare'da Mustafa Dağıstanlı Spor Salonu
 Wikimedia Commons'ta Mustafa Dağıstanlı Spor Salonu ile ilgili çoklu ortam kategorisi bulunur.