revision: 28265428
title: /Film
url: https://tr.wikipedia.org/wiki//Film


---

/Film ya da yazılı hâliyle SlashFilm.com, sinema ile ilgili eleştiri, haber, röportaj ve diğer içerikleri barındıran Amerika Birleşik Devletleri merkezli blogdur. Peter Sciretta tarafından kurulmuş olup, 23 Ağustos 2005'ten beri aktiftir.
2007'de, "Yılın En İyi Eğlence Blogu" kategorisinde Performancing Blog Ödülü'nün sahibi oldu. Jennifer L. DeLeo tarafından Haziran 2008'de PC Magazine'de, Film Hayranları için En İyi Web Siteleri arasında listelendi. 2008 Weblog Ödülleri (Wizbang)'nde, En İyi Büyük Blog kategorisinde aday gösterildi ve finalist oldu. 2008 Weblog Ödülleri (Bloggies)'nde En İyi Eğlence Weblog'u adayı gösterildi. Ocak 2009'da, Total Film'in Film Blogu Ödülü'nü Asıllar kategorisinde kazandı. G4'teki Attack of the Show!'un Ocak 2009'da yayınlanan bir bölümünde yer alan en iyi film blogları listesinde kendisine yer verildi. Şubat 2009'da, Time dergisi tarafından 2009'un en iyi 25 blogu arasında gösterildi.


== Kaynakça ==


== Dış bağlantılar ==
/Film14 Ocak 2017 tarihinde Wayback Machine sitesinde arşivlendi. (İngilizce)