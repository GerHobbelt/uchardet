revision: 29015138
title: "Salih Saliho\u011Flu"
url: https://tr.wikipedia.org/wiki/Muzaffer_Saliho%C4%9Flu


---

Salihoğlu Muzaffer Bey veya Muzaffer Salihoğlu (Yunanca: Mouzafer Sali Oglou, d. 20 Ekim 1913, İskeçe - ö. 19 Ocak 1984 İskeçe), Batı Trakya Türk cemaat liderlerinden, İskeçe Muzaffer Salihoğlu Gündüzlü Azınlık Ortaokul ve Lisesi'nin kurucusu eğitimci ve siyasetçi.


== Yaşamı ==


=== Gençlik yılları ve ailesi ===
20 Ekim 1913 tarihinde İskeçe'de doğdu. Babası İskeçeli Şakir Ağa oğlu Salih Bey, Annesi Demirhisarlı (Sidikastro) Derviş Demir bey kızı Necmiye hanımdı.

İlkokulu İskeçe'de bitirdikten sonra İstanbul'da Galatasaray Lisesi'nde orta öğrenimine devam etti. 1930 yılında  İskeçe'ye geri döndü.
II. Dünya savaşında İskeçe'nin Bulgar işgali sırasında Bulgarca da öğrendi.
1931 yılında Menlik'li (Bulgaristan) Raif beyin ve Zehra Hanımın kızları Semiye Hanım ile evlendi.


=== İskeçe Türk Cemaati ===
1930 - 1947 yılları arasında İskeçe belediye meclisi üyeliği, İskeçe devlet hastanesi yönetim kurulu üyeliği ve yardımlaşma dernekleri üyeliği görevlerini üstlendi.
1950 yılında yapılan Türk cemaat seçimleri sonucunda 2. Başkanlık, 1953 - 1961 - 1964 yılları seçimleri sonucunda da İskeçe Türk cemaatı başkanlığı yaptı. 1967 yılında Yunanistanda  1967-1974 Yunanistan askerî cuntası seçilmiş tüm kurum ve kişiler gibi cemaat heyetini de azledinceye kadar görevine devam etti.


=== Son yılları ve ölümü ===
Kuruluş yılından vefat ettiği 19 Ocak 1984 gününe kadar Muzaffer Salihoğlu'nun başlıca uğraşısı azınlık lisesi'nin çağdaş bir mekana ve ileri bir eğitim düzeyine ulaştırabilmesi oldu. Vefatının ardından Semiye Hanım (d. 23 Nisan 1911, İskeçe - ö. 20 Aralık 1989 Bodrum) kendisine miras kalan okulun yönetimini ölümüne kadar devam ettirdi.


== İskeçe Muzaffer Salihoğlu gündüzlü azınlık ortaokul ve lisesi ==
İskeçe Türk cemaat reisliği yaptığı son dönemde, azınlığın eğitim düzeyini yükseltmek için Türkçe ağırlıklı öğretim yapan bir ortaöğretim okulu açmak Muzaffer Bey'in ana hedefleri arasında yer aldı. Muzaffer Bey "Okul bir çiçek bahçesidir, öğrenciler de bu bahçenin çiçekleridir"  prensibi ile hareket ederek, yasal ve bürokratik engellerin aşılması ile 10 Mayıs 1965 tarihinde Muzaffer Salihoğlu Gündüzlü Azınlık Ortaokulu ve Lisesi'ni kurduBatı Trakya Türklerinin Lozan Antlaşması ile resmi azınlık kaldıkları 24 Temmuz 1923'ten ve aynı anlaşma ile İskeçe Türk halkının nüfus mübadelesinden muaf tutulmasından bu güne kadar geçen süreçte  2 Kasım 1952'de Gümülcine'de eğitime açılan Celal Bayar Lisesi ve Muzaffer Salihoğlu Gündüzlü Azınlık Ortaokulu ve Lisesi çok önemli iki mihenk taşını temsil etmektedir.


== Kaynakça ==