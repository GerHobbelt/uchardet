revision: 28858038
title: "Amerikan M\xFCzik \xD6d\xFClleri"
url: https://tr.wikipedia.org/wiki/Amerikan_M%C3%BCzik_%C3%96d%C3%BClleri


---

Amerikan Müzik Ödülleri, Amerikan müzik endüstrisinde Grammy Ödülleri'nden sonra en bilinen ödüllerdir. Ödüller ilk defa Dick Clark tarafından 1973'te verilmeye başlandı.


== Ödüller hakkında ==
İlk ödül töreninde Michael Jackson, Donny Osmond, Rodney Allen Rippy ve Ricky Segall gösterilere katıldı. Ödüller zamanla ilgi gördü, Billboard Müzik Ödülleri ve Grammy Ödülleri'nin yanında bir diğer yol gösterici ödüllendirme sistemi oldu. Ödüller her yıl düzenli olarak verilmektedir. Aynı şekilde seçimlerde televizyon ve radyolardaki ilgiye bakılmaktadır. Ödül kategorileri Grammy ile hemen hemen aynıdır. Ancak 1996'da bu müzik ödüllerine ek olarak "Yılın Gözde Sanatçısı" kategorisi eklendi. Bu kategorideki ilk ödülü Garth Brooks aldı ve hiçbir şey yapmadığı bir yılda bu ödüle layık görüldüğü için gurur duyduğunu beyan etti. Bu yıldan sonra aynı kategoride ödül verilmedi.
1973'ten 2003 yılına kadar ödüller daima Ocak ayının ortalarında verildi. Ancak 2003'ten itibaren ödüller kasım ayına taşındı. Ödüllerin tarihi boyunca aynı yıl içinde bir sanatçıya en çok ödül verildiği yıl 1983 (Michael Jackson) ve 1992 (Whitney Houston) oldu. Aynı yıllarda her iki sanatçı da liyakat ödülü kazandı. 2020 itibarıyla en fazla Amerikan Müzik Ödülü kazanan sanatçı unvanına 40 ödülle Taylor Swift sahiptir. En fazla Amerikan Müzik Ödülü kazanan erkek sanatçı unvanına 26 ödülle Michael Jackson sahiptir. En fazla Amerikan Müzik Ödülü kazanan grup  unvanına 23 ödülle Alabama sahiptir.