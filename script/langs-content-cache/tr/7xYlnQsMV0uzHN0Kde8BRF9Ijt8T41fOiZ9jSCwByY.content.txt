revision: 29501886
title: "Teutoburg Orman\u0131"
url: https://tr.wikipedia.org/wiki/Teutoburg_Orman%C4%B1


---

Teutoburg Ormanı (Almanca: Teutoburger Wald), Almanya'nın Aşağı Saksonya ve Kuzey Ren-Vestfalya eyaletleri sınırları içindeki alçak dağ silsileleri üzerinde bulunan ve MS 9. yılında Germanik kabileler ve Roma lejyonları arasında geçen Teutoburg Ormanı savaşına sahne olduğuna inanılan orman. 19. yüzyıla kadar bölgenin resmî adı Osning'di.


== Coğrafyası ==

Teutoburger Wald, Orta Avrupa yaylalarının Kuzey uzantısında yer alır ve Doğuya doğru Weser nehrine, Güneye doğru Osnabrück kentine ve Güneydoğu'da Paderborn'a doğru uzanır. İçinde Bielefeld kentinin de bulunduğu geniş bir vadi tarafından Kuzey Teutoburg Ormanı ve Güney Teutoburg Ormanı olarak ikiye bölür. Aşağı Saksonya eyâletine bağlı bir kent olan Osnabrück'ün Güneyindeki küçük bir parçası hariç Ormanın neredeyse tamamı Kuzey Ren-Vestfalya eyâleti sınırları içindedir.
Güney Teutoburg Ormanının en yüksek yeri Velmerstot (468 m) tepesi, (Horn-Bad Meinberg'in güneyi) Kuzey Teutoburg Ormanının en yüksek yeri ise Dörenberg (331 m) tepesidir (Bad Iburg'un Kuzeyi).
Ems nehri Teutoburg Ormanının en Güneyinden doğar.[1] 26 Eylül 2007 tarihinde Wayback Machine sitesinde arşivlendi.


== Tarihi ==

Orman, MS 9 yılında Roma İmparatorluğu ve Cermen kabileleri ittifakı arasındaki bir savaşa ev sahipliği yapmıştır. Savaşın yeri Romalı tarihçi Gaius Cornelius Tacitus tarafından saltus Teutoburgiensis (saltus latince ormanlık vadi anlamına gelir) olarak tanımlanmıştır ve savaş bu yüzden Teutoburg Ormanı savaşı olarak adlandırılmıştır. Son dönemde yapılan kazılar ışığında savaşın daha Kuzeyde, Osnabrück'ün Kuzeyindeki Kalkriese'de yapıldığı iddia edilmiştir.
Teutoburg Ormanı günümüzde iki Ulusal Parka bölünmüştür: 

"Naturpark Nördlicher Teutoburger Wald-Wiehengebirge", Bielefeld ve Osnabrück arasındaki Kuzeybatı bölümü
"Naturpark Eggegebirge und südlicher Teutoburger Wald" Bielefeld ve Diemeltal arasındaki bölüm


== Hermann Anıtı ve Osning'in yeniden adlandırılması ==

Teutoburg Ormanı savaşı sırasında Germanik kabilelerin lideri olan Arminius (ya da namıdiğer  Cherusci (Cherusci kabilesinin lideri) Hermann), elde ettiği göz kamaştırıcı zaferin ardından bir çeşit efsane haline gelmişti. Napolyon savaşlarında ortaya çıkan milli uyanış sırasındaki Ulusal Rönesans döneminde, yabancı egemenliğine karşı koyan ilk önder ve ulusal birliğin sembolü olarak görülmeye başlanmıştır.
Hermann anıtı olarak bilinen ve o dönemde savaşın yapıldığı yer olduğuna inanılan Detmold yakınlarındaki Grotenburg tepesine, bu savaşın onuruna Arminius'un devasa bir heykeli dikilmiştir. Heykel 1875 yılında dönemin Almanya İmparatoru I.Wilhelm tarafından yaptırılmıştır. Wilhelm I, eski imparatorluğun 1806 yılında dağılmasının ardından kurulan birleşik yeni İmparatorluğun ilk İmparatoruydu. İmparator, Osning'in Kuzeyinde Wittekindsberge tepesine kurulmuş olan ve Porta Westfalica olarak bilinen kendi anıtsal heykeline de sahipti. Ulusal birliği vurgulamak için bölgenin Osning olan adı "Teutoburg Ormanı" olarak değiştirildi ancak eski isim yerli halk tarafından günümüze kadar kullanılmaya devam edilmiştir.Bu orman ayrıca besteci Johannes Brahms'ın Detmold'te yaşadığı dönemde içinde yürümeyi sevdiği bir yerdi.


== Ayrıca bakınız ==
Teutoburg Ormanı savaşı


== Kaynakça ==