revision: 28722545
title: "Selman bin Abd\xFClaziz el-Suud"
url: https://tr.wikipedia.org/wiki/Selman_bin_Abd%C3%BClaziz_el-Suud


---

Selman bin Abdülaziz el-Suud (Arapça: سلمان بن عبد العزيز آل سعود; d. 31 Aralık 1935, Riyad), 7. Suudi Arabistan Kralı, Suud Hanedanı'nın başı ve İki Kutsal Caminin Hizmetkârı. Kral Selman aynı zamanda Başkomutan unvanlarına da sahiptir. Selman, 23 Ocak 2015'te üstlendiği başbakanlık görevini de 27 Eylül 2022'de veliaht prens Muhammed bin Selman'a devretmiştir.Bundan önce 2012-2015 yılları arasında veliaht prens, 2011'den 2015'e kadar savunma bakanlığı ve 1963'den 2011'e kadar Riyad Bölgesi Valiliği görevlerini yürüttü. 23 Ocak 2015'te Kral Abdullah'ın ölümünden sonra tahta geçti.Kral olarak aldığı başlıca kararlar arasında Yemen İç Savaşı’na Suudi müdahalesi, Suudi Arabistan'ın 2030 vizyonu ve Suudi kadınların araba kullanmasına izin veren 2017 kararnamesi yer alıyor.


== Gençliği ve eğitimi ==
Kral Selman, 31 Aralık 1935 tarihinde, Suudi Arabistan'ın Riyad şehrinde, bir Suudi Ailesi üyesi olarak dünyaya geldi. Babası ülkenin ilk kralı Abdülaziz bin Abdurrahman, annesi ise Hassa bint Ahmed'dir. Kralın 45 çocuğundan 25. oğludur.Kral Selman, kraliyet çocuklarına eğitim veren Prens Okulu'na gitti. Orada eğitim aldı. Sonra mezun oldu ve politikaya atılmaya başladı.


== Devlet adamlığı ==
Selman bin Abdülaziz el Suud'un siyasi deneyimi ve yükselişi 1950'li yıllara dayanır. Suudi Ailesi Konseyi Başkanı olmuştur. Bunun yanında önemli devlet hizmeti gerçekleştirir; Riyad'ın belediye başkanlığını ve valiliğini üstlenir. En uzun görev süresi Riyad Bölgesi Valisi olduğu zamanda olmuştur. Tam 48 yıl sürmüştür. Ardından o görevi bırakmış ve 5 Kasım 2011 tarihinde savunma bakanı olmuştur. Kardeşi ve kralın seçtiği veliaht olan, Nayif bin Abdülaziz el Suud vefat edince veliahtlık ona devredilmiştir. Ağabeyi Kral Abdullah'ın ölümüyle Suudi Arabistan'ın yeni kralı olmuştur. Göreve gelmesinin ardında 30'lu yaşlardaki oğlu Prens Muhammed'i Savunma Bakanı yaptı. Kral Selman önce Veliahtı olarak Prens Mukrin bin Abdülaziz Al Suud'u atadı. Ancak 2015 yılının Nisan ayında yönetimde değişikliğe giderek Muhammed bin Nayif'i veliaht prensliğine getirdi.


== Görüşleri ==
Selman, siyasi reform ve sosyal değişimler konusunda geleneksel görüşlere sahiptir. Kasım 2002'de, terörizmle suçlanan yardım kuruluşlarına atıfta bulunarak (örneğin, el-Harameyn Vakfı, Suudi Bosna-Hersek Yardım Yüksek Komisyonu), bu tür kuruluşların faaliyetlerinde kişisel olarak yer aldığını belirterek şöyle dedi: "Yardımın iyiliğe gittiğini biliyorum. Fakat bazı hayır işlerini kötülüğe çevirenler varsa, dünyadaki Arap ve Müslüman kardeşlerine yardım eden Krallığın veya halkının bu durumdan sorumluluğu yoktur."Al Jazeera, Selman'ın 2007 tarihli bir ABD diplomatik mesajında ​​bildirilen görüşlerine atıfta bulundu. Selman, "reformların hızı ve kapsamı, sosyal ve kültürel faktörlere bağlıdır, ... [dini] nedenlerle değil, sosyal nedenlerle reformların [Suudi hükümeti] tarafından dayatılamayacağını veya olumsuz tepkilerin olacağını, ... [ve] değişikliklerin hassas ve zamanında uygulanması gerektiğini." söyledi. Sızan belgelere göre, Suudi Arabistan'da "demokrasi empoze edilmemeli", çünkü ülke "aşiretlerden ve bölgelerden oluşuyor ve demokrasi dayatılsaydı, her kabile ve bölgenin siyasi partisi olurdu" dedi.


== Ailesi ==
5 kez evlenmiştir. İlk üç eşinden toplam 13 çocuğu olmuştur; diğer iki eşinden çocuğu olmamıştır. İlk eşi dayısının kızı Sultana bint Türki es-Sudeyri'dir.

Sultana bint Türkî es-Sudeyri;
Fehd bin Selman el-Suud (d. 1955 - ö. 2001)
Sultan bin Selman el-Suud
Ahmed bin Selman el-Suud (d. 1958 - ö. 2002)
Abdülaziz bin Selman el-Suud
Faysal bin Selman el-Suud
Hassa bint Selman el-Suud
Sare bint Faysal el-Sebi'i (boşandı);
Suud bin Selman el-Suud
Fehde bint Felah el-Hıslin el-Acmi;
Muhammed bin Selman el-Suud
Turki bin Selman el-Suud
Halid bin Selman el-Suud
Nayif bin Selman el-Suud
Bender bin Selman el-Suud
Rakan bin Selman el-Suud
Mazavi bint Mecid bin Abdülaziz ed-Deviş
Sultana bint Mendil el-Halidi


== Kaynakça ==