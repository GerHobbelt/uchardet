revision: 29846130
title: Serdar Aziz
url: https://tr.wikipedia.org/wiki/Serdar_Aziz


---

Serdar Aziz (d. 23 Ekim 1990, Bursa), stoper mevkiinde görev yapan Türk millî futbolcudur. Süper Lig takımlarından Fenerbahçe'de forma giymektedir.


== Kariyeri ==


=== Bursaspor ===
Aziz, Osmangazi'de doğdu. Babası Makedonya'da doğmuştur ama Türk kökenli bir ailedir. Annesi de Bursa'da doğmuştur. Bir erkek kardeşi ve bir kız kardeşi vardır. Aziz'in babası Bursa'da bir amatör futbolcuydu. Aziz 10 yaşına geldiğinde Bursa'da futbol okuluna gitmeye başladı. Bursaspor ile gençlik sözleşmesi imzaladı. Aziz kısa boylu olduğundan başlarda orta sahada oynadı. Ancak, teknik kapasitesi orta sahada oynamak için yeterli olmadığından hocası Aziz'i defansta oynatmaya karar verdi.25 Ekim 2008 tarihinde Fenerbahçe'ye karşı ilk lig maçını oynadı. Maç 5-2 yenilgisiyle sonuçlandı. 2009-10 Süper Lig şampiyonluğunu kazanan Bursaspor'da önemli oyuncular arasında yerini aldı.

2014-2015Süper Lig Süleyman Seba Sezonu'nda, Şenol Güneş Bursaspor takımı teknik direktörü oldu.Serdar Aziz bu dönemde gelişim gösterdi. Millî takıma seçildi. Renato Civelli ile stoper de başarılı oldular. Sezonun en çok gol atan takımı, en iyi futbol oynayan takımı olarak ödül de aldılar. Serdar Aziz sezonu 34 maçta 2 gol 1 asist, 11 sarı, 1 tane direkt kırmızı kart, 1 tane de 2. sarıdan kırmızı kart görerek tamamladı. Türkiye Kupası'nda finale yükseldiler. Finalde Galatasaray kupayı alan takım oldu. Süper Kupa finalinde de yine rakipleri Galatasaray oldu. Kupayı maçı Yasin Öztekin'in golüyle 1-0 kazanan Galatasaray kaldırdı.

2015-2016Süper Lig Hasan Doğan Sezonu'nda, teknik direktör Şenol Güneş, Beşiktaş'a transfer oldu. Bursaspor'un yeni teknik direktörü Ertuğrul Sağlam oldu. Devre arasında bir hoca değişikliği daha yaşandı. Ertuğrul Sağlam görevi bıraktı. Galatasaray'dan ayrılan Hamza Hamzaoğlu yeni teknik direktör oldu. Çalıştığı hocaların ilk tercihi oldu. Sezonda sakatlıklar peşini bırakmadı. Süper Lig, Süper Kupa ve Türkiye Kupası olmak üzere toplam 23 maçta 2 gol 3 asist yaptı. 6 da sarı kart gördü.


==== →Merinosspor ====
2007-08 sezonunda Merinosspor'a 1 yıllığına kiralandı.


=== Galatasaray ===
2015-16 sezonu ara transfer döneminde Galatasaray ve diğer kulüplerin transfer gündeminde olan Serdar Aziz, sezon bitiminden sonra Galatasaray ile 4 yıllık sözleşme imzaladı. Serdar Aziz 4.5 milyon € + Sercan Yıldırım, Furkan Özçal ve Bilal Kısa'nın bonservisleriyle Bursaspor takımına verilmesi karşılığında Galatasaray takımına transfer oldu.


=== Fenerbahçe ===
2018-2019 sezonu ara transfer döneminde, bonservisi elinde bulunan futbolcu Fenerbahçe tarafından 3.5 yıllık sözleşme imzalandı. Ersun Yanal tarafından ısrarla istenmiş ve transfer edilmiştir. Geldiği ilk sezon zaman zaman Martin Skrtel, zaman zaman Sadık Çiftpınar ile stoper mevkiinde beraber görev yapmıştır. Fenerbahçe formasıyla ilk golünü 2018-19 Sezonunun 24.Haftasında Kadıköy'de Çaykur Rizespor'a karşı atmıştır. Fenerbahçe formasıyla çıktığı ilk maçta taraftarlar tarafından tribüne çağırılmış, Fenerbahçe armasını öpmüştür. Fenerbahçe formasıyla ilk sezonunda 10 maça çıkmış 1 gol atmıştır.


==== 2019-20 ====
Fenerbahçe sezona Ersun Yanal ile devam etmiş, Serdar, sezon başı kampını başarıyla geçirmiş ve toplamda 6 hazırlık karşılaşmasında forma giymiştir. Spor Toto Süper Lig'de sezonun ilk maçı olan Gaziantep FK maçında el bileğinden sakatlanmıştır. Uzun bir süre formasından ayrı kalan Serdar, Fenerbahçe formasına bu sezon 20 Ekim 2019 Tarihinde Denizlispor maçıyla kavuşmuş, oynadığı futbolla övgüler kazanmıştır. Fenerbahçe formasıyla bu sezonda ilk golünü Kasımpaşa maçında atmıştır. Denizlispor karşılaşmasıyla beraber ardından gelen 18 maçtan sadece Rizespor karşılaşmasında kart cezası nedeniyle oynayamayan Serdar, diğer tüm maçlarda forma giymiştir. Serdar Aziz, 2019-2020 Sezonunda Fenerbahçe formasıyla 23 maça çıkmış, 4 gol kaydetmiştir.


==== 2020-21 ====
Fenerbahçe kötü geçen sezonun ardından yeniden yapılanma kararı almıştır. Takımın başına Alanyaspor ile başarılı bir sezon geçiren Erol Bulut gelirken, Sportif Direktörlüğe ise futbolu bırakan Emre Belözoğlu getirilmiştir. Sezon başlamadan önce Serdar Aziz'in adı sık sık Beşiktaş ile anılmış, fakat spekülasyonlar asılsız çıkmış ve Serdar, Fenerbahçe'de kalmıştır. Fenerbahçe'de 15 numaralı formayı giyen Serdar, Mauricio İsla'nın takımdan ayrılmasıyla 4 numaralı formayı sırtına geçirmiştir. Sezonun başlarında forma şansı bulmakta sıkıntı çeksede, ilerleyen haftalarda formasını almış ve Erol Bulut'un da vazgeçilmezleri arasına girmiştir. Fenerbahçe formasıyla ilk golünü ligin 5.Haftasında Göztepe maçında atmıştır. Fenerbahçe formasıyla başarılı bir futbol sergileyen Serdar, ligin 9.Haftasında Gençlerbirliği maçında Ozan Tufan'ın attığı golün asistini yapmıştır. 2020-21 Sezonunun ara transfer döneminde Serdar Aziz, takım arkadaşı Luis Gustavo ile maaş indirimine gitmiş, Fenerbahçeli taraftarlardan büyük takdir toplamıştır. Devre arasında takıma katılan Attila Szalai ile iyi bir ikili oluşturmuş ve spor kamuoyunun beğenisini kazanmıştır. 8 Mart 2021 tarihinde oynanan Konyaspor-Fenerbahçe maçında golünü atmış, Serdar'ın skoru belirleyen golüyle Fenerbahçe deplasmanda mücadeleyi 0-3 kazanmıştır.


===== 2021-22 =====
Fenerbahçe yeni sezonda Portekizli Teknik Direktör Vitor Pereira'yı takımın başına getirmiştir. Defans hattına Steven Caulker transfer edilmiş, lakin Vitor Pereira'nın beğenisini kazanamayan Caulker takımdan ayrılmış yerine Kim Min Jae getirilmiştir. Serdar Aziz, yeni sezonda Kim Min Jae, Attila Szalai, Marcel Tisserand isimleriyle forma yarışına girmiştir. Bu sezonda ilk resmi maçına 15 Ağustos 2021 Tarihinde Süper Lig'in yeni ekiplerinden Adana Demirspor karşısında çıkmış ve 45 dakika sahada kalmıştır. Vitor Pereira'nın gelmesiyle üçlü savunma anlayışıyla mücadele eden Fenerbahçe'de savunmanın önemli isimleri arasında yerini almış ve performansıyla göz doldurmuştur. Yükselen performansı Milli Takımın yeni Teknik Direktörü Stefan Kuntz'un gözünden kaçmayan Serdar, 3 yıllık aranın ardından tekrar Milli Formaya kavuşmuştur. Fakat Norveç maçında gözünden sakatlanan Serdar, Fenerbahçe'nin Trabzonspor, Alanyaspor ve Konyaspor maçlarını kaçırmıştır. Kayserispor karşılaşmasında kadroda olmasına rağmen Vitor Pereira tarafından tercih edilmemiştir. Süper Lig'in 13.Haftasında Galatasaray karşılaşmasıyla sahalara dönen Serdar, Mesut Özil'in oyundan çıkmasının ardından sahaya kaptan olarak çıkmıştır. Fenerbahçe karşılaşmadan 1-2 galip ayrılmış, bu galibiyet Serdar Aziz'in Fenerbahçe formasıyla aldığı ilk Galatasaray derbisi galibiyeti olmuştur. Bir hafta sonra oynanan Göztepe maçına da ilk onbir başlamış, mücadele beraberlikle sonuçlanmıştır. 9 Aralık 2021 Tarihinde oynanan Uefa Avrupa Ligi Grup Maçında Eintrach Frankfurt karşılaşmasına Serdar Aziz tekrar kaptan olarak çıkmış, mücadele 1-1 sonuçlanmıştır. Süper Lig'in 17. Haftasında oynanan Beşiktaş derbisinde 78 dakika sahada kalmış, hırslı futboluyla taraftarın takdirini toplamıştır.


== Millî takım kariyeri ==
Serdar Aziz, 2 kez Türkiye U-16, 13 kez Türkiye U-17, 7 kez Türkiye U-18, 18 kez Türkiye U-19, 2 kez Türkiye U-20, 15 kez de Türkiye U-21, 1 kez A2 millî takımı ve 9 kez de A millî takımı forması olmak üzere toplam 67 kez millî formayı giymiştir ve müsabakalarda 2 gol kaydetmiştir.A millî takımı formasını ilk kez 16 Kasım 2014 tarihinde Kazakistan karşısında giydi. Sakatlığı sebebiyle, 2016 Avrupa Futbol Şampiyonası'nda 23 kişilik Türkiye millî takımı kadrosunda yer alamadı.


== İstatistikleri ==


=== Kulüp takım istatistikleri ===
10 Aralık 2020 (2020-12-10) itibarıyla


=== Millî takım istatistikleri ===


=== Millî takım golleri ===
NOT: Ev sahibi olarak Türkiye baz alınmıştır.


== Başarılar ==


=== Takım ===
Bursaspor (1 Kupa)Süper Lig (1): 2010Galatasaray (2 Kupa)Süper Lig (1): 2018
Süper Kupa (1): 2016Fenerbahçe (1 Kupa)Türkiye Kupası (1): 2023


=== Bireysel ===
Türkiye'de Yılın Takımı (1): 2015


== Kaynakça ==


== Dış bağlantılar ==
TFF.org'da Serdar Aziz
Mackolik.com'da Serdar Aziz
Transfermarkt.com.tr'de Serdar Aziz
kicker dergisi İnternet Sitesi - Serdar Aziz Profili 27 Kasım 2010 tarihinde Wayback Machine sitesinde arşivlendi.