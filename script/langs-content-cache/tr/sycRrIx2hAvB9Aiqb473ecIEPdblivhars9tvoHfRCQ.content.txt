revision: 29165474
title: "Bek\xE2ret testi"
url: https://tr.wikipedia.org/wiki/Bek%C3%A2ret_testi


---

Bekâret testi, bir kız veya kadının bakire olup olmadığını belirlemek için kullanılan test. Test, kadının daha önce cinsel ilişkiye girip girmediğini anlamak amacıyla uygulanır. Genellikle bekâret testi olarak kadının himeninin yırtılıp yırtılmadığı kontrol edilir, ancak himen cinsel ilişki dışı yollar vasıtasıyla da yırtılabileceğinden ötürü bu test türü kusurlu bir varsayım üzerine kuruludur. Antik çağlardan beri pek çok bekâret testi uygulanmaktadır. Amerika Birleşik Devletleri'ndeki doktorların bekaret testi yapması hala yasaldır. İran'da kadınların evlenmeden önce doktora giderek "bekaret sertifikası" aldıkları ve damadın pek çok gelinden bu sertifakayı talep ettiği rapor edilmiştir.Bekaret testi, bu tür testlerin birçoğunun bilimsel olmaması, test edilen kız ve kadınlar üzerindeki etkileri, etik dışı görülmesi gibi nedenlerden ötürü tartışmalı bir işlemdir. Tecavüz ya da çocuk cinsel istismarı şüphesi olan durumlarda kızlık zarının detaylı bir incelemesi yapılabilir, ancak himenin durumu tek başına cinsel saldırının vuku bulup bulmadığı konusunda bir kesinlik sağlamamaktadır.Ekim 2018'de BM İnsan Hakları Konseyi, BM Kadın Birimi ve Dünya Sağlık Örgütü, acı verici, aşağılayıcı ve travmatik bir uygulama olduğundan ötürü kadına yönelik şiddet teşkil ettiğini açıklayarak bekaret testlerinin sona ermesi gerektiğini belirtmiştir.


== Ülkelere göre uygulamalar ==


=== Türkiye ===
1998 yılındaki bir araştırmaya göre incelenmiş 158 Türk adli tıp uzmanından 118'inin, geçen 12 ay içinde 5901 bekaret testi uyguladığı ve bunların 1856’sının (%45) “sosyal nedenlerle” uygulanmış olduğu bulunmuştur. %58’i testlerin en az yarısının hastanın isteği dışında uygulandığını bildirmiştir. Türk Tabipleri Birliği bekaret kontrolünü toplumsal cinsiyet temelli şiddet olarak kabul etmektedir. 1999'da Adalet Bakanlığı savcılara, cinsel bir tecavüz olmaması halinde bu uygulamayı yasaklama hükmünü getirmiştir 1995'te yürürlüğe giren ve MEB tarafından alınmış yeni tüzük, “iffetsizlik ispatı” adı altında kız öğrencilerin resmî eğitim sisteminden atılmasına olanak sağlıyordu. Zorla jinekolojik muayeneye zorlanan 5 liseli kızın intihar girişiminde bulunmalarına kadar okullar, evlilik öncesi cinsel ilişkiye girdiğinden şüphelenilen liseli kızlar için bekaret testi istemeye yetkili kılınmışlardı. Bu kural 2002'de feshedildi.


== Ayrıca bakınız ==
Yapay kızlık zarı
Kanlı çarşaf geleneği
Mustang


== Kaynakça ==