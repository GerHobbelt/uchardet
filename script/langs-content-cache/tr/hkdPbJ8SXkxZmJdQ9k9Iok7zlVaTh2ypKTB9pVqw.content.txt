revision: 29218065
title: Odatv
url: https://tr.wikipedia.org/wiki/OdaTV


---

odatv.com, OdaTV ya da odaTV, 2007 yılında haber portalı olarak yayın yaşamına başlayan web sitesi.
OdaTV'nin imtiyaz sahibi Soner Yalçın'dır. OdaTV Genel Yayın Yönetmeni Toygun Atilla'dır. Genel Alexa verilerine göre Türkiye'de en çok ziyaret edilen 117. web sitesidir.


== Yazarlar ==
Başlıca yazarları arasında A. Mümtaz İdil, Barış Pehlivan, Barış Zeren, Bülent Karslıoğlu, Cüneyt Ülsever, Doğan Yurdakul, Güvenç Dağüstün, Halit Kakınç, İzzettin Önder, Nihat Genç, Suat Çağlayan, Murtaza Demir, Muzaffer Ayhan Kara, Müyesser Yıldız, Ümit Zileli, Sabahattin Önkibar bulunur.


== Ergenekon operasyonları ==
Ergenekon davaları kapsamında, OdaTV'ye 14 Şubat ve 3 Mart 2011'de iki defa operasyon yapıldı. OdaTV'de çalışan gazetecilere Ergenekon örgütüne üye olmak, halkı kin ve düşmanlığa tahrik etmek, devletin güvenliğine ilişkin gizli belgeleri temin etmek, adli yargılamayı etkilemeye teşebbüs gibi iddialar yönetildi.OdaTV'ye açılan dava, kesin ve inandırıcı delil bulunamadığı gerekçesiyle 13 Mart 2015'te takipsizlikle sonuçlandı; OdaTV'ye operasyon yapan polislere ise ‘kanuna aykırı usulsüz işlem’ yaptıkları iddiasıyla soruşturma başlatıldı. OdaTV davasında yargılanan 13 sanık, 18. Ağır Ceza Mahkemesi'nce beraat etti.


=== 14 Şubat operasyonu ===
14 Şubat 2011'de, OdaTV Ergenekon davaları aleyhine bir içeriğe sahip olan video yayınladı. Bunun üzerine aynı gün, dönemin savcısı Zekeriya Öz'ün talebi üzerine polis tarafından baskın düzenlendi; Genel Yayın Yönetmeni Soner Yalçın ve diğer üç editörün evinde aramalar yapıldı. Ardından Soner Yalçın'ın da aralarında bulunduğu 4 kişi gözaltına alındı. Üç gün sonra, gözaltına alınmış olan gazetecilerden Ayhan Bozkurt serbest bırakıldı ancak Soner Yalçın ve diğer 2 gazeteci tutuklandı.Türkiye Gazeteciler Cemiyeti, operasyonu ve OdaTV’nin yayınının durdurulmasını kınadı.


=== 3 Mart Operasyonu ===


== MİT mensubu haberi operasyonu ==
OdaTV'de yayınlanan "Sessiz, sedasız ve törensiz defnedilen Libya şehidi MİT mensubunun cenaze görüntülerine OdaTV ulaştı" haberi üzerine OdaTV Sorumlu Haber Müdürü Barış Terkoğlu ve muhabir Hülya Kılınç 3 Mart 2020 tarihinde gözaltına alınmış ve savcılık tarafından "İstihbarat faaliyeti ile ilgili bilgi ve belgeleri elde etmek", "İstihbarat faaliyeti ile ilgili bilgi ve belgelerin ele geçirilmesine sebebiyet vermek" ve "İstihbarat faaliyeti ile ilgili bilgi ve belgeleri ifşa etmek" suçlamalarıyla çıkarıldıkları Nöbetçi Sulh Ceza Hakimliğince de 5 Mart tarihinde tutuklanmışlardır. Aynı günün ilerleyen saatlerinde de Bilgi Teknolojileri ve İletişim Kurumu (BTK) tarafından OdaTV internet sitesine erişim engeli getirilmiştir. 6 Mart tarihinde de OdaTV Genel Yayın Yönetmeni Barış Pehlivan savcılık ifadesinin ardından “İstihbarat faaliyeti ile ilgili bilgi ve belgeleri ifşa etmek” suçlamasıyla çıkarıldığı Nöbetçi Sulh Ceza Hakimliğince tutuklanmıştır.


== Ödüller ==
Çağdaş Gazeteciler Derneği'nin “2009 Yılının Başarılı Gazetecileri” ödülleri kapsamında İnternet Gazeteciliği Ödülü'nü aldı.


== Kaynakça ==


== Ayrıca bakınız ==
Ergenekon davaları


== Dış bağlantılar ==
odatv 8 Temmuz 2013 tarihinde Wayback Machine sitesinde arşivlendi.