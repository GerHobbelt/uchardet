revision: 29187316
title: Samsun Bedesteni
url: https://tr.wikipedia.org/wiki/Samsun_Bedesteni


---

Samsun Bedesteni ya da Süleyman Paşa Arastası, Samsun'un İlkadım ilçesinde bulunan tarihî çarşı.


== Tarihçe ==
Tam yapılış tarihi bilinmemekle birlikte ilk tarihî kaydına 18. yüzyılda rastlanan bedesten Samsun Kalesi'nin sağ taraf surlarına bitişik olarak üstü kemerli bir mimari ile kapalı olarak inşa edilmiştir. Canik muhassıllığı yapan hazinedarzâde Süleyman Paşa tarafından satın alınarak vakfedilen bedestendeki 1864 yılındaki onarımla bazı dükkânların yerine koyulan kapılarla birlikte kapı sayısı yediye ulaşmış, 1910 yılında yapılan değişiklikle da üstü açık bir çarşıya dönüştürülmüştür. Yapı, bedesten adını taşımasına rağmen yapılan değişiklikler sonrası mimari olarak arasta tanımına daha çok uymaktadır.Sarraf, antikacı, kuyumcu gibi meslek sahiplerinin bulunduğu bedestendeki iş erbapları zamanla dükkânlarını şehrin büyümesini takiben oluşan yeni alışveriş noktalarına taşımış, yerlerini daha küçük oranlarda iş yapan kimselere bırakmışlardır.


== Kaynakça ==