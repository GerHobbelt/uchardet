revision: 28432002
title: Sepp Blatter
url: https://tr.wikipedia.org/wiki/Sepp_Blatter


---

Joseph "Sepp" Blatter ya da yaygın olan adıyla Sepp Blatter (d. 10 Mart 1936; Visp, Valais, İsviçre), İsviçreli futbol adamıdır. Blatter, 8 Haziran 1998 tarihinde João Havelange'nun yerine FIFA Başkanı seçilmiştir. Blatter 2002, 2007, 2011 ve 2015 yıllarında yeniden FIFA başkanlığına seçilmiştir ve bu görevde beşinci dönemidir. Ayrıca Blatter FIFA'nın sekizinci başkanı unvanını da taşımaktadır. İsviçreli ilk FIFA başkanıdır. Son seçimden sonra yerini vatandaşı Gianni İnfantino' ya bırakmıştır. 
Blatter, dört dönemdir FIFA Başkanı olmasına rağmen sık sık tartışılmıştır ve hakkında birçok iddia ortaya atılmıştır. Blatter, 2011 yılının Kasım ayında futbolda ırkçılığın olmadığını ve futbolcular arasındaki sorunların "el sıkışılarak" giderilebileceğini öne sürünce başta İngilizler olmak üzere kamuoyunun tepkisini çekmiştir ve Blatter'ın FIFA Başkanlığı'ndan istifa etmesi istenmiştir. Blatter'ın sarfettiği sözler üzerine Manchester United'ın İngiliz futbolcusu Rio Ferdinand, Blatter'a tepkisini sosyal paylaşım sitesi olan Twitter'daki resmî hesabından Blatter'ın Twitter'daki resmî hesabına direkt mesaj göndererek dile getirmiştir. Blatter daha sonra, söylediği sözleri geri alarak kamuoyundan özür dilemiştir. Blatter, FIFA Başkanı seçilmeden önce 23 yıllık tecrübesi olan üst düzey bir FIFA yetkilisiydi. FIFA Başkanı Sepp Blatter tekrar başkanlığa seçildikten 3 gün sonra yaptığı açıklamada ise istifa kararı alacağını ve FIFA'nın en kısa zamanda olağanüstü kongreye gideceğini açıkladı.
Hakkında yolsuzluk iddiaları bulunan Blatter'in FİFA Başkanlığı, FİFA Etik Kurulu tarafından 8 Ekim 2015'te 90 gün boyunca askıya alındı. Blatter ile birlikte  UEFA Başkanı Michel Platini ve ve FIFA Genel Sekreteri Jerome Valcke'nin görevleri de askıya alındı. İsviçre Savcılığı tarafından 25 Eylül 'de hakkında açılan soruşturma kapsamında ifadesi alınan Blatter'ın ofisindeki verilere el konulmuştu.


=== Mahkûmiyeti ===
FIFA Etik Komitesi, FIFA Başkanı Sepp Blatter ile UEFA Başkanı Michel Platini'ye 8 yıl futboldan men cezası verdi.
FIFA Etik Komitesi, dünya futbolunu sarsan FIFA ve UEFA'daki yolsuzluk dosyası ile ilgili kararını verdi. Kurul, 20'ye yakın FIFA yetkilisinin tutuklandığı yolsuzluk ve rüşvet soruşturmalarına adları karışan FIFA Başkanı Sepp Blatter ile UEFA Başkanı Michel Platini'ye sekizer yıl futboldan men cezası verdi.Yıllarca dünya futboluna hükmeden Blatter ve Platini, 8 yıl boyunca futbolla ilgili en ufak bir organizasyonda dahi yer alamayacaklar.


=== Kaynakça ===


== Dış bağlantılar ==
Sepp Blatter Onaylanmış (Resmî) Twitter Hesabı23 Mart 2018 tarihinde Wayback Machine sitesinde arşivlendi.
Transfermarkt.com.tr'de antrenör Sepp Blatter