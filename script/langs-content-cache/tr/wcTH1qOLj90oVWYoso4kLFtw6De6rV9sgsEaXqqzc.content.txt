revision: 28760750
title: Matt Besler
url: https://tr.wikipedia.org/wiki/Eddie_Vedder


---

Eddie Vedder (gerçek adı Edward Louis Seversen III, d. 23 Aralık 1964) grunge grubu Pearl Jam'in solisti, güftecisi ve üç gitaristinden biri. Vedder; kafa sallama, kalabalık sörfü ve zaman zaman mikrofonu parçalayıp gösteriyi bitirmesi gibi sıra dışı sahne şovlarıyla tanınır. Ayrıca derin bir baritondur ve güçlü vokal stiliyle bilinir. Annesi bir kızılderilidir. Küçüklüğünde derin ailesel problemler yaşamıştır. Belki de başarılı şarkı sözleri yazmasının altındaki nedenlerden biri budur. Into The Wild (Yabana Doğru) adlı filmin müziklerinin de düzenleyicisi ve solistidir.
Aynı zamanda 1992 yapımı bir film olan "The Singles" da baterist olarak küçük bir rolü de vardır. Neil Young, Ben Harper gibi birçok ünlü sanatçıyla birlikte çalışmıştır.


== Pearl Jam ==
Pearl Jam grubu 1990 yılında Ament, Gossard ve McCready tarafından kuruldu. Daha sonra ise gruba Eddie Vedder ve baterist Dave Krusen dahil edildi. Grup 1990 yılında Epic Records ile albüm sözleşmesi imzaladılar. Sonra Ten albümünün stüdyo kayıtları tamamlandı. Krusen 1991 yılının Mayıs ayında gruptan ayrılma kararı alırken yerine önceden Edie Brickell & New Bohemians grubunda yer alan Matt Chamberlain katıldı. Matt Chamberlain sadece Alive adlı parçanın klibinde yer aldıktan sonra gruptan ayrılma kararı aldı. Matt Chamberlain önerisi ile gruba katılan Dave Abbruzzese, Ten Albümünün canlı performansları dahil geride kalan tüm çalışmalarda görev almıştır.
Ten albümü 1990 yılında en fazla satan albümler arasında yer aldı. Pearl Jam grubu kısa zamanda popülaritesini artırırken aynı zamanda Seattle kentine özgü olarak bilinen grunge adlı rock grupları kategorisinde yer almaya başladılar. 
Jeremy adlı parçaları ise 1993 yılında Gramy Ödül Töreninde En İyi Rock Şarkısı ve En İyi Hard Rock Performansı olmak üzere iki ödüle layık görüldü. Pearl Jam MTV Müzik Ödülleri Töreninde 2 farklı ödül daha aldılar. Bunlar; Jeremy adlı Şarkının klibi ile “Yılın Klibi” ve “En İyi Grup Klibi”olarak. Rolling Stone dergisinin belirlediği tüm zamanların en iyi 500 şarkısı arasında Ten albümü 207. sırada yer alırken, Jeremy parçası ise 90’lı yılların “En İyi 100 Şarkı Listesinde” 11. sırada yer alma başarısını göstermiştir.


== Film Müzikleri ==
Eddie Vedder birkaç film müziği albümlerine katkıda bulundu. Bunlar Ölü Adam Yürüyor (Dead Man Walking), Benim Adım Sam (I Am Sam) (2001) A Brokedown Melody (2004) ve Body of War (2007). Vedder Ölü Adam Yürüyor adlı filmin müzik albümünde Pakistanlı müzisyen Nusrat Fateh Ali Khan ile beraber çalışmıştır. Vedder Benim Adım Sam filminin müzik albümünde için Beatles grubunun You've Got to Hide Your Love Away adlı şarkısını da seslendirmiştir. Ellen Spiro ve Phil Donahue prodüktörlüğünü yaptığı Body of War (2007) belgesel için iki şarkı yazan Vedder ayrıca “No More” ve "Long Nights" adlı parçaları Irak Savaşı için yazmıştır


== Into the Wild Filmi Müzik Albümü ==
Eddie Vedder 2007 yılında yakın arkadaşı Sean Penn’in Yönettiği Into the Wild adlı filmin müzik albümünde önemli katkıda bulunmuştur. 2007 yılının Eylül ayında piyasaya çıkan bu albümde eski şarkılardan "Hard Sun" ve "Society" adlı iki parçayı tekrar seslendirdi. Vedder 2008 yılından Altın Küre Ödül Töreninde Into the Wild film müzikleri arasında yer alan “Guaranteed” adlı parça ile ödüle layık görüldü. Daha sonra “Guaranteed” adlı parça “Dünya Müzik Albümleri Ödülerinde “ Filmle En Uyumlu Beste” olarak ödüllendirildi. 2009 Altın Küre Ödülerinde ise “Rise” adlı parça En İyi Rock Performansı Ödülünü aldı.


== Özel hayatı ==
Eddie Vedder 1994 yılında uzun süreden beri kız arkadaşı olan Beth Liebling ile Roma’da evlendi. 1990'ların ortalarında kız arkadaşı Lieblings’in Hovarcrafd adlı rock grubunda kısa bir süre baterist olarak yer aldı. Daha sonra sahne isimlerini Jerome230 olarak değiştirdiler. Vedder-Liebling çifti 2000 yılının Eylül ayında 6 yıllık evliliklerine son verdiler. Halen Model Jill McCormick ile birlikte olan Vedder’in ayrıca iki kız çocuğu var. Olivia 2004 haziran doğumlu kardeşi Harper Moon ise 23 Eylül 2008 yılında doğdu.


== Kaynakça ==


== Dış bağlantılar ==
 Wikimedia Commons'ta Eddie Vedder ile ilgili çoklu ortam kategorisi bulunur.

Pearl Jam resmi internet sitesi 4 Haziran 2009 tarihinde Wayback Machine sitesinde arşivlendi.