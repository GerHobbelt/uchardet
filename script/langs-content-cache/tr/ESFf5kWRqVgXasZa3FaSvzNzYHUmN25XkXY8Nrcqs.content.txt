revision: 29407705
title: "Hasan \u015Eeyh Mahmud"
url: https://tr.wikipedia.org/wiki/Hasan_%C5%9Eeyh_Mahmud


---

Hasan Şeyh Mahmud, (Somalice: Xasan Sheekh Maxamuud - Arapça: الشيخ حسن محمود‎, d. 29 Kasım 1955) 2012 ile 2017 yılları arasında Somali cumhurbaşkanı ve Barış ve Kalkınma Partisi lideri. Somali'de 20 yıl sonra yapılan cumhurbaşkanlığı seçimi sonucunda 10 Eylül 2012'de cumhurbaşkanlığa seçildi.Hasan Şeyh Mahmud, Abgaal Hawiye klanının bir üyesi olarak orta sınıf bir aileden geliyor. Mahmud evli ve 1 çocuk babasıdır. Somalice ve İngilizce bilmektedir.
15 Mayıs 2022'de ikinci kez cumhurbaşkanı seçildi.


== Eğitimi ==
1978'de Somali'nin başkenti Mogadişu'ya taşındı. Yerel Somali Ulusal Üniversitesi'nde üç yıl okudu. 1981'de teknoloji alanında lisans diploması aldı.
1986'da, Hindistan'a yolculuk ederek Bhopal Üniversitesi (şimdiki Barkatullah Üniversitesi)'ne gitti. Orada, 1988'de teknik eğitim alanında yüksek lisansını tamamladı.


== Kariyeri ==
Daha sonra 1984'te Somali Ulusal Üniversitesine bağlı Teknik Öğretmen Kolejine katıldı. 1986'da bölümün başkanı oldu.
İç savaş 1990'ların başında patlak verdiğinde, Somali'de kaldı ve çeşitli sivil toplum kuruluşları, BM büroları, barış ve kalkınma projelerinde bir danışman olarak görev yapmıştır.
1993 ile 1995 yılları arasında ülkenin orta ve güney bölgelerinde UNICEF için bir eğitim görevlisi olarak çalıştı. 1999'da sermaye Yönetimi ve İdaresi ve Somali Enstitüsü işbirliğini kurdu. Kurum daha sonra, SIMAD Üniversitesi haline geldi. 2010'a kadar dekan olarak görev yaptı.
Mahmud, ertesi yıl Somali'de siyasete girdi ve Barış ve Kalkınma Partisini (PDP) kurdu. PDP üyeleri oybirliğiyle, Nisan 2011'de önümüzdeki üç yıl boyunca lideri olarak partinin başkanı olarak onu seçti.
Ağustos 2012'de Somali'de yeni kurulan Federal Meclis'te Parlamento Üyeliği'ne seçildi. Hasan Şeyh Mahmud, Akademik ve sivil çalışmaların yanı sıra, aynı zamanda başarılı bir girişimcidir.
Şubat 2017 tarihinde gerçekleştirilen seçimlerle devlet başkanlığına seçilen Muhammed Abdullah Muhammed'e görevi devrederek makamdan ayrılmıştır.


== Hayırseverlik ==
Hasan Şeyh Mahmud ilk ve orta okul inşaatı, ayrıca ülke genelinde bölgelerde üniversite tesisleri ve araştırma hastaneleri dahil olmak üzere çeşitli hayırsever girişimlerinde yardımcı olmuştur. Birçok öğrenciye eğitim kurumlarında yüksek çalışmalar ve yerleşimleri için burslar teklif etmiştir.


== Ödülleri ==
Nisan 2013'te Time dergisinin yıllık listesinde, dünyanın en etkili 100 insan arasından 100. seçildi. Ulusal uzlaşma, yolsuzlukla mücadele önlemleri ve sosyo-ekonomik ve Somali'deki güvenlik sektörü reformları yaptığı çabaları, seçilme nedenleri olarak sayıldı.


== Kaynakça ==