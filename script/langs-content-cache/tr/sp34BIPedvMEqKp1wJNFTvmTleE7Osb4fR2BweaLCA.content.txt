revision: 28312174
title: We Are Never Ever Getting Back Together
url: https://tr.wikipedia.org/wiki/We_Are_Never_Ever_Getting_Back_Together


---

"We Are Never Ever Getting Back Together" Amerikalı şarkıcı-söz yazarı Taylor Swift'in şarkısı. Şarkı Swift, Max Martin ve Shellback tarafından yazıldı; prodüktörlüğünü de Martin ve Shellback yaptı. Sanatçının dördüncü stüdyo albümü Red'in (2012) çıkış şarkısı olarak 13 Ağustos 2012'de Big Machine Records etiketiyle yayınlandı."We Are Never Ever Getting Back Together" bubblegum pop etkilerinin görüldüğü popüler tarzda olan şarkıda Swift'tin, ilişkiye yeniden başlamak isteyen eski sevgilisiyle olan durumu konu alınır. Yazarlar Swift'tin eski sevgilisinin bir arkadaşının ona tekrar birlikte olup olmadıklarını sormasının ardından parçayı yazmıştır. Single müzik eleştirmenlerinden olumlu-olumsuz pek çok eleştiri aldı. Kimileri şarkının akılda kalıcı olması ve dinleyicinin diline kolay dolanabilecek bölümler içermesi beğenirken kimileri de sanatçının önceki çalışmalarındaki gitar ağırlıklı yapının eksikliğini hissettiğini söyledi.
Şarkı bir saatten kısa bir sürede iTunes'ta dünya çapında bir numara oldu ayrıca ilk haftasından 623.000 kopya sattı ve böylece Lady Gaga'nın "Born This Way"le ve Kesha'nın  "Tik Tok"la kırdığı rekorları geçerek dijital ortamda en hızlı satan single'a ve ilk haftasında en çok satan kadın sanatçı unvanına sahip oldu. Swift'tin Billboard Hot 100'ta bir numara olan ilk şarkısı oldu. Ayrıca Kelly Clarkson'nın "My Life Would Suck Without You" ile doksan yedi numaradan bir numaraya yükselmesinden sonra listede büyük bir sıçramayla bir numaraya ulaşan ve o pozisyonda bir haftadan daha uzun süre kalan ikinci şarkıdır. Şarkının video klibi 2012 Ağustosta yayınlandı. 4K çözünürlüğün kullanıldığı ilk kliptir ve eleştirmenlerden karışık geri dönüşler almıştır. Parçanın CD single'nın 2012 Eylülünde yayınlanması planlanmaktadır.


== Beste ==
"We Are Never Ever Getting Back Together" pop ve bubblegum pop tarzda, üç dakika on iki saniye uzunluğundadır.  Şarkıda elektronik sesler ağırlıklı olmakla beraber pop tarza vokal yapılmış ve Swift'tin müzikal değişiminin bir örneğidir. Country radyoları için enstrüman ağırlıklı bir aranjmanı da bulunmaktadır. Sol majörle ve dakika seksen altı vuruşluk yavaş tempoyla bestelenmiş ve akustik gitar ve synthesizer kullanıllmıştır. Sanatçı şarkıya Sol3'den Re5'e arasında bir oktavlık sesle vokal yapmaktadır. Swift, Max Martin ve Shellback tarafından yazılan şarkıda Swift'tin ilişkiye yeniden başlamak isteyen eski sevgilisiyle olan durumu konu alınır.


== Ticari başarı ==

"We Are Never Ever Getting Back Together" yayınlanmasından elli dakika sonra iTunes'ta bir numara olarak Lady Gaga'nın "Born This Way"le bir saatte kırdığı rekoru geçti ve dijital ortamda tüm zamanların en hızlı satan şarkısı oldu. Ayrıca iTunes'ta otuz iki ülkede bir numaraya ulaştı. Şarkı Billboard Hot 100 listesine, 25 Ağustos 2012'de biten haftasında yalnızca iki günlük radyo dinlenme verileriyle, yetmiş iki numaradan girdi. Yine Billboard dergisinin listelerinden olan Hot 100 Airplay'e yirmi beş numaradan girdi. Bu, listenin 21 yıldaki tarihinde bir kadın country şarkıcısının listeye en yüksek giriş pozisyonudur. Bunların dışında şarkı Billboard'un birçok listesine kayda değer girişler yaptı. 1 Eylül 2012 haftasında Hot Country Songs listesine on üç numaradan girdi, böylece Kenny Chesney ve Tim McGraw'ın düeti "Feel Like a Rock Star" ile beraber listeye en yüksek sıradan giren ikinci şarkı oldu. Aynı pozisyonla Carrie Underwood'un "So Small" parçasını geçerek listeye en iyi giriş yapan solo kadın country şarkıcısı olmayı başardı. Billboard Pop Songs'a on sekiz, Adult Contemporary (AC) listesine de on altı numaradan girdi. AC listesinde Faith Hill'in 2001'de "There You'll Be" parçasıyla on beş numaradan girişinin ardından en iyi ikinci ilk hafta pozisyonunu yakaladı. (Yalnızca kadın şarkıcılar içinde ve tatil parçaları hariç.) Yayınlanışının ikinci haftasında Hot 100'de bir numaraya sıçradı ve Swift'tin kariyerinde bu listede bir numara olan ilk çalışması oldu. "We Are Never Ever Getting Back Together" sanatçının Hot 100'ta ilk onda yer alan on birinci şarkısıdır, bu sayıyla Swift, Kenny Rogers'la beraber listede ilk ona en çok şarkı sokan country şarkıcısı olmuştur. Şarkı yetmiş iki numaradan zirveye yükseldi böylece 2009'da Eminem, Dr. Dre ve 50 Cent çalışması "Crack A Bottle"dan sonra (78'den 1 numaraya yükseldi.) bir numaraya en yüksek sıçrayışı yapmış oldu. Tüm zamanlarda ise en iyi beşinci bir numaraya sıçrayıştır. Bunun dışında, Carrie Underwood "Inside Your Heaven"dan (2005) sonra listede bir numara olan ilk kadın country şarkıcısıdır. Ayrıca büyük bir sıçrayışın ardından zirvede bir haftadan daha uzun süre kalan ikinci şarkıdır. (İlki Kelly Clarkson'nın "My Life Would Suck Without You" şarkısıdır.)"We Are Never Ever Getting Back Togerher" 1 Eylül 2012 ile biten haftada 623.000 kopya satarak Hot Digital Songs listesine bir numaradan girdi. Bu, sanatçının listede bir numara olan dördüncü şarkısıdır. Bir haftadaki bu satışıyla sanatçı, Kesha'nın "Tik Tok" şarkısının 610.000 kopyalık satışını geçti ve dijital ortamda (kadın şarkıcılar arasında) bir haftadaki en büyük satışı yakaladı. Ayrıca Gaga'nın "Born This Way"le kırdığı rekoru da geçti ve ilk haftasında en çok satan kadın şarkıcı da oldu. Flo Rida'nın "Right Round" (2009) ile 636.000 satışla Digital Songs listesinde bir numara oluşunun ardından en iyi derece budur. İkinci haftasında 307.000 sattı ve yine listede bir numarada yer aldı. Şarkı 2012 yılında birden fazla hafta 300.000 üzerinde satan beş şarkıdan biridir. İki haftanın sonunda dijital ortamda 930.000 kopya satmıştır.Şarkı ABD dışında iyi bir ticari başarı yakaladı. Sanatçının Kanada'daki, "Today Was a Fairytale"den sonra, ikinci bir numarası oldu. Yeni Zelanda listesine iki numaradan girdi, haftanın en iyi girişiydi, ve sonraki hafta Swift'tin burada bir numara olan ilk şarkısı oldu. İrlanda'da ilk hafta on bir numarayken ikinci haftasında dört numaraya yükseldi ve "Love Story"den (2009) sonra sanatçının ülkede ilk onda yer alan ikinci şarkısı oldu. Ayrıca şarkı Birleşik Krallık'ta beş numarada yer alarak burada sanatçının en başarılı ikinci şarkısı oldu. "We Are Never Ever Getting Back Together" Swift'tin Avustralya'da ilk ona girebilen altıncı şarkısı oldu, ilk hafta on üç numarada ikinci hafta ise üç numarada yer aldı. Bunların dışında, Norveç'te on yedi, Hollanda'da yirmi dört, İspanya'da otuz iki numara oldu.


== Video klip ==


=== Gelişim ve yayınlanma ===
Şarkının video klibi 30 Ağustos 2012'de doğu zaman dilimine göre saat 19:49'da CMT, MTV ve TeenNick'te; yine aynı gün, doğu zaman dilimine göre saat 20.00'de de MTV.com, CMT.com ve VH1.com'da yayınlandı. Klibin yönetmenliğini, daha önce sanatçının "Mean" ve "Ours" kliplerinde de birlikte çalıştığı, Declan Whitebloom yaptı. Klip Sony F65 Cinealta kamera ile çekildi ve Swift klipte beş farklı kıyafet giydi. 4K çözünürlükte çekilen ilk video kliptir. Swift'te göre klip de şarkı kadar ilginçtir, klip hakkında "Her yerden örgülü şeyler çıkıyor; bir anda orman yaratıkları görebilirsiniz." demiştir. Video klip yayınlanmadan önce, 29 Ağustos 2012'de, CMT'nin resmi YouTube kanalında videonun on dört saniyelik bir tanıtımı yayınlandı.


=== Özet ===

Videonun başında Swift renkli bir pijama giymiş halde camın kenarında oturur ve şarkıya başlar. Ardından eski erkek arkadaşıyla (Noah Mills tarafından canlandırıldı.) tartışır. Nakarat kısmına gelindiğine ise Swift oturma odasına geçer ve hayvan kostümleri giymiş grubuyla beraber şarkının nakaratını söyler. Ardından kamera arkalarındaki televizyona doğru yaklaşır ve televizyondaki görüntüde sanatçının "Like ever." demesinden sonra yeni sahneye geçilir. Bu sahnede Swift ve eski sevgilisi yeniden barışmıştır ama mutfakta tartışmaktadır. Daha sonra telefon çalar ve eski sevgili onu bara çağırır. Ardından sahne değişir ve "mutlu günler" tabelasının olduğu bir parkta sevgilisiyle dolaşırlar, sonraki sahnede ise Swift yatağında birisiyle telefonda konuşur ve ona artık kesin olarak ayrıldıklarını ve bir daha birlikte olmayacaklarını anlatır. Videonun sonunda Swift evinde parti verir o sırada kapı çalar. Eski sevgilisi yine gelmiştir ama bu sefer onu içeri almaz, oturma odasından geçerek klibin ilk sahnesindeki camın kenarına oturur.


== Canlı performanslar ==
Swift şarkıyla ilk performansını Los Angeles'taki Staples Center'da gerçekleşen 2012 MTV Video Müzik Ödülleri'nde yaptı. Gecenin son performansını yapan sanatçı sahnede kırmızı ve beyaz çizgili bir bluz ve siyah şort giydi. Performans sahnede kayıt stüdyosu görünümü verilen bir alanda başladı, daha sonra sahne değiştirildi ve sanatçı, arka vokaller, danşçılar ve hayvan kostümü giymiş müzisyenlerle beraber sahnede yürümeye başladı. Sonunda ise Swift kendini dinleyicilere üzerine attı ve daha sonra tekrar sahneye çıkarak performansı bitirdi.


== Şarkı listesi ==
Dijital indirme"We Are Never Ever Getting Back Together"  – 3:11


== Listeler ==


== Yayınlanma tarihleri ==


== Kaynakça ==


== Dış bağlantılar ==
"We Are Never Ever Getting Back Together" sözleri sanatçının resmi web sitesi.
"We Are Never Ever Getting Back Together" video klibi 2 Eylül 2012 tarihinde Wayback Machine sitesinde arşivlendi. CMT.com