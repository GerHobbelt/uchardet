revision: 29635250
title: Gaius Caesar
url: https://tr.wikipedia.org/wiki/Gaius_Caesar


---

Gaius Julius Caesar Vipsanianus (MÖ 20  - 4), En bilinen adıyla Gaius Caesar,  Marcus Vipsanius Agrippa ve Yaşlı Julia'nın en büyük oğludur.. Her ne kadar Gaius Vipsanius Agrippa adıyla doğmuş olsa da, anne tarafından dedesi Roma İmparatoru Augustus tarafından evlat edinilmiş ve adı Gaius Julius Caesar Vipsanianus olarak değiştirilmiştir.
Gaius, kardeşi Lucius Caesar ile birlikte  MÖ 17 yılında anne tarafından dedeleri Roma İmparatoru Augustus tarafından evlatlık edinilmiş ve mirasçısı haline gelmişlerdir. MÖ 6 yılında Roma'lı Plebs'ler henüz on dört yaşında olan ve henüz toga virilis bile giymemiş olan  Gaius'un Konsül olmasından rahatsız olmuşlardır. Bir uzlaşma olarak, Senato binasında oturma hakkı verilmesine ancak Konsül haklarını tam olarak yirmi yaşında kullanmasına karar verildi. Bu noktada Gaius için "Gençliğin Prensi" ("princeps iuventutis") anlamında, onursal bir unvan olan ve equestrian düzende onu gençlerin başı yapan bir unvan yaratıldı. Üç yaş küçük kardeşi Lucius, uygun bir süre sonra aynı unvanla ödüllendirildi. Onurlarına tapınak ve heykeller dikildi. MÖ 1'de, Ermenilere karşı güç verme sözü veren ve Fırat üzerindeki bir adayı teklif eden Kral Ariobarzanes ile birlikte ordu komutanı yapıldı. M.S. yılında, arkadaşı Lucius Aemilius Paullus ile birlikte Konsül seçildi.
MÖ 1'de Yaşlı Drusus ve Küçük Antonia'un kızı ve akrabası  Livilla ile evlendi. Bu birliktelikten çocukları yoktur.Lucius 2 yılında ve Gaius ise henüz 24 yaşında Ermenistan'daki Artagiraya yapılan sefer sırasında yaralanması sonucu Limyra'da ölmüştür.İmparatorun en gözde iki mirasçısı olan Gaius ve Lucius'un ölmeleri üzerine, Augustus üvey oğlu Tiberius'u ve kalan tek torunu Postumus Agrippa'yı saygıdeğer mirasçıları olarak evlatlık edinmek zorunda kaldı.


== Ayrıca bakınız ==
Julio-Claudian aile ağacı


== Kaynakça ==