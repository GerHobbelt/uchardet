revision: 28485795
title: "Avar mutfa\u011F\u0131"
url: https://tr.wikipedia.org/wiki/Avar_mutfa%C4%9F%C4%B1


---

Avar mutfağı, Avarların yerli mutfağıdır. Avar mutfağı, Dağıstan'ın tanınan mutfaklarından biridir. Avar yemeklerinin en ünlüsü Hıngel'dir.


== Özellikleri ==
Avarlar geleneksel olarak kuzu ve sığır eti başta olmak üzere çok fazla et tüketirler. Eti çorba yapımında, unlu yemekler için dolgu yapımında ve birçok alanda kullanırlar.
Avar mutfağının ayırt edici özelliği kurutulmuş ettir. Kurutulmuş et, buzdolabının bulunmadığı zamanlarda besin özelliklerinin uzun süre korunmasını sağlıyordu. Avar mutfağında kurutulmuş et ve kuru etli fasulye çorbası başta olmak üzere birçok yemek hazırlanmaktadır. Avar mutfağında diğer mutfaklara kıyasla sebze daha az Sarımsak, sirke ve sıcak baharatların kullanımı daha fazladır.


== Ulusal yemekler ==
Hıngel Avar mutfağındaki en tanınan yemeklerden biridir. Gürcü mutfağındaki Hinkali ile karıştırılsa da isim benzerliği hariç aralarında başka bir benzerlik yoktur. Avar mutfağındaki diğer yemeklere kıyasla yapılması daha zordur. Hıngel hamurunu yaparken hamur kefir yoğurt veya süt peynir altı suyunda yoğrulmalıdır. Ardından Hıngel hamuru ince bir tabaka halinde açılır, kareler ve şeritler halinde kesilir. Daha sonra parçalar et suyunda kaynatılır ve üzerine sade yağ dökülüp büyük bir tabağa konulur. Hıngel et suyunda veya ayrı ayrı pişirilir. Hıngel dolgun, gözenekli, gür, haşlanmış hamur parçaları, haşlanmış et (kuzu veya tavuk), et suyu ve sos ile servis edilir.
Diğer Avar mutfağı yemekleri şunlardır:

Kurze (Курзэ): Et, peynir veya patates ile doldurulmuş köfte.
Çurpa (Чурпа): Et ile yapılan çorba çeşidi.
Botişal (Ботишал) - Peynir dolgulu börek.
Çudu (ЦӀураб чед): Geleneksel olarak süzme peynir ve sarımsakla doldurulmuş bir turta.


== Tatlılar ==
En popüler ulusal tatlılar bakluh (helva), patlamış mısır,ballı ceviz ve Kırgız usulü keklerdir (Muffin).


== Dış bağlantılar ==
"Ulusal aksan" yayınının web sitesinde "Avar ulusal mutfağı"7 Şubat 2020 tarihinde Wayback Machine sitesinde arşivlendi.
“Hıngel” yemek alanında Avar


== Edebiyat ==
Аварская кухня // Эхо Кавказа. — М., 1994 — № 1.
Ж. Н. Абуева. Дагестанская кухня. Издательский дом «Эпоха», 2012.
Е. С. Омельченко. Кулинария народов Северного Кавказа. Мх., Дагестанское книжное издательство, 1963


== Kaynakça ==