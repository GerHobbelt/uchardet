revision: 25005047
title: How We Do
url: https://tr.wikipedia.org/wiki/How_We_Do


---

"How We Do", Amerikalı rapçi The Game'in The Documentary adını taşıyan ilk stüdyo albümünden çıkan ikinci teklisidir. 50 Cent vokallerinin de bulunduğu şarkının yazarlığını The Game ve 50 Cent; yapımcılığını Dr. Dre ve Scott Storch üstlendi.


== Genel ==
Şarkı, Amerika Birleşik Devletleri radyo istasyonlarında büyük başarılar kazandı ve hit oldu. 2005 yılı başında Billboard Hot 100 listesinde dört numaraya yükselmeyi başaran şarkı; The Game'in ABD'de ilk beşe giren ilk şarkısı olma unvanına sahip oldu. Ayrıca, internet üzerinden en az 200.000 kez satın alınan "How We Do", RIAA tarafından platin plak ile ödüllendirildi. Şarkının Faith Evans vokalleri bulunan bir remixi mevcuttur. Ayrıca Eazy-E ve 2Pac vokalleri eklenmiş bir remixi daha bulunmaktadır.2004 yılı sonları ve 2005 yılı başlarında piyasada sıklıkla 50 Cent-Eminem şarkıları yer almasından dolayı, şarkı listede büyük düşüşler yaşadı. İlk yirminin dışında olmasına rağmen, sonraki tekli "Hate It or Love It"in önemli başarıları sayesinde aylarca listede ilk kırkın içerisinde kaldı.
Şarkı için bir video klip çekildi ve yönetmenliğini Hype Williams üstlendi.


== Listeler ==


== Kaynakça ==