revision: 25833526
title: "Muhammed Ka\u015F\u0131k\xE7\u0131"
url: https://tr.wikipedia.org/wiki/Muhammed_Ka%C5%9F%C4%B1k%C3%A7%C4%B1


---

Muhammed Halid Kaşıkçı (Arapça: محمد خالد خاشقجي‎; d. 1889 - ö. 1978, Riyad), Suudi tıp doktoru. Suudi Arabistan Kralı İbn Suud'un kişisel doktoruydu.Kaşıkçı Türk kökenliydi ve ailesi aslında Kayseri'de yaşıyordu. Samiha Ahmed ile evlendi ve Adnan Kaşıkçı, Samira Kaşıkçı, İsam Kaşıkçı, Adil Kaşıkçı, Asya Kaşıkçı ve Soheyr Kaşıkçı olmak üzere altı çocukları vardı. Cemal Kaşıkçı, Dodi Al Fayed ve İmad Kaşıkçı tanınan torunlarındandır.
Medine'de muhtesip olarak çalışan Kaşıkçı ailesi, Medine Müdafaası neticesinde kardeşi Abdullah Kaşıkçı ile beraber üyesi oldukları İttihat ve Terakki Cemiyeti tarafından Şam'a yerleştirilmişlerdir. Ardından Şam'da tıp okudu ve cerrah oldu. Daha sonra radyoterapi eğitimi için Paris'e gitti ve sonra özel kliniğini açmak için Mekke'ye gitti. 1970'lerde Lübnan'da Beyrut'ta yaşadı, ancak 1974'te Lübnan İç Savaşı'nın ortaya çıkmasından kısa bir süre sonra Londra'ya gitti. Sonunda ameliyat geçirirken öldüğü Riyad'a geri döndü ve Medine'ye gömüldü.


== Kaynakça ==