revision: 29855219
title: Ernst Haeckel
url: https://tr.wikipedia.org/wiki/Ernst_Haeckel


---

Ernst Heinrich Philipp August Haeckel, (d. 16 Şubat 1834, Potsdam - ö. 9 Ağustos 1919, Jena), Alman hekim, zoolog, filozof, ressam ve kâşif.


== Hayatı ==
1862'de Jena Üniversitesi Zooloji Üniversitesi'nde "karşılaştırmalı anatomi "  profesörü olarak atandı. 1865'te aynı üniversitede  kendisi için kurulan zooloji kürsüsünün başına geçti.
Başlıca ilgi alanını evrim oluşturdu. Charles Darwin'in "evrim teorisi" ile ilgili kuramını geliştirdi. Yazıları ve konuşmaları ile Darwinizm'in Almanca konuşulan coğrafyada da tanınmasına büyük katkısı oldu. Hocası Rudolf Virchow ve meslekdaşı Emil Heinrich Du Bois-Reymond'un aksine, Haeckel "evrim teorisi"nin müfredata alınmasını savundu.
Organizmaların biyolojik gelişimi ve türlerin evrimsel gelişimi teorisini geliştirdi. Lamarck'ın görüşlerine yakın, Darwin'in görüşlerini benimsemiş bir âlimdi. Biyogenetiğin temel yasasını oluşturdu. "Şube" ve "ekoloji" terimlerini kullanan ilk bilim insanı olmuştur.


== Teorileri ve kitapları ==
Filogenesis Teorisi (Yaşamın inorganik maddelerden oluştuğu teorisi.)
Canlıların Genel Morfolojisi (Generelle Morphologie der Organismen, 1866)
Doğal Yaratılışın Tarihi (Natürliche Schöpfungs Geschicte, 1868)
Sistematik Filojeni (Systematische Phylogenie, 1894-1896)


== Kaynakça ==
Muhittin Kazımoğlu, Büyük Ansiklopedi, Milliyet Yayınları, 1986, s. 2047.


== Dış bağlantılar ==
 Wikimedia Commons'ta Ernst Haeckel ile ilgili çoklu ortam kategorisi bulunur.