revision: 24273893
title: Mohel
url: https://tr.wikipedia.org/wiki/Mohel


---

Mohel (İbranice: מוהל‎) birit milah törenlerinde sünnet eden, konuyla ilgili eğitimini almış Yahudidir.


== Tora ==
Yahudiler için sünnet, Tora'da emredildiği için bir zorunluluktur:

Tekvin'de sünnet, Tanrı ile İbrahim arasında bir akittir: "Evinizde doğmuş ya da soyunuzdan olmayan bir yabancıdan satın alınmış köleler dahil sekiz günlük her erkek çocuk sünnet edilecek... Sünnet edilmemiş her erkek halkının arasından atılacak, çünkü antlaşmamı bozmuş demektir."
Levililer: "Rab Musa'ya şöyle dedi: İsrail halkına de ki, Bir kadın hamile kalıp erkek çocuk doğurursa, âdet gördüğü günlerde olduğu gibi yedi gün kirli sayılacaktır. Çocuk sekizinci gün sünnet edilmeli."


== Gelenek ==
Tora'da sünneti yapacak kişinin bebeğin babası (avi haben) olması gerektiği emredilir. Fakat, birçok baba bu konuda rahat olmadığı ve işin eğitimini almadığı için bir moheli temsilci olarak seçer. Mohel, sünnet ile ilgili ve tören sırasındaki ibadetle ilgili eğitim almış kişidir. Çoğu mohel doktor, haham (bazen her ikisi de) veya hazandır. Fakat ana mesleği ne olursa olsun hem dini hem tıbbi eğitimini almış olmalıdır.
Geleneksel olarak mohel makas yerine bıçak kullanır; cam asla kullanılmaz. Bugün, doktorlar ve ortodoks olmayan moheller deriyi kesmeden önce kıskaç kullanırlar. Kıskaç olası bir hatayı asgariye indirirken işi kolaylaştırır ve iyileşme sürecini hızlandırır. Fakat ortodoks moheller kıskaç kullanılmasına karşıdır çünkü deriyi kıskaçla ezmek bebeğe gereksiz acı verir ve kan akımını engeller ki bu çocuğun sağlığı açısından sakıncalı ve dini olarak yasaktır.


== Kadınlar ==
Muhafazakâr Yahudilik'te kadınların da bu işi yapabileceği belirtilir ve bu kadınlara mohelot (çoğul: mohelet) denir.
Ortodoks Yahudilik'te ise sünnet edecek kişinin erkek olması şarttır.


== Kaynakça ==