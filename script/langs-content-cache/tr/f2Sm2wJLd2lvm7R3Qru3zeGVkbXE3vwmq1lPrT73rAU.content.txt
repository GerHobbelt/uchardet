revision: 29397136
title: "Ay\u015Fe Erbulak"
url: https://tr.wikipedia.org/wiki/Ay%C5%9Fe_Erbulak


---

Ayşe Erbulak Özgürdal (d. 6 Ocak 1957, İstanbul), Türk yazar, oyuncu ve gazetecidir. Altan Erbulak ve Altan (Aşkın) Erbulak'ın aynı isimli kızıdır.
16 yaşında Ankara Üniversitesi Devlet Konservatuvarını kazandığında Cüneyt Gökçer'in önerisi ile mahkemeye başvurup adını Ayşe olarak değiştirdi.Ayşe Erbulak bir süre sonra Ankara Üniversitesi'ni bırakıp İstanbul Belediye Konservatuvarı'na girdi. Fakat babası Altan Erbulak'ın diğer mesleği olan gazeteciliğe merak sarınca mezun olmadan konservatuvardan ayrıldı.
Güneş Gazetesi, Günaydın Gazetesi ve Sabah Gazetesi'nde çalıştı.
19 yaşında Rıza Külegeç ile evlendi ve bu evlilikten oğlu oyuncu Dağhan Külegeç dünyaya geldi.
İlk profesyonel sahne deneyimini 1987 yılında Ali Poyrazoğlu Tiyatrosu'nda Seçimler oyununda babası Altan Erbulak ile yaşadı.


== Norveç ==
Ayşe Erbulak hayatının 12 yıllık bir dönemini Norveç'te geçirdi. İş vesilesiyle tanıştığı Willy Bang ile evlenip Norveç'e yerleşti. Trondheim'da 12 yıl boyunca bir yandan çalışıp bir yandan da gıda üzerine eğitim aldı. Norveç'te Gül(Smile) adını verdiği kahveyi açtı.
Bir gün Norveç'te Skatval Tiyatrosu'nun ''Üç kadın oyuncu aranıyor'' ilanını görüp bu ilana başvurdu ve orada 15 ayrı skeçten oluşan bir kabarede rol aldı. Daha sonra Stjördal Tiyatrosu'na geçti. 2010 yılında Stjördal Tiyatrosu ile birlikte Türkiye'ye gelip Tiyatro Festival'inde Norveççe oynadı. Bir dönem ise Norveç'te stand up gösterisi yaptı.


== Türkiye'ye dönüşü ==
Eşi Willy Bang'i kaybettikten 1 yıl sonra Türkiye'ye geri döndü ve Türkiye'ye döndükten sonra stand up gösterilerine ağırlık veren Ayşe Erbulak; Metin Zakoğlu Cafe Theatre, Lush Kabare, BKM Mutfak Sahne, Hayal Kahvesi gibi birçok yerde stand up gösterisi ile sahneye çıkmaktadır.
Ayşe Erbulak, Türkiye'ye dönünce TRT'de 200 bölüm canlı yayında Anne-Çocuk programını sundu. 2011 yılında Pis Yedili dizisi ile ekranlara geri döndü.
Tiyatro'ya geri dönüşü ise Emre Kınay'ın tiyatrosu olan Duru Tiyatro'nun Nafile Dünya oyunu ile oldu.


== Yazarlık ==
Polisiye romanlara her zaman merakı olan Ayşe Erbulak, eşi Willy Bang'in yönlendirmesi ve oğlu Dağhan Külegeç'in büyük desteği ile ilk kitabı Çok Şekerli Ölüm'ü yazdı. Bu kitap Hafiye Karılar adını verdiği üçlemenin ilk kitabıdır. Yoğun ilgi gören Çok Şekerli Ölüm'ün hemen ardından serinin ikinci kitabı Limonî Ölüm'ü ve üçüncü kitabı olan Ödüllü Ölüm'ü yazdı.
Son kitabı olan Dokuz Oda Cinayetleri ise 2014 yılında piyasaya çıktı.Ayşe Erbulak Özgürdal'ın yeni kitabı olan Annee Bak Kim Geldi 'nin 2015 yılının sonlarına doğru piyasaya çıkması bekleniyor.
Ayşe Erbulak Özgürdal marifetlerine çevirmenliği de ekleyerek Norveççe'den Türkçeye kitap çevirmeye başlamıştır.


== Erbulak Evi ==
Ayşe Erbulak babası Altan Erbulak'ın izinden giderek 2014 yılının Ekim ayında eğitim vermeye başlamak üzere oğlu Dağhan Külegeç ve eşi Özden Özgürdal ile birlikte Erbulak evi 11 Eylül 2014 tarihinde Wayback Machine sitesinde arşivlendi.'ni açtı. Erbulak Evi oyunculuk ve yazarlık alanlarında eğitim verecektir. Eğitmenler arasında Ayşe Erbulak, Dağhan Külegeç ve Özden Özgürdal'ın yanı sıra Özen Yula gibi sanatçılar bulunmaktadır.


== Özel hayatı ==
Erbulak 15 Nisan 2015 tarihinde Özden Özgürdal ile evlendi.


== Tiyatro oyunları ==


== Filmografisi ==


== Kitaplar ==


== Kaynakça ==


== Dış bağlantılar ==
posta gazetesi röportajı
hürriyet gazetesi kelebek röportajı 11 Eylül 2014 tarihinde Wayback Machine sitesinde arşivlendi.