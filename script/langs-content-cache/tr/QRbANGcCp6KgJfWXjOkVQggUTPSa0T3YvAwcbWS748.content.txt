revision: 27357720
title: Digimon Survive
url: https://tr.wikipedia.org/wiki/Digimon_Survive


---

Digimon Survive, Witchcraft tarafından geliştirilen ve PlayStation 4, Xbox One, Nintendo Switch ve Microsoft Windows platformları için 2021'de Bandai Namco Entertainment tarafından yayınlanacak bir hayatta kalma taktiksel rol yapma video oyunudur.


== Oynanış ==
Oyuncunun seçimleri, Digimon'un digievrim süreci de dahil olmak üzere hikâyenin yönünü etkiler. Birden çok oynanış ile farklı yollara ve farklı çözümlemelere ulaşılabilir. Oyunun birden fazla sonu olacak ve yanlış seçimler yapılırsa karakterler öldürülecek. Oyun, "Drama Bölümleri", "Arama Eylemi", "Serbest Eylem" ve "Serbest Savaş" gibi birden fazla oyun türüne ayrılmıştır. "Drama Bölümleri" sırasında oyun, hikâyeyi anlatmak için metinlere başvurmaktadır. "Arama Eylemi" bölümünde, oyuncu hayatta kalmanın bir yolunu arar. "Serbest Eylem" bölümünde, oyuncu sınırlı bir zaman aralığında nereye gideceğini ve kiminle konuşacağını seçer. "Serbest Savaş" sırasında, oyuncu Digimon'larını eğitmek ve eşya toplamak için belirli alanlara girebilir.


== Hikâye ==
Takuma Momozuka, Minoru Hyuuga, Aoi Shibuya, Saki Kimijima, Ryou Tominaga, Shuuji Kayama, Kaito Shinonome, Miu Shinonome ve diğerleri, bahar tatili sırasında tarihi çalışmalar için ders dışı etkinlikler kampındadır. İkinci gün Takuma, Minoru ve Aoi, "Canavar Tanrıları" (Kemonogami) efsanesini araştırmak için ünlü bir yerel tapınağı ziyaret eder. Orada Koromon ile karşılaşırlar, sonra çığlık atarlar. Koromon ve grup çığlığa koşar ve sınıf arkadaşlarının diğer Digimon'lar tarafından saldırıya uğradığını görür. Koromon, Agumon'a dönüşür ve Digimon'ları korkutur. İşte bu noktada, Takuma ve diğerleri başka bir dünyada olduklarını keşfederler.


== Geliştirme aşaması ==
Digimon Survive ilk olarak PlayStation 4 ve Nintendo Switch'te yayınlanmak üzere Japon dergisi V Jump'ın Temmuz 2018 sayısında duyuruldu. Batı versiyonu Bandai tarafından bir fragman aracılığıyla YouTube'da duyuruldu, Xbox One ve Steam platformlara dahil edildi. 6 Temmuz 2019'da oyun 2020'ye ertelendi. 29 Temmuz 2020'de Toei Animation Europe, Survive'ın Ocak 2021'de Avrupa'da yayınlanacağını açıkladı ancak bu duyuru, 4 Ağustos'ta web sitelerinden kaldırıldı. 8 Ekim 2020'de oyun yapımcısı Kazumasa Habu, Survive için oyun sisteminin gözden geçirildiği ve programlarını sıfırdan yeniden yapmak zorunda kaldıkları için Twitter üzerinden bir kez daha ertelendiğini belirtti. 15 Ekim'de Bandai tarafından oyunun çıkış tarihinin COVID-19 salgını nedeniyle 2021'e ertelendiği resmi olarak duyuruldu.


== Notlar ==


== Kaynakça ==


== Dış bağlantılar ==
Resmî site