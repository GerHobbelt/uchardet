revision: 28963730
title: "Ku\u015Fdili Deresi"
url: https://tr.wikipedia.org/wiki/Ku%C5%9Fdili_Deresi


---

Kuşdili Deresi ya da Kurbağalıdere, İstanbul'un Anadolu Yakasında Marmara Denizi'ne dökülen başlıca akarsulardan biri.
Yaklaşık 9 km uzunluğundaki Kuşdili Deresi, kaynağını Kayış Dağı eteklerindeki Küçükbakkalköy'den alır. Mimi Deresi ve Küçükçamlıca'dan gelen sularla da büyüdükten sonra Kalamış Koyu'nun kuzeyinde Marmara Denizi'ne ulaşır.
Dere, büyük ölçüde kanal içine alınmış durumdadır. Yağışlı günlerin ardından suyu çoğalan akarsuyun yukarı kesimi yazın hemen hemen tümüyle kuru bir dere görünümü alır. Kalamış Koyu'ndan gelen kayıklar ancak Kurbağalı Dere Köprüsü'nün (eski adı : Kasr-ı Ali Köprüsü) altından geçip 30–40 m daha ilerleyebilmektedir.
Kurbağalıdere'nin 'Kuşdili  Deresi" adını alması, 20. yüzyıl başında  saka, florya, iskete gibi ötücü kuşlarını üzeri örtülü kafesler içinde dere kıyısına getirmesiyle ilgilidir. Bu kuşlar deredeki kurbağaların sesleri ile kendi seslerini yarıştırarak öterler ve kanarya gibi makara çekmeyi öğrendiklerinden dereye "kuşlara dil öğreten dere" anlamında Kuşdili Deresi yanındaki çayıra Kuşdili Çayırı denmiştir. Kuşdili Çayırı, 20. yüzyıl başından itibaren piknik, panayır, sirk gibi etkinliklerin, kır kahvesi, sinema gibi sosyal tesislerin  mekanı olmuştur. Söz konusu eğlence mekanı, zamanla bu etkinlikleri ve etkinlik alanlarını kaybederek ıssız, boş bir alan dönüşmüştür.Dere,  2000'li yılların başından beri yoğun koku ve kirlilik nedeniyle şikayet konusu olmuştur. 2010 yılında başlayarak ıslah çalışmaları yapılmıştır.


== Galeri ==

		
		
		
		


== Kaynakça ==