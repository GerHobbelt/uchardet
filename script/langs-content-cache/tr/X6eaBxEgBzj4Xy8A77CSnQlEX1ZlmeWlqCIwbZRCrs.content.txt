revision: 29170688
title: Cody Rhodes
url: https://tr.wikipedia.org/wiki/Cody_Rhodes


---

Cody Garrett Runnels (d. 30 Haziran 1985), bilinen ring adıyla Cody Rhodes veya kısaca Cody, Amerikalı profesyonel güreşçi, organizatör, iş insanı ve oyuncu. WWE şirketinde güreşmektedir. Aynı zamanda kendisi, TNT kemerini en uzun tutan kişi olup, her hafta rakipleriyle uzun maçlar çıkarıp, sonrasında onlara sarılan, teselli eden ve kemere anlamlar yüklemek için duygu dolu promolar kesen birisidir.
Rhodes, WWE Hall of Famer Dusty Rhodes'un oğludur ve eski WWE güreşçisi Goldust'ın üvey kardeşidir. Amatör güreş kariyerinde iki kez Georgia eyalet şampiyonu olurken, babası ve ağabeyi gibi profesyonel güreşe adım attı ve 2006 yılında WWE'ye katıldı. Başlangıçta şirketin gelişim bölgesi olan Ohio Valley Wrestling'e (OVW) alındı. OVW'da Triple Crown Şampiyonu olan güreşçi, 2007 yılında WWE'nin ana kadrosuna katıldı ve 9 yıl şirkette kaldı. Bu süreç içerisinde gerçek adı altında güreşirken daha sonra Stardust adını da kullandı. WWE'de güreşirken Rhodes, iki kez Kıtalarası Şampiyonu ve üretken bir takım güreşçisi olarak, dört ayrı takım arkadaşıyla altı kez takım şampiyonu (üç Dünya Takım Şampiyonluğu ve üç WWE Takım Şampiyonluğu) oldu. Rhodes, Mayıs 2016'da serbest bırakılmasını talep ettikten sonra WWE'den ayrıldı.
WWE'den ayrıldıktan sonra Rhodes, bağımsız federasyonlarda güreşmeye başladı. Ayrıca Total Nonstop Action'da (TNA) birkaç kez göründü. 2016'nın başından 2017'nin başlarına kadar olan zaman dilimi içinde WWE'de WrestleMania, Ring of Honor'da (ROH) Final Battle ve New Japan Pro-Wrestling'de (NJPW) Wrestle Kingdom etkinliklerinde yer alırken TNA'de de Bound for Glory etkinliğinde bulundu. Eylül 2017'de Rhodes, ROH şirketinde güreşirken bir kez ROH Dünya Şampiyonu, bir kez NWA Dünya Ağırsiklet Şampiyonluğu (ROH'in National Wrestling Alliance ortaklığıyla), bir kez IWGP Birleşik Devletler Ağırsiklet Şampiyonluğu ve bir kez ROH Dünya Altı Kişilik Takım Şampiyonluğu (The Young Bucks ile) kemerlerini kazanırken; bir süre NWA Dünya, IWGP ABD ve ROH altı kişilik takım kemerlerini beraber tuttu.


== Güreşten önceki hayatı ==
Rhodes, 30 Haziran 1985 tarihinde Marietta, Georgia'da doğdu ve onun kimliğindeki adı Cody Garrett Runnels olarak belirlendi. Adını 17 yaşında Cody Rhodes olarak değiştirdi. Rhodes, Lassiter Lisesinde okudu ve lisede başarılı bir güreş kariyeri geçirdi. 171 lb (78 kg) bölümünde ikinci sınuıf öğrencisi olarak altıncı oldu. 2003 yılında 189 lb (86 kg) Georgia eyalet turnuvasını kazandı ve son yılında tekrar şampiyon oldu. Pensilvanya Eyalet Üniversitesi'nde üniversite düzeyinde güreşmeyi planlamıştı ancak daha sonra bunun yerine profesyonel güreşçi olmaya karar verdi. Lise zamanlarında Rhodes ayrıca babasının Turnbuckle Championship Wrestling federasyonunda hakemlik yaptı. Liseden mezun olduktan sonra Rhodes, oyunculuk okuluna başladı.


== Profesyonel güreş kariyeri ==


=== World Wrestling Entertainment/WWE ===


==== Ohio Valley Wrestling (2006-2007) ====

Rhodes, 12 yaşındayken babası Dusty Rhodes ile profesyonel güreş antrenmanları yapmaya başladı. Ancak, bu antrenmanlar temel konularla sınırlıydı. Al Snow, Danny Davis, Randy Orton ve Ricky Morton'dan eğitim aldı. Rhodes, doğum adı Cody Runnels'ı kullanarak Mayıs 2016'da Ohio Valley Wrestling'de (OVW) güreşmeye başladı. İlk maçına 13 Mayıs'ta Corydon, Indiana'da yapılan OVW canlı etkinliğinde çıktı ve maçta Pat Buck'a yenildi.Runnels, Ağustos 2006 ortalarında Shawn Spears ile takım oluşturdu ve çok geçmeden OVW Southern Tag Team Championship kemeri için The Untouchables takımıyla rekabete başladılar. 18 Ekim'de The Untouchables'tan ilk kemerlerini kazandılar. Kasım 2006'da Runnels ve Spears, takım maçında The Untouchables'ı yendi ve The Untouchables'ın menajeri Cherry, onların menajeri oldu. Cherry, ringin dışında Spears ve Runnels'a eşlik etmeye başladı ve yakın zamanda Spears, menajerine aşık olmaya başladı, bu da maçlarına etki etmeye başladı. 29 Kasım'da OVW Southern Tag Team Championship kemeri, The Untouchables ile Runnels ve Spears arasındaki maç berabere bitince askıya alındı. Ertesi hafta boştaki kemer için ikitakım arasında maç ayarlandı. Maç sırasında Cherry, Spears ve Runnels'a ihanet ederek The Untouchables'a tekrar katıldı ve onların OVW Southern Tag Team Championship kemerlerini geri almasını sağladı. İki hafta sonra 20 Aralık'ta Runnels ve Spears, bu sefer sokak kavgasında rövanşı kazanarak kemerleri ikinci kez aldı.Kısa bir süre sonra Spears, Runnels'ın tekli olarak kariyerindeki başarısını kıskandıktan sonra, Runnels ve Spears birbirleriyle senaryolanmış bir rekabete başladı. Bu rekabet, Runnels'ın 17 Şubat 2007 tarihinde yapılan bir canlı etkinlikte Paul Burchill'den OVW Heavyweight Championship kemerini almasıyla başladı. Runnels, ertesi gün kemerini Burchill'e geri kaybetti. Spears, buna cevap olarak OVW Television Championship kemerini kazandı. 11 Nisan'da ikili, Southern Tag Team Championship kemerlerini Justin LaRouche ve Charles Evans'a kaybetti. Runnels, 6 Temmuz'da rakibini yenerek yeni OVW Televizyon Şampiyonu oldu. Ancak, bir hafta sonra kemerini Spears'a kaybetti.


==== WWE'ye girişi ve Hardcore Holly ile takım oluşu (2007-2008) ====

2 Temmuz 2007 Raw programında Runnels, babasının güreşçi soyadı Rhodes'u kullanarak ilk kez televizyonda göründü. Bir arka alan segmentinde babası Dusty Rhodes ve Randy Orton ile beraberken Orton, Rhodes'a kendisini tanıtıp Dusty'ye tokat attı ve saygısızlık gösterdi. 9 Temmuz'da Rhodes da Orton'a tokat attı. Sonraki hafta WWE'deki ilk maçında Orton'a yenildi. Rhodes, The Great American Bash etkinliğinde göründü ve Orton'ın, babasına saldırmasını engelledi. Sonraki gece Raw programında Rhodes, Orton'a rövanş için meydan okudu ve maçı yine kaybetti. Orton, bunun ardından Rhodes'un babasının kafasını tekmeledi. Rhodes'un bir sonraki rekabeti Daivari ile oldu. 30 Temmuz Raw programında onu tuşlayarak işini elinde tuttu. Rekabetin ortasında The World's Greatest Tag Team üyeleri Charlie Haas ve Shelton Benjamin ile de teke tek maçlarda rekabet etti. İki rekabet birleşince Rhodes, Paul London ve Brian Kendrick, altı kişilik takım maçında The World's Greatest Tag Team ve Daivari'yi yendi. Sonraki hafta Rhodes'un Mickie James ile takım olarak Daivari ve Jillian Hall'ı yenmesiyle rekabetleri sona erdi.

Üç hafta sonra Hardcore Holly ile çekişmeye başladı ve ona üst üste üç maçta yenildi. Rhodes, sonunda Holly'nin saygısını kazandı ve yaptıkları maçta Rhodes'un pes etmemesi Holly'yi etkiledi. Bunun üzerine ikisi takım kurdu. Paul London ve Brian Kendrick ile The Highlanders takımlarını yenen ikili Dünya Takım Şampiyonluğu kemer maçına çıkmaya hak kazandı. Survivor Series'de takım kemerlerinin sahibi Lance Cade ve Trevor Murdoch'a karşı mücadele ettiler. Bu maç, Rhodes'un televizyonda gösterilen ilk kemer maçı ve izle ve öde maçı oldu. Ancak ikili, kemeri almayı başaramadı. 19 Kasım Raw programında Rhodes, dördüncü kez Holly ile karşılaştı ve bu sefer onu yenmeyi başardı. Daha sonra Randy Orton ikisine de saldırdı. 10 Aralık 2007 tarihinde yayınlanan Raw 15. yıl özel bölümünde Rhodes ve Holly, Lance Cade ve Trevor Murdoch'u yenerek Dünya Takım Şampiyonluğu kemerlerinin sahibi oldu. Bu kemer, Rhodes'un WWE'de aldığı ilk kemer oldu. Mayıs 2008'de Ted DiBiase, ikiliyle rekabete başladı ve Raw brand'inin bir parçası olarak ilk maçında kemerlerini almakla onları tehdit etti. 29 Haziran'da yapılan Night of Champions izle ve öde etkinliğinde Rhodes, Holly'ye ihanet etti ve Ted DiBiase'nin takım arkadaşı olduğunu açıklayarak onun maçı kazanmasına yardım etti. Bu şekilde ikinci kez Dünya Takım Şampiyonu oldu.


==== The Legacy (2008-2010) ====

Rhodes ve DiBiase, kemerleri bir ay kadar tuttuktan sonra 4 Ağustos 2008 Raw programında John Cena ve Batista'ya kaybetti. Ertesi hafta Raw programında DiBiase ve Rhodes, rövanş maçı hakkını kullanarak kemerleri geri aldı. Eylül ayında, Rhodes ve DiBiase'ye Afa'nın oğlu Manu katıldı ve çok kuşaklı güreşçi grubunu oluşturdular. 27 Ekim Raw programında Rhodes ve DiBiase, Dünya Takım Şampiyonluğu kemerlerini Kofi Kingston ve CM Punk'a kaybetti.3 Kasım 2008 Raw programında Rhodes, DiBiase ve Manu; kendilerini aşağılayan ve DiBiase'ye saldıran Orton ile bir senaryoya girmeye başladı. Survivor Series'de Orton'ın kaptanlığını yaptığı takımda yer alan Rhodes, Orton ile beraber eleme maçında sona kalan iki güreşçi oldu. Rhodes ve Manu, sonraki haftalarda Orton'ın ittifak teklifi kabul etti ve üçlü, kendini The Legacy olarak adlandırarak ilk maçlarına  Batista ve Triple H karşısında ikiye üç handikap maçında çıktı. Orton, kendilerini kanıtlamaları için The Legacy üyelerini test etmeye başladı ve iki hafta sonunda Manu ve Sim Snuka gruptan atıldı.

12 Ocak 2009 Raw programında Snuka ve Manu, ittifak kurmak için geri dönüş yapan DiBiase ile birlikte Rhodes'a Orton'a saldırma fırsatı verdi, ancak Rhodes bunu reddetti. Üçü beraber Orton'a saldırmak üzereyken DiBiase, bunun yerine Orton ve Rhodes'a katılarak Snuka ve Manu'ya saldırdı ve The Legacy'nin üyesi oldu. The Legacy'nin parçası olan Rhodes, Royal Rumble maçına katıldı ve Orton'ın kazanmasına yardımcı olduğu bu maçta son üçe kalsa da Triple H'e elendi. Rhodes ve DiBiase, Orton'ın McMahon ailesi ile olan rekabet senaryosunda yer aldı ve ikili Orton'ın Shane ve Stephanie McMahon ile Stephanie'nin gerçek hayattaki eşi Triple H'e saldırmasına yardımcı oldu. Rhodes, The Legacy'ye katılmasının sonucu olarak ana etkinlik seviyesine yükseldi ve Orton'ın rakipleriyle handikap maçlarında altı kişilik takım maçlarında yer aldı.26 Nisan'da yapılan Backlash'te Rhodes, DiBiase ve Orton, altı kişilik takım maçında Triple H, Batista ve Shane McMahon'ı yenerken; maç öncesi belirlenen kurallara göre Orton, WWE Şampiyonluğu kemerini kazandı. Rhodes, Haziran ayında küçük bir boyun sakatlığı geçirdi ancak iyileşmesi için molaya gerek duymadı. 2009'un ortalarına doğru Rhodes ve DiBiase, Triple H başta olmak üzere Orton'ın düşmanlarına saldırmaya devam etti. Bunun üzerine Triple H, Shawn Michaels ile beraber D-Generation X'i (DX) yeniden kurdu ve DX, SummerSlam'de Rhodes ve DiBiase'yi yendi. Rhodes ve DiBiase, sonraki izle ve öde etkinliği olan Breaking Point'te yaptıkları her yerde pes ettirmenin olduğu maçta DX'i yenmeyi başarsa da; Ekim ayında Hell in a Cell etkinliğinde yapılan Hell in a Cell maçında DX'e yenildi. Maçta Rhodes, kafasına çekiç darbesi aldıktan sonra tuş oldu.2010 Royal Rumble sırasında The Legacy arasında gerilimler yaşanmaya başladı. Rhodes, Orton'ın WWE Şampiyonluğu maçına karışmaya çalıştı. Rhodes, kendisine yardım eden DiBiase'yle beraber Orton'ın rakibine saldırırken hakeme yakalandı ve Orton'ın diskalifiye olmasına yol açtı. 15 Şubat Raw proramında Orton, Sheamus ile kemerin ortada olmadığı rövanş maçında karşılaştı. Ancak Rhodes ve DiBiase'nin müdahalesiyle yine diskalifiye oldu. Elimination Chamber'da WWE Şampiyonluğu için yapılan Elimination Chamber maçına Rhodes müdahalesiyle DiBiase'nin eline bir kurşun boru geçti ve DiBiase, boruyla Orton'a vurduktan sonra onu tuşlayarak maçtan eledi. Ertesi gece Raw programında Orton, altı kişilik takım maçı sırasında Rhodes ve DiBiase'ye saldırdı. Buna cevaben sonraki hafta ikisi  Orton'a saldırdı. Bunun üzerine WrestleMania XXVI'da yapılan üçlü tehdit maçında Orton, Rhodes ve DiBiase'yi yendi.


==== "Dashing" Cody Rhodes (2010-2011) ====

2010 WWE ek seçmelerinde Rhodes, SmackDown'a seçildi. Brand'deki ilk maçına 30 Nisan SmackDown programında çıktı ve o maçta John Morrison'ı yendi. Sonraki hafta SmackDown programında Rhodes, boştaki WWE Kıtalarası Şampiyonluğu için bir turnuvada yer aldı ancak yarı finalde Christian'a yenildi. Rhodes, NXT'nin ikinci sezonunda üçüncü jenerasyon güreşçi olan Husky Harris'e mentörlük yaptı.25 Haziran SmackDown programında Rhodes, WWE'de en iyi görünümlü güreşçi olduğunu düşünen yeni bir narsisistik karaktere büründü ve kendisini "Dashing" Cody Rhodes olarak adlandırdı. Karakterinin parçası olarak Rhodes, havalı olduğunu gösteren skeçler yayınlamaya başladı. Yer aldığı maçlarda yüzünü aşırı şekilde koruyordu. Eğer yüzüne vurulmuşsa, hemen bir ayna çıkararak yüzünü kontrol ediyordu. Eylül ayında bir maçtan sonra Drew McIntyre ile beraber Christian'a saldırdı. Ayrıca ikili, ittifak kurarak Matt Hardy de saldırdı. Eylül ayında yapılan Night of Champions etkinliğinde Rhodes ve McIntyre, takım karmaşa maçında WWE Takım Şampiyonluğu kemerlerinin sahibi oldu. Bragging Rights'ta kemerleri The Nexus'a (John Cena ve David Otunga) kaybettiler. 29 Ekim SmackDown programında bir takım maçını kaybettikten sonra Rhodes ve McIntyre takım arkadaşlıklarını bitirdi.


==== Kıtalararası Şampiyonu (2011-2012) ====
21 Ocak 2011 tarihinde Rhodes, Rey Mysterio ile karşılaştığı bir maç sırasında yüzüne Mysterio'dan bir dizlik darbesi aldı ve Rhodes'un burnu kırıldı. Bunun üzerine Rhodes, artık gösterişli biri olmadığını ve yüz rekonstrüktif ameliyatı gerektiğini açıkladı. Rhodes, birkaç hafta televizyonda görünmedi. Döndüğünde yüzüne şeffaf koruyucu bir maske takmıştı. Mysterio'ya saldırmak için babasıyla tartıştı ve 25 Şubat SmackDown programında Mysterio'nun maskesini çıkardı. Rhodes, daha sonra düzenli olarak koruyucu maskesiyle çıkmaya başladı ve kendisine maç sırasında kafa atan güreşçilere maskesini silah gibi kullandı. Rhodes, 3 Nisan'da WrestleMania XXVII'de yaptıkları maçta Mysterio'yu yendi. İkisi ayrıca Ekim ayındaki Extreme Rules izle ve öde etkinliğinde Falls Count Anywhere maçında güreşti. Bu maçı Mysterio kazandı.

WrestleMania XXVII sonrası SmackDown programlarında Rhodes, yaptığı promolar sırasında asistanlarının yardımıyla seyirciye kağıt torba dağıtıyordu. Rhodes, kağıt torbaları seyircilere çirkinliklerini ve kusurlarını örtmek için dağıttığını söyledi ve torbaları başlarına takmasını isteyerek onları aşağıladı. Rhodes, ayrıca bazı rakipleriyle yaptıkları maçtan sonra onların yüzüne kağıt torba takıyordu. Rhodes, 20 Mayıs SmackDown programında Ted DiBiase ile yeniden ittifak kurdu ve ikili, Sin Cara ve Daniel Bryan ile rekabete girdi. İkinci geleneksel Money in the Bank izle ve öde etkinliğinde Rhodes, Money in the Bank merdiven maçında yer aldı ancak, maçı Bryan kazandı.9 Ağustos'ta çekimleri yapılan 12 Ağustos SmackDown programında Rhodes, Ezekiel Jackson'ı yenerek Kıtalararası Şampiyonluğu kemerini kazanarak şirketteki ilk tekli kemerini aldı. Sonraki hafta Rhodes ve DiBiase, Orton ile sözlü bir atışma yaşadı. Ertesi hafta Rhodes, Orton'a teke tek maçta yenilen DiBiase'ye saldırdı ve ittifaklarını bitirdi. Bunun sonucu olarak ikisi Night of Champions'ta Kıtalararası Şampiyonluğu maçına çıktı. Bu maçı Rhodes kazandı. Aynı zamanda Orton ile de rekabette olan Rhodes, 9 Eylül SmackDown programında ona yenildi. Ancak 12 Eylül Raw programında yapılan rövanş maçında Mark Henry'nin Orton'ın dikkatini dağıtmasıyla onu yendi. 23 Eylül SmackDown programında Orton, maçları sırasında Rhodes'un maskesini çıkararak ona maskeyle vurdu ve Rhodes, diskalifiye ile Orton'ı yenmiş oldu. Maçtan sonra Orton, Rhodes'a ringin ziliyle vurdu ve Rhodes'un yüzünü keserek kanamaya yol açtı. Sonraki hafta SmackDown programında Rhodes, yaralarının kapanması için dokuz dikiş yapıldığını söyledi.

2 Ekim'de yapılan Hell in a Cell izle ve öde etkinliğinde Rhodes, tasarımı değişen beyaz renkli ve 1980'lerdeki klasik tarzına dönen Kıtalararası Şampiyonluğu kemeriyle geldi. Ardından John Morrison'a karşı kemerini başarıyla savundu. Ekim ayına doğru Rhodes, Orton ile rekabetine devam ediyordu. Legacy üyesi olmasının Dünya Ağırsiklet Şampiyonluğu kemerini kazanmasını önlediğini iddia eden Rhodes, Orton ile beraber olduğu sürece ondan kötü muamele gördüğünü söyledi. Vengeance etkinliğinde yapılan kemerin ortada olmadığı maçta Rhodes, Orton'a yenildi. 4 Kasım SmackDown programında Orton, Sokak Kavgasında Rhodes'u yenerek rekabetini bitirirken bu süreçte Rhodes'un maskesini kırdı. 14 Kasım Raw programında Rhodes, maskesiz göründü ve Orton'ın kendi maskesini kırmasıyla özgür kaldığını açıklayarak maskeli karakterinin sona erdiğini işaret etti.Rhodes, daha sonra SmackDown yorumcusu Booker T ile rekabete başladı. Birkaç kez ona arkadan saldırdı ve Tables, Ladders and Chairs etkinliğinde ve SmackDown programında Booker T'ye karşı Kıtalararası Şampiyonluğu kemerini başarıyla savundu. 2012 Royal Rumble maçında 40 dakika kaldı ve Big Show'a elenmeden önce altı güreşçiyi eleyerek diğerlerinden daha fazla kişi eledi. Elimination Chamber'de Rhodes, Dünya Ağırsiklet Şampiyonluğu için yapılan Elimination Chamber maçında Big Show'u eledikten sonra Santino Marella'ya elendi. Rhodes ilerleyen haftaları, Big Show'un önceki WrestleMania'larda geçirdiği utanç verici anları vurgulayarak geçirdi. Aynı zamanda Big Show'un maçlarını kaybetmesine neden oldu. WrestleMania XXVIII'de Rhodes, Kıtalararası Şampiyonluğu kemerini Big Show'a kaybetti ve Rhodes'un 236 günlük sekiz aya yakın süren saltanatı sona erdi.WrestleMania'da aldığı mağlubiyetten sonra Rhodes, sonraki maçlarda da Big Show'un dikkat dağıtması nedeniyle kısa bir mağlubiyet serisi yaşadı. Kemeri kaybettikten dört hafta sonra Rhodes, Extreme Rules'da yapılan masa maçında kemerini geri aldı. 7 Mayıs Raw SuperShow programında Rhodes, Big Show'a karşı kemer için yapılan rövanş maçında kendisini dışarıda saydırarak kemerini korudu. Rhodes, iki hafta sonra Over the Limit'te geri dönüş yapan Christian'a Kıtalararası Şampiyonluğu kemerini kaybetti. 29 Haziran SmackDown programında Rhodes ve David Otunga, Money in the Bank eleme maçında Otunga'nın tuşlanmasıyla Christian ve Birleşik Devletler Şampiyonu Santino Marella'ya yenildi. Daha sonra Rhodes, kendisinni yenilmediğini söyledi ve bir şans daha istedi. Dört gün sonra yapılan Super SmackDown Live programında WWE Yönetim Kurulu, Rhodes'a bir şans daha verdi ve Rhodes, Christian'ı yenerek maça katılmaya hak kazandı. Ancak Money in the Bank'te kazanan Dolph Ziggler oldu. 16 Eylül'de yapılan Night of Champions'ta Rhodes, Rey Mysterio ve Sin Cara'nın da yer aldığı ölümcül dört yönlü maçta The Miz'den Kıtalararası Şampiyonluğu kemerini almayı başaramadı.


==== Team Rhodes Scholars (2012-2013) ====
Rhodes, daha sonra Damien Sandow ile ittifak kurarak 24 Eylül Raw programında Takım Şampiyonları Team Hell No'ya (Daniel Bryan ve Kane) saldırdı ve bir sonraki şampiyonların kendisi olacaklarını söyledi. Kendilerini Rhodes Scholars olarak adlandıran takım, bir Takım Şampiyonluğu turnuvasına girdi ve The Usos'u yendi. En son 22 Ekim Raw programında Rey Mysterio ve Sin Cara'yı finalde yenen ikili, turnuvayı kazandı ve Takım Şampiyonluğu kemerlerine bir numaralı aday oldu. Team Rhodes Scholars, 28 Ekim'de yapılan Hell in a Cell'de Team Hell No'ya karşı kemer maçında diskalifiye ile kazandı. Bu sonuçla Team Hell No kemerlerini korumuş oldu. Rhodes Scholars, 14 Kasım WWE Main Event programında WWE Takım Şampiyonluğu kemerleri için bir şans daha elde etse de, Team Hell No'ya yine yenildi. Maç sırasında Rhodes, bir sarsıntı ve omuz gerginliği geçirdi. Bu sakatlık, onun Survivor Series'de beşe beş geleneksel elemeli takım maçına katılımını engelledi.

Rhodes, 10 Aralık Raw programında sakatlıktan döndü ve bıyık bıraktı. Sandow ile beraber; Primo & Epico, The Prime Time Players (Darren Young ve Titus O'Neil) ve The Usos takımlarını ölümcül dört yönlü takım eleme maçında yenerek Takım Şampiyonluğu kemerlerine bir numaralı aday olmak için TLC: Tables, Ladders and Chairs'ta masa maçında Rey Mysterio ve Sin Cara'ya karşı yer almaya hak kazandı. Altı gün sonra izle ve öde etkinliğinde Team Rhodes Scholars, Mysterio ve Sin Cara'yı yenerek WWE Takım Şampiyonluğu kemerlerine bir numaralı aday oldu. Team Rhodes Scholars, sonraki Main Event bölümünde yine kemer maçına çıktı, ancak bir kez daha Team Hell No'ya yenildi. 7 Ocak 2013 Raw programında Team Rhodes Scholars, Team Hell No'yu kemrin ortada olmadığı maçta yenerek bir kez daha WWE Takım Şampiyonluğu maçı hakkı kazandı. Ancak, 27 Ocak'taki Royal Rumble'da bir kez daha kemeri almayı başaramadı. Sonraki SmackDown programında Rhodes ve Sandow, karşılıklı anlaşarak Team Rhodes Scholars'ı dağıtmaya karar verdi ve "en iyi arkadaş" olarak kaldı. 17 Şubat'ta Elimination Chamber gösteri öncesinde tekrar birleşen ikili, Brodus Clay ve Tensai takımına yenildi. Rhodes ve Sandow, daha sonra The Bella Twins ile birleşerek Tons of Funk (Brodus Clay ve Tensai) ve The Funkadactyls (Cameron ve Naomi) ial rekabete başladı. 7 Nisan'da WrestleMania 29'da iki takım arasında sekiz kişilik karışık takım maçı yapılacaktı, ancak zaman kısıtlaması olduğundan maç iptal edildi. WrestleMania yerine ertesi gece Raw programınd ayapılan maçın galibi Tons of Funk ve The Funkadactyls oldu.14 Temmuz'da Money in the Bank izle ve öde etkinliğinde Rhodes, Dünya Ağırsiklet Şampiyonluğu Money in the Bank merdiven maçında yer aldı. Rhodes maçı kazanmak üzereyken Damien Sandow, onu merdivenden fırlattı ve ardından kendisi çantayı alarak maçı kazandı. Sonraki gece Raw programında Rhodes, Sandow'a saldırdı ve Team Rhodes Scholars dağıldı. 26 Temmuz SmackDown programında Rhodes, Sandow'dan çantayı çaldı ve Meksika Körfezi'ne fırlattı. Sandow yüzemediği için çantayı kurtaramadı. 5 Ağustos Raw programında Rhodes, Sandow'a Meksika Körfezi'nden aldığı çantayı verdi ancak sözleşmeyi kendisinde tuttu. Rhodes, Sandow ile rekabetine devam ederken Sandow'un yeni  Money in the Bank sözleşmesini Alberto Del Rio'ya karşı kullanmasını engelledi. 18 Ağustos'ta SummerSlam'de bıyığını kesmiş olan Rhodes, teke tek maçta Sandow'u yendi. Ertesi gece Raw'da da ona karşı galibiyet elde etti. Sonraki hafta Raw programında Rhodes, The Miz ile takım olarak Sandow ve Fandango'yu yenip rekabeti bitirdi.


==== Goldust ile birleşmesi ve karakter değişimi (2013-2016) ====

2 Eylül Raw programında, Rhodes, Baş işletme görevlisi Triple H'in otoriter yönetimine karşı çıkması nedeniyle ceza olarak WWE Şampiyonu Randy Orton'la kemerin ortada olmadığı maçta karşılaştırıldı ve Rhodes'un işi ortaya kondu. Rhodes maçı kaybetti ve "kovuldu". Bu senaryo, Rhodes'un ekranda Eden olarak bilinen Brandi Reed ile evliliği ve balayısı dolayısıyla kısa süre ara vermesi için gerçekleştirildi. Sonraki birkaç haftada Rhodes'un kardeşi Goldust, Cody'nin işini geri almak için Orton'la maça çıktı ancak yenildi. Babası Dusty Rhodes ise oğullarının işini geri alması için uğraşırken Big Show tarafından saldırıya uğradı. Buna karşılık intikamcı şekilde geri dönen Rhodes kardeşler The Shield'a saldırarak Raw'ı ele geçirdi.

6 Ekim'de yapılan Battleground'da Rhodes ve Goldust, WWE Takım Şampiyonları Roman Reigns ve Seth Rollins'i kemerin ortada olmadığı maçta yenerek işlerini geri aldı. Rhodes kardeşler, daha sonra 14 Ekim Raw programında Big Show'un yardımıyla diskalifiyesiz maçta Reigns ve Rollins'i yenerek takım kemerlerinin sahibi oldu. 13 Aralık SmackDown programında Cody Rhodes ve Goldust'ın TLC: Tables, Ladders and Chairs'ta WWE Takım şampiyonluğu kemerlerini The Real Americans (Jack Swagger ve Antonio Cesaro), RybAxel (Ryback ve Curtis Axel) ve Big Show ve Rey Mysterio'ya karşı ölümcül dört yönlü takım maçında koruyacağı açıklandı. Royal Rumble'da Rhodes ve Goldust, kemerlerini The New Age Outlaws'a kaptırdı. Royal Rumble maçında ise Goldust, Roman Reigns'e elenmeden hemen önce yanlışlıkla Rhodes'u eledi. Goldust ve Rhodes, Outlaws ile Raw programında rövanş maçına çıktı. Ancak Brock Lesnar'ın ikisine de saldırmasıyla maç sonuçsuz bitti. Daha sonra kemerler için rövanş maçı 3 Şubat Raw programında üstü açık kafeste yapıldı. Bu maçı The New Age Outlaws kazandı.

16 Haziran Raw programında Rhodes, Stardust (babasının daha önce American Wrestling Association'deyken kullandığı ring adıydı) adlı yeni karakteriyle ilk kez göründü. Yüz boyası ve Goldust'a benzeyen bir elbisesiyle tarzı vardı. Ağabeyiyle takım olup o gece RybAxel'i yendi. Aynı rakibi Money in the Bank'te ve sonraki gece Raw programında da yendi. 18 Ağustos Raw prpgramında Stardust ve Goldust, WWE Takım Şampiyonları The Usos'u kemerin ortada olmadığı maçta yendi. 25 Ağustos Raw programında kemer için rövanş maçına çıkmaya hak kazandılar. Stardust ve Goldust, countout ile The Usos'u yendiği için kemerleri alamadı. Maçtan sonra Stardust ve Goldust, The Usos'a saldırdı. Night of Champions'te Stardust ve Goldust, Usos'u yenerek takım hâlinde ikinci kez WWE Takım Şampiyonluğu kemerlerini kazandı. Hell in a Cell'de The Usos'a karşı başarıyla kemerlerini korudular. Sonraki ay Survivor Series'de The Usos ve Los Matadores'in de yer aldığı ölümcül dört yönlü takım maçında Damien Mizdow ve The Miz'e kemerleri kaybettiler. Sonraki gece Raw programında rövanş maçına çıksalar da kemerleri geri alamadılar.
Şubat 2015'in başında Goldust ve Stardust, The Ascension'a yenildi ve bir kez daha ikisi arasında gerilimler başladı. Stardust, Goldust'a hayal kırıklığını gösteriyordu. Maçtan sonra Goldust, Stardust'a "Cody" dedi ve Stardust, Goldust'a bir daha kendisini asla bu adla çağırmamasını söyledi. 16 Şubat Raw programında yaptıkları bir takım maçından sonra Stardust, Goldust'a Cross Rhodes yaptı ve takım dağıldı. Daha sonra babasına Cody Rhodes'un öldüğünü ve Dusty'nin de ölebileceğini açıkladı. Fastlane'de Stardust ve Goldust karşı karşıya geldi ve bu maçı Goldust kazandı. Daha sonra Stardust, Goldust'a sahne arkasına saldırırken, babasına Cody Rhodes'u öldürdüğünü söyledi. Goldust, Adam Rose'a karşı bir maçta kazandıktan sonra Stardust, Rose'un Rosebuds'tan biriymiş gibi davranarak yine ona saldırdı. Rekabetleri sonlandıktan sonra Stardust, WrestleMania 31'de Kıtalararası Şampiyonluğu merdiven maçında yer aldı. Bu maçı Daniel Bryan kazandı.

6 Nisan Raw programında Stardust, John Cena'nın Birleşik Devletler Şampiyonluğu ile yaptığı açık meydan okumaya meydan verdi. Ama kemeri kazanamadı. 2015 King of the Ring ve Payback gösteri öncesi etkinliklerinde ise R-Truth'a yenildi.Stardust karakteri sonunda çizgi roman kötü karakteri olarak bağlandı ve oyuncu Stephen Amell ile bir senaryoya başladı. 25 Mayıs Raw programında Amell ile karşı karşıya geldikten sonra Stardust, bitirici hareketinin adını Amell'ın Arrow dizisindeki karakterine göndermede bulunarak The Queen's Crossbow olarak değiştirdi. Babasının ölümünden kısa bir süre sonra Stardust, 13 Temmuz Raw programında geri döndü ve Neville'ı yendi. Bu sonuçla ikisi arasında rekabet başladı. Stardust, daha sonra R-Truth, Zack Ryder ve Fandango gibi güreşçileri yenerek bir galibiyet serisi yakaladı. King Barrett ile maç yapan Neville'a maçtan sonra saldırdı ve konuk yıldız Stephen Amell ile de kavga etti. SummerSlam'de Stardust ve Barrett, Amell ve Neville'a yenildi.3 Eylül SmackDown programında The Ascension, Stardust ile birleşerek maçlarından önce Neville'a saldırdı ve üçlü "The Cosmic Wasteland" grubunu oluşturdu. Night of Champions gösteri öncesi etkinliğinde üçlü, Neville ve The Lucha Dragons'u altı kişilik takım maçında yendi. Bundan sonra yer aldığı tüm maçlarda mağlup oldular. 2015 Slammy Ödülleri sırasında Stardust, Stephen Amell'ın yılın şöhret anı ödülünü çaldı. daha sonra Titus O'Neil ile rekabete girdi ancak üst üste yenilgiler aldı. Bu süreç içinde Stardust, Cody Rhodes karakterine geri dönmeyi düşündü.
15 Şubat Raw programında Stardust, Kıtalararası Şampiyonluğu için beş yönlü maçta yer aldı ama kazanamadı. WrestleMania 32'de Stardust Kıtalararası Şampiyonluğu için yapılan yedi kişilik merdiven maçında yer alsa da bu maçı Zack Ryder kazandı. WrestleMania sonrası Stardust, televizyonda dört kez Apollo Crews'a yenildi. Ardından 20 Mayıs Superstars programında Zack Ryder'a karşı mağlubiyet aldı.21 Mayıs'ta Rhodes, Twitter'dan WWE'ye serbest kalma isteğini ilettiğini açıkladı. Ertesi gün resmî olarak serbest bırakıldı. Rhodes, ayrılma nedeninin WWE'nin yazar ekibi ve şirket içindeki pozisyonu olduğunu, 6 aydan fazla bir süredir Stardust karakterini sonlandırması ve çok sayıda senaryo fikrinin görmezden gelindiği için hayal kırıklığına uğradığını açıkladı.Wrestling Observer dergisinden Dave Meltzer, Rhodes'un WWE kariyeri hakkında, The Legacy'den itibaren Rhodes'un "değişen rollerde düşük veya orta düzey seviyede yer aldığını" ve "kariyerinin hiçbir yere gitmediğini ve iyi kullanılamadığını" yazdı. Pro Wrestling Torch yazarı James Caldwell, "Stardust karakterinin geçen yıl içerisinde bata çıka ilerlemeye çalıştığını ve daha çok Superstars veya Main Event programlarında çakılı kaldığını" söyledi. Pro Wrestling Dot Net yazarı Jason Powell, Rhodes'un ayrılışı hakkında "Cody ve ailesinin WWE için uzun süredir çalıştığı için şaşırtıcı" olduğunu belirtti. Pro Wrestling Insider yazarı Dave Scherer bu şekilde yazdı: "Onu suçladığımı söyleyemem. Azıcık bile değil. WWE ona asla gerçek bir şans vermedi ve bu beni çok üzdü".


=== Bağımsız federasyonlar (2016-2019) ===

WWE'den ayrıldıktan sonra Rhodes, gerçek adıyla bağımsız federasyonlarda güreşmeye başladı. Ancak çoğu zaman WWE ile anlaşmazlığı önlemek için kullanmaktan çekindi. Rhodes'un WWE sonrası ilk maçı 19 Ağustos'ta Joppa, Maryland'de Evolve şirketinin Evolve 66 programında gerçekleşti. Bu maçta Zack Sabre Jr.'ı pes ettirerek yendi. Maçtan sonra Rhodes, Drew Galloway'i çağırdı. Ertesi gün Chris Hero'ya yenildi.Rhodes, 25 ve 28 Ağustos'ta Northeast Wrestling federasyonunda güreşti. 25 Ağustos'ta Pomona, New York'ta yapılan Ricky Steamboat'un konuk hakem olduğu maçta Brian Anthony'yi yendi. 25 Ağustos'ta Pittsfield, Massachusetts'te (maç 3 Haziran'da duyurulmuştu ve eşleri köşelerinde idi) Mike Bennett'ı mağlup etti. 27 Ağustos'ta Wappingers Falls, New York'ta Kurt Angle'ı yendi. 28 Ağustos'ta Sami Callihan ile yaptığı maçı kazandı.6 Haziran'da Pro Wrestling Guerrilla (PWG), her yıl gerçekleştirdikleri Battle of Los Angeles turnuvasında Rhodes'un da olacağını açıkladı. 3 Eylül'de Cody R adıyla Rhodes, turnuvanın ilk turunda Sami Callihan'ı yendi. Ertesi gün çeyrek finalde, turnuvayı kazanacak olan Marty Scurll'a elendi.Rhodes, 26 Kasım'da WrestleCade'in Showcase of Champions etkinliğinde GFW NEX*GEN Championship kemeri için Sonjay Dutt'ı yendi. 3 Mart 2017 tarihinde Rhodes, Connecticut'ta Northeast Wrestling (NEW) federasyonunda Kurt Angle ile üstü açık kafes maçında karşılaştı ve onu yendi. 18 Mart 2017 tarihinde Cody, Mike Bennett'ı yenerek NEW Ağırsiklet Şampiyonluğu kemerini kazandı. 1 Aralık 2017'de kemerini üçlü tehdit maçında Flip Gordon'a kaybetti.
10 Haziran 2016 tarihinde What Culture Pro Wrestling (WCPW) şirketinde debut yaptı ve iPPV Refuse to Lose etkinliğinde Cody Rhodes ring adıyla Doug Williams'ı yendi. Ertesi gün Loaded 14. bölümünde Rhodes, Joseph Conners'a WCPW Şampiyonluğu için meydan okudu ancak kemeri almayı başaramadı. Rhodes, True Legacy'de Kurt Angle ile yüzleşti ve ona yenildi. Maçtan sonra Rhodes, El Ligero'ya WCPW İnternet Şampiyonluğu kemeri için meydan okudu ve Ligero bu meydan okumayı kabul etti. 30 Kasım'daDelete WCPW'da El Ligero'yu yenerek WCPW İnternet Şampiyonluğu kemerini kazandı ve aynı zamanda GFW NEX*GEN Şampiyonluğu kemerini de korumuş oldu.29 Nisan 2017 tarihinde No Regrets'te WCPW İnternet Şampiyonluğu kemerini Joe Hendry'nin de yer aldığı üçlü tehdit maçında Gabriel Kidd'e kaybetti. Aynı gece Rhodes, WCPW Şampiyonluğu için battle royal'da yer alsa da Joe Coffey'ye elendi. Ertesi gün WCPW ile son maçına eski WCPW Şampiyonu Drew Galloway karşısında çıktı ve maçı kazandı.


=== Ring of Honor (2016-2018) ===

19 Temmuz 2016 tarihinde Rhodes, Ring of Honor'ın (ROH) 2 Aralık'taki Final Battle izle ve öde etkinliğinde görüneceğini açıkladı. Ertesi gün ROH, resmî açıklamayı yaptı. Etkinlikte kısaca Cody adını kullanan Rhodes, Jay Lethal'ı yendikten sonra ona low blow yaptı ve ardından saldırdı. Kıdemli hakem Todd Sinclair'a da saldıran güreşçi, ROH hayranlarıyla alay etti ve ROH yorumcusu Steve Corino'yu itti. 18 Ocak Ring of Honor Wrestling programında Cody, Corino'yu yendi. 1 Nisan'da Supercard of Honor XI etkinliğinde yapılan Texas Bullrope maçında Jay Lethal'ı yendi ve gecein ilerleyen saatlerinde eski ROH Dünya Şampiyonu Christopher Daniels'a saldırdı. 12 Mayıs'ta War of the Worlds'te Christopher Daniels ile ROH Dünya Şampiyonluğu maçına çıktı. Jay Lethal'ın da yer aldığı üçlü tehdit maçında kemeri almayı başaramadı. 23 Haziran'da Best in the World'de Cody, Daniels'ı yenerek ROH Dünya Şampiyonluğu kemerinin sahibi oldu ve kariyerinde ilk kez dünya şampiyonluğu kemeri kazandı. Cody, ayrıca 31 yıl sonra ilk kez Rhodes ailesinden dünya kemeri kazanan ilk güreşçi oldu. Cody ve Dusty, Amerika Birleşik Devletleri'nde Fritz ve Kerry Von Erich'ten sonra önemli seviyede kemer kazanmış olan ilk baba-oğul oldu.23 Eylül'de Cody'nin ROH ile çok yıllı bir sözleşme imzaladığı açıklandı. 15 Aralık'ta Final Battle'da Cody, şu anki sarı saçlı tarzına büründü ve ROH Dünya Şampiyonluğu kemerini Dalton Castle'a kaybetti. 21 Temmuz 2018 tarihinde o ve meslektaşı Bullet Club üyeleri The Young Bucks, The Kingdom'ı yenerek ROH Altı Kişilik Dünya Takım Şampiyonluğu kemerlerini kazandı. Cody ve The Bucks, kemerlerini 4 Kasım'da yapılan Survival of the Fittest'ta The Kingdom'a kaybetti ve iki kez başarıyla savundukları 106 günlük saltanatları sona erdi. Cody, Final Battle'da ROH Dünya Şampiyonluğu için Jay Lethal karşılaştı ve maçı kaybetti. Ertesi gün The Elite ile beraber Cody, ROH şirketinden ayrıldı.


=== Total Nonstop Action Wrestling (2016-2017) ===
Rhodes, ROH'te çalışırken aynı zamanda Total Nonstop Action Wrestling'de (TNA) de göründü. 22 Eylül'de TNA, Rhodes'u Cody adıyla duyurdu ve ilk görünüşünü 2 Eylül'deki Bound for Glory'de gerçekleşeceğini açıkladı. Bound for Glory'de Cody, eşi Brandi Rhodes ile beraber TNA'de debut yaptı. İkisi beraber Mike Bennett ve onun eşi Maria'ya saldırdı. Bu saldırıyla iki çift arasında rekabet başladı. 6 Ekim Impact Wrestling programında Cody, kestiği promoda TNA Dünya Ağırsiklet Şampiyonluğunu hedeflediğini söyledi ancak, onu Bennett ve Maria böldü. Segment, kavga ile sonuçlandı. 13 Ekim Impact Wrestling programında Cody, ilk maçında Bennett'ı yendi. 20 Ekim Impact Wrestling programında Eddie Edwards'a TNA Dünya Ağırsiklet Şampiyonluğu için meydan okudu, ama maçı kaybetti. 27 Ekim'de Impact Wrestling programında Cody ve Brandi Rhodes, Mike Bennett ve Maria'yı yendi. Ancak maçtan sonra Cody, arka alanda Lashley'nin saldırısına uğradı.
Cody, 23 Şubat 2017 tarihli Impact Wrestling bölümünde geri döndü ve Moose'a kendisi uzaktayken eşi Brandi'ye yardım ettiği için teşekkür etti. Ancak Brandi'de Moose'un telefon numarası olduğunu öğrenince Moose'a saldırdı. 2 Mart Impact Wrestling programında Cody, Moose ile kavga ettikten sonra Josh Matthews'a da saldırdı. 16 Mart Impact Wrestling programında Cody, Brandi'nin maçında yer almasına izin vermedi ve Moose'u tekrar çağırdı. Impact Grand Championship kemeri için ona meydan okudu. 23 Mart Impact Wrestling programında Eli Drake ile maçından sonra Moose'a çelik sandalye ile saldırdı. 30 Mart'taki Impact Wrestling programında Cody, Impact Grand Championship maçında Moose'a yenildi. Maç, Rhodes'un TNA'deki son maçı oldu.


=== New Japan Pro-Wrestling (2016-2019) ===

10 Aralık 2016 tarihinde Rhodes, New Japan Pro-Wrestling'in (NJPW) World Tag League finallerini gösteren videosunda "The American Nightmare" (Amerikan Kabusu) Cody olarak göründü. Kendisini Bullet Club'ın en yeni üyesi olarak tanıttı. 4 Ocak 2017 tarihinde Cody, şirketteki ilk maçında Wrestle Kingdom 11 in Tokyo Dome'da Juice Robinson karşısında çıktı ve onu yendi. Cody, Şubat ayında NJPW'ya döndü ve ROH ile ortak yapılan Honor Rising: Japan 2017 gösterilerinde yer aldı. 11 Haziran'da Dominion 6.11 in Osaka-jo Hall'da Michael Elgin'i yendikten sonra IWGP Ağırsiklet Şampiyonluğu kemeri için Kazuchika Okada'ya meydan okudu. 1 Temmuz'da Long Beach, Kaliforniya'daki G1 Special in USA'de yapılan maçı Okada kazandı. 13 Ağustos'ta Cody ve Bullet Club'dan grup arkadaşı Hangman Page, IWGP Takım Şampiyonluğu kemerleri için War Machine (Hanson ve Raymond Rowe) ile maça çıktı ancak kemeri kazanamadı. Wrestle Kingdom 12'de karşılaştığı Kota Ibushi'ye yenildi. Omega, The New Beginning in Sapporo'da Page'i bölüp yeni şampiyon Jay White'a meydan okuduktan sonra Cody, Page'in yardımıyla Omega'ya saldırdı. Bu saldırı Ibushi tarafından durduruldu. Bunun sonucunda 7 Temmuz'da G1 Special in San Francisco'da Cody, IWGP Dünya Ağırsiklet Şampiyonluğu kemerini yeni kazanan Omega ile kemer maçına çıksa da kemeri kazanamadı. Maçtan sonra "BC Firing Squad" üyeleri King Haku, Tanga Roa ve Tama Tonga; Omega ve diğer Bullet Club üyelerine saldırdı. Cody, saldırganlara yardım etmeyi reddetti ve daha sonra Bullet Club üyeleriyle kucaklaştı. Fighting Spirit Unleashed'da Cody, Robinson'ı yenerek IWGP Birleşik Devletler Şampiyonluğu kemerini kazandı. Bu kemer New Japan'deki kemeri oldu. 24 Ekim'de Cody, artık Bullet Club üyeleriyle bağının olmadığını açıkladı. NJPW'de son kez Wrestle Kingdom 13 etkinliğinde göründü ve Robinson'a IWGP Birleşik Devletler Şampiyonluğu kemerini geri kaybetti. 7 Şubat 2019 tarihinde NJPW sitesinden profili kaldırıldı.


=== All In (2017-2018) ===

2017 yılında Dave Meltzer, bağımsız bir güreş gösterisinin ABD'de on bin kişilik bir arenada satış yapamayacağını belirtti. The Young Bucks ile beraber Rhodes, on bin hayranı çekmek için özel bir gösteri planlayarak bu fikre meydan okudu. Mayıs ayında program "All In" adıyla duyuruldu ve 1 Eylül 2018 tarihinde Sears Centre Arena'da gerçekleştirilen etkinlikte Ring of Honor, New Japan Pro Wrestling ve bağımsız federasyonlardan bazı güreşçiler bu etkinlikte yer aldı. 13 Mayıs 2018 tarihinde "All In" etiketlerinin tamamı 30 dakikada satıldı. Etkinlikte Cody, Nick Aldis'i yenerek NWA Dünya Ağırsiklet Şampiyonluğu kemerini kazandı. Cody, NWA 70th Anniversary Show'da kemeri Aldis'e geri kaybetti.


=== All Elite Wrestling (2019-2022) ===

1 Ocak 2019 tarihinde Cody, The Young Bucks'tan Matt ile Nick Jackson ve Kenny Omega ile beraber yeni federasyon All Elite Wrestling'i (AEW) duyurdu.  Genel Müdür Yardımcılığı görevini üstlenen güreşçiler, aynı zamanda ring içinde de aktif olarak yer alacaktı. Cody ve The Young Bucks, federasyonla beş yıllık sözleşme imzaladı. 25 Mayıs'ta şirketin ilk izle ve öde etkinliği olan Double or Nothing'de Rhodes, gerçek hayattaki üvey ağabeyi Dustin Runnels'ı yendi. 29 Haziran'da Fyter Fest etkinliğinde Rhodes, Darby Allin ile güreşti ve süre dolduğu için berabere kaldılar. Maçtan sonra Rhodes, Shawn Spears'ın saldırısına uğradı ve Rhodes'un başına sandalye ile vurarak kafasının arkasının kanamasına neden oldu. Rhodes, sarsıntı geçirmese de 12 cerrahî dikiş gerekti.Sonraki ay Fight for the Fallen'da Rhodes ve Dustin Runnels, Young Bucks'a yenildi.2022 yılında All Elite Wrestling yönetimi ve seyirciler ile ilişkileri bozulunca şirketten ayrıldı.


=== WWE'ye Dönüşü (2022-günümüz) ===
WrestleMania 38'ile WWE'ye dönmüştür. 2023 Royal Rumble'ı kazanmıştır.


== Diğer medya ==
Temmuz 2009'da Rhodes, Chris Jericho ve John Cena ile beraber "Be a Superstar" (Süperstar Ol) reklam kampanyasında Gillette markasının yüzü oldu. "Be a Superstar", dört aylık etkileşimli bir kampanyaydı ve güreşçiler, Gillette Fusion ürünlerini tanıtan birçok videoda yer aldı. Ağustos 2009'da Rhodes, The Tonight Show with Conan O'Brien programında göründü.Rhodes, Arrow dizisinin beşinci sezondaki "A Matter of Trust" adlı bölümünde acı verme yeteneği (Sampson'ın tercih ettiği ilacın adı Rhodes'un WWE'deki karakteri Stardust olarak seçildi) olan bir metahumana dönüşen uyuşturucu satıcısı Derek Sampson rolünde oynadı. Rhodes, dizinin beşinci sezonunun 21. sezonunda yine aynı rolle göründü. Temmuz 2018'de Cody, 7. sezonda birkaç bölümde bu karakterin yine geri döneceğini söyledi.Rhodes toplam dokuz video oyununda yer aldı. İlki WWE SmackDown vs. Raw 2009 olmak üzere WWE SmackDown vs. Raw 2010, WWE SmackDown vs. Raw 2011, WWE '12, WWE '13, WWE 2K14 ve WWE 2K15 oyunlarında Cody Rhodes, WWE 2K16 ve WWE 2K17 oyunlarında ise Stardust karakteriyle göründü.


== Kişisel yaşamı ==

Rhodes, anne tarafından gelen dedesinden Küba kökenlidir. Babası, WWE Hall of Famer "The American Dream" Dusty Rhodes ve üvey ağabeyi, daha çok Goldust ring adıyla bilinen Dustin Runnels'tır. 31 Mart 2007 tarihinde Cody ve Dustin, babalarını WWE Hall of Fame'e takdim etmiştir. Ayrıca iki kız kardeşi vardır: Teil Gergel ve eski bir Dallas Cowboys pinpon kızı Kristin Ditto'dur. Jerry Sags ve Fred Ottman'ın yeğeni olan Rhodes'un vaftiz babası Magnum TA'dir.
Eylül 2013'te Rhodes, WWE'de Eden Stiles adıyla ring anonsörü olartak çalışan Brandi Reed ile evlenmiştir.Rhodes, The Legend of Zelda video oyun serisinin hayranıdır ve güreş kıyafetinin tarzı bu oyundan gelmektedir. A Link to the Past yılda bir oynadığını belirtmiştir. Rhodes, ayrıca bir çizgi roman hayranıdır ve güreş kıyafetlerinde X-Men karakterleri Archangel ve Mister Sinister'dan esinlenmiştir. Omega Red ve Cyclops'ı Inhumans ile beraber en sevdiği kurgusal karakter olarak göstermiştir ve kişisel olarak 1992 X-Men arcade oyununun oyun dolabına sahiptir.


== Filmografi ==


== Şampiyonlukları ve başarıları ==


=== Amatör güreş ===
Georgia Eyalet Turnuvası
189 pound (86 kg) sınıfında şampiyonluk (2003, 2004)


=== Profesyonel güreş ===
Alpha-1 Wrestling
A1 Tag Team Championship (1 kez) – Ethan Page ile
Bullet Proof Wrestling
BPW Championship (1 kez)
Global Force Wrestling
GFW NEX*GEN Championship (1 kez)
National Wrestling Alliance
NWA World Heavyweight Championship (1 kez)
 New Japan Pro-Wrestling
IWGP United States Championship (1 kez)
'Northeast Wrestling
NEW Heavyweight Championship (1 kez)
Ohio Valley Wrestling
OVW Heavyweight Championship (1 kez)
OVW Television Championship (1 kez)
OVW Southern Tag Team Championship (2 kez) – Shawn Spears ile
Dördüncü OVW Triple Crown Şampiyonu
Pro Wrestling Illustrated
Yılın En Umut Vaad Eden Güreşçisi (2008)
2018 yılında PWI 500'de en iyi tek güreşen 500 güreşçi arasında 8.
Ring of Honor
Yılın Rekabeti (2018) – vs. Kenny Omega
ROH World Championship (1 kez)
ROH World Six-Man Tag Team Championship (1 kez) – The Young Bucks ile
Yılın Güreşçisi (2017)
What Culture Pro Wrestling
WCPW Internet Championship (1 kez)
World Wrestling Entertainment/WWE
World Tag Team Championship (3 kez) – Hardcore Holly ile (1) ve Ted DiBiase ile (2)
WWE Intercontinental Championship (2 kez)
WWE Tag Team Championship (3 kez) – Drew McIntyre ile (1) ve Goldust ile (2)
WWE Takım Şampiyonluğuna Bir Numaralı Aday Turnuvası (2012) – Damien Sandow ile
Slammy Ödülleri (2 kez)
Bebek Yağı Uygulamasında Üstün Başarı (2010)
Yılın Takımı (2013) – Goldust ile
Wrestling Observer Newsletter
En Kötü Karakter (2015) – Stardust olarak


== Kaynakça ==


== Dış bağlantılar ==
Resmî site
IMDb'de  Cody Rhodes 
Cody Rhodes'un Cagematch.net 10 Mart 2016 tarihinde Wayback Machine sitesinde arşivlendi., Wrestlingdata.com2 Ağustos 2013 tarihinde Archive.is sitesinde arşivlendi, Internet Wrestling Database 17 Haziran 2019 tarihinde Wayback Machine sitesinde arşivlendi. profili