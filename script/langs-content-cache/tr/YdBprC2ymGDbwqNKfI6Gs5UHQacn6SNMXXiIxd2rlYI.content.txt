revision: 29624651
title: "Bras\xEDlia"
url: https://tr.wikipedia.org/wiki/Bras%C3%ADlia


---

Brasília(/Brasilya/ Portekizce:[bɾaˈziljɐ]), Brezilya'nın başkentidir. 1956-1960 yılları arasında 41 ayda inşâ edilmiştir. 1960'tan bu yana ülkenin başkenti olan Brasília'nın, Federal yönetim bölümü sınırları (5.814 km2) içindeki nüfusu 2021 yılı itibarıyla 3.094.325'dir.Brasília, şehir planlamacısı Lúcio Costa ile baş mimar Oscar Niemeyer'in öncülüğünde tasarlanmış ve ve 3,5 yıl gibi kısa bir sürede tamamlandıktan sonra Rio de Janeiro'dan sonra ülkenin yeni başkenti yapılmıştır.
Brezilya, ulusal başkenti olarak Brezilya hükûmetinin bütün yapıları bu şehirdedir. Şehir ayrıca Brezilya çıkışlı büyük firmaların (örneğin Banco do Brasil, Caixa Econômica Federal, Correios ve Brasil Telecom) genel merkezlerini de barındırmaktadır. Şehir, inşası ve barındırdığı değişik bölgeleri ile 21. yüzyıldaki fazla nüfusun yaşadığı büyük şehirlerin planlanmasında, şehir ve bölge planlama açısından dünyada kaynak gösterilen bir konumdadır.


== Coğrafya ==
Tropikal enlemlerde ama ortalama yükseltisi 1.100 m olan bir platoda yer alan kent, ağaçlı savanlarla kaplı bir çevrenin ortasındadır. Kentin iklimi yaşamaya elverişlidir; yılın 5-6 ayına dağılan yağışları 1.600 mm'yi bulur.


== Tarihçe ==
Kent, Brezilyalıların temel dileklerinden birini (nüfus yoğunluğu çok düşük olan iç kesimdeki uçsuz bucaksız alanı doldurmak) karşılamak için kurulmuştur. Mimar Lúcio Costa ve Oscar Niemeyer'in hazırladığı kent planı haç biçimindedir: Haçın doğu-batı ekseni, üç gücü simgesel olarak bir araya toplar: Alvorada sarayı denen Başkanlık sarayı ve bakanlıklar; Yüce divan; Millet meclisi ve Senato. İki uçak kanadına benzeyen kuzey-güney ekseni, yönetim yapıları ve toplu konut bloklarıyla asıl kenti temsil eder.


== Resimler ==


== Kaynakça ==


== Dış bağlantılar ==
Brasilia hakkında 1 Temmuz 2014 tarihinde Wayback Machine sitesinde arşivlendi. (İngilizce)
Brasília fotoğrafları 9 Kasım 2006 tarihinde Wayback Machine sitesinde arşivlendi.
Brasília e Região turizm bürosu
Brasília'nın başkent oluşunun 50. Yılı 23 Nisan 2010 tarihinde Wayback Machine sitesinde arşivlendi.