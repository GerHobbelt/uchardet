revision: 29763459
title: Zafer Plaza
url: https://tr.wikipedia.org/wiki/Zafer_Plaza


---

Zafer Plaza, Bursa'nın Şehreküstü semtinde 1999 tarihinde Torunlar GYO tarafından açılan ilk alışveriş merkezidir. Cam piramit biçmindeki çatısıyla ünlüdür.


== Tarihçe ==
Mimar Faruk Eşim ve Hayri Anamuroğlu tarafından tasarlanan yapının en önemli özelliği mağazaların çoğunun yer altında olmasıdır. Kuzey ve güney binalarında üçer adet yerin üstünde, 6 adet de yerin altında kat vardır. Yerin altındaki ilk üç katta mağazalar yer alırken bu üç katın altında kalan diğer 3 katta ise otopark mevcuttur. Dışarıda yer alan 2 bina ve cam piramit yeraltı katlarında birbiri ile bağlantılıdır. Piramit olan kısımda ise mağazalar vardır. Piramitin şeffaf elemanlardan oluşturulması yapıyı hem tanımlayan, hem de doğal ışık almasını sağlayan bir mimari unsur olmuştur.


== Kuzey Binası ==
Kuzey Binası, AVM'nin kuzeyinde yer alan, pek çok mağazanın ve katlı otopark bağlantısının bulunduğu ana binadır. Üst katında sinema salonları ve buraya özel bir teras; orta katta restoranlar ve fast-food mekânları ile diğer 2 teras; alt katlarsa ise kitapçı, oyun alanları, giyim, kozmetik, teknoloji mazağaları bulunmaktadır.


== Cam Piramit ==
Cam Piramit, Paris'teki Louvre Piramidi'den esinlenilerek inşa edilen ve Zafer Plaza'nın yeraltındaki kısmının çatısı olma özelliği taşıyan yapıdır. Eşkenar dörtgen kesim cam tasarımıyla çelikten inşa edilmiştir. Kuzey binasıyla arasında kafeler bulunur. Güney binasına bakan cephede ise ufak bir meydan yer alır.
Piramidin dört cephesi ve iki girişi bulunur. Her bir cephesinde birbirine simetrik yerleştirilmiş dört pencere olmak üzere toplamda 16 penceresi vardır. Bu yönüyle hem alt katlara gün ışığını yansıtma işlevi görür, hem de genellikle açık tutulan pencereler sayesinde havalandırma sağlar.


== Güney Binası ve Meydan ==
Güney Binası, veya eski adıyla YKM Binası, yapının güney kısmında yer alır.  2013'te kadar tek başına YKM’ye ev sahipliği yapan bina, 2013 yılında YKM'nin Boyner'e satılmasının ardından Boyner'e ev sahipliği yapmaya başlamıştır.
Zafer Meydanı ise güney binası ile cam piramit arasında bulunan ufak bir meydandır. Trafiğe kapalı olan tarihî Cumhuriyet Caddesi'nin Cemal Nadir Caddesi ile kesiştiği noktada bulunur. Meydanda banklar, bir fıskiyeli havuz ve Şemsiyeli Kız heykeli bulunur.


== Dış bağlantılar ==
Resmi Sitesi 5 Şubat 2020 tarihinde Wayback Machine sitesinde arşivlendi.


== Kaynakça ==