revision: 27179371
title: "Durug\xF6r\xFC"
url: https://tr.wikipedia.org/wiki/Durug%C3%B6r%C3%BC


---

Durugörü (clairvoyance) canlı ve cansız nesnelerin ve olayların beş duyunun yardımı olmadan (paranormal olarak) algılanmasına verilen addır.


== Tanımlama ve iddialar ==
Durugörü kişide objektif veya sübjektif vizyonlar ya da imaj duyumları tarzında belirebilir. Durugörü fenomenine, hipnoz, doğal uyku, uyku-uyanıklık arası, izolman, vecd, trans gibi Parapsikoloji’de “değişik şuur halleri” adı altında incelenen degajman hallerinde daha sık rastlanır.
Durugörü fenomen ve yetenekleri metafizik'ciler ve parapsikologlarca çeşitli sınıflara ayrılarak incelenir.
Metafizik'ciler durugörü yeteneklerini başlıca şu sınıflara ayırırlar:

Gizligörü (lüsidite): Gözler kapalıyken çevreyi görebilme.
Kritoskopi. Saydam olmayan cisimlerin ardını görebilme
Alteroskopi (alloskopi): Kişinin başkalarının bedenlerindeki iç organları, bunların işleyişlerini, auraları görebilmesi ve bu sayede bedensel rahatsızlıkları saptayabilmesi. Bu yetenek kişinin kendi bedeni için söz konusu olduğunda yeteneğe otoskopi adı verilir.
Teleoptik: Kişinin beş duyusuyla algılayamayacağı uzaklıktaki ya da kapalı bir ortamdaki olay, nesne ve canlıları algılayabilmesi. Bu yeteneğin bir çeşidine coğrafi ya da gezici durugörü (remote viewing) adı verilir. Gezici durugörü medyumları içinde en ünlüsü olan Amerikalı Ingo Swann’ın bu yeteneğini kullanabilmesi için kendisine yerkürenin herhangi bir yerinin enlem ve boylam koordinatlarının kendisine verilmesi yeterliydi. ABD’nin soğuk savaş döneminde Sovyetler Birliği’ne karşı Swann’ın bu paranormal yeteneğinden yararlanmış olduğu ileri sürülür.
Zamansal durugörü (prekognitif ve postkognitif durugörü): Yeteneğin geçmiş veya gelecekteki olayları algılamaya yönelik olması.
Telepatik durugörü.


== Bilimsel kabul ==
Durugörü ve benzeri durumlar paranormal bir gücün sonucu olarak ortaya çıkmazlar ve sözdebilim ürünü olarak değerlendirilen parapsikoloji içerisinde değerlendirilirler.


== Ayrıca bakınız ==
Telepati
Sözdebilim
Parapsikoloji


== Kaynakça ==
Özel
GenelThe Signet Handbook of Parapsychology, Martin Ebon
A Encyclopedia of Occultism and Parapsychology, Leslie Shepard
Encyclopedia of Mystical and Paranormal Experience, Rosemary Ellen Guiley


== Dış bağlantılar ==
Durugörü, Rüyalar ve Bilinmeyenin Dünyası Türkçe8 Ocak 2014 tarihinde Wayback Machine sitesinde arşivlendi.
Türkçe Video Seminer: Durugörü Nedir ve Örnekleri 3 Mayıs 2012 tarihinde Wayback Machine sitesinde arşivlendi.
Swann ve CIA-İngilizce 17 Ağustos 2007 tarihinde Wayback Machine sitesinde arşivlendi.
Parapsikoloji