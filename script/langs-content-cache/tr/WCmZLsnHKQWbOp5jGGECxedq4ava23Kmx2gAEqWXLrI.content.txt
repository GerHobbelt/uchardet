revision: 23717725
title: "Malga\xE7 Bask\u0131n\u0131"
url: https://tr.wikipedia.org/wiki/Malga%C3%A7_Bask%C4%B1n%C4%B1


---

Malgaç Baskını, Yörük Ali Efe ve arkadaşlarının 16 Haziran 1919 tarihinde Sultanhisar ile Atça arasındaki Malgaç deresinin üzerinden geçen, Osmanlı'nın ilk Demiryolu olan İzmir-Aydın demiryolu üzerindeki Malgaç Demiryolu köprüsü yanındaki Yunan karakoluna yaptıkları baskındır.
Malgaç Köprüsü'nün doğusunda köprüyü korumakla görevli 20 kişilik üstün donanımlı ve Makineli tüfeklerle güçlendirilmiş Yunan müfrezesi, topyekûn imha edilmiş, makineli tüfeği ile bütün tüfekleri, askerî mühimmatı, cephanesi ve donanımı tümüyle ele geçirilmiştir. Yunan müfrezesinin yardımına gelen Yunan jandarmaları da geri püskürtüldü. Baskın sonrası demiryolu köprüleri ve rayları kullanılmaz hâle geldiğinden Yunanlar bir süre Aydın-Nazilli hattında sevkiyat yapamamışlardır.
Baskın sonunda köprü başında bulunan karakol tümüyle imha edilmiş, cephane ve erzaklar ele geçirilmiştir. Bu baskın Batı ve Güney Anadolu’da düzenli, bilinçli ve millî şuurla düşmana yapılan ilk baskın olarak kabul edilmektedir.


== Kaynakça ==