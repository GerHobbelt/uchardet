revision: 25838591
title: I Don't Wanna Live Forever
url: https://tr.wikipedia.org/wiki/I_Don%27t_Wanna_Live_Forever


---

"I Don't Wanna Live Forever (Fifty Shades Darker)" İngiliz şarkıcı Zayn ve Amerikalı şarkıcı-söz yazarı Taylor Swift'in 2017 filmi Fifty Shades Darker için kaydettikleri bir şarkı. Şarkı Swift, Sam Dew ve Jack Antonoff tarafından yazıldı, yapımcılığını Dew ve Antonoff üstlendi. ''I Don't Wanna Live Forever'', 9 Aralık 2016'da Universal Music Group tarafından yayınlandı. Müzik videosu ise 27 Ocak 2017'de yayınlandı.


== Liste Performansı ==
Şarkı yayınlandıktan sonra sadece iTunes ve Tidal'de mevcuttu. Ancak yayınlandıktan sonraki hafta Spotify'a da eklendi. Şarkı ilk haftasında 188,000 kopya sattı, 25 milyon radyo dinlenmesi ve 3 milyon ABD stream elde etti. Şarkı, Billboard Hot 100'ya 6 numaradan girdi, böylece Zayn ikinci, Swift yirminci top 10 teklisini elde etti, bu da Swift'i bunu başaran 6. kadın sanatçı, toplamda ise 16. sanatçı yaptı. Ardından şarkı, listenin zirvesinin bir alt basamağında kalarak 2 numaraya yükseldi.
''I Don't Wanna Live Forever'' Digital Songs listesinde bir numaraya ulaştı, Zayn'in bunu başaran ikinci, Swift'in ise 11. şarkısı oldu ve Swift, Katy Perry'le eşitlendi ve Rihanna'dan sonra listede en çok bir numaraya ulaşan ikinci sanatçı oldu. Şarkı ayrıca Zayn'in 2016'daki ikinci bir numarası oldu, bu da onu yıl içinde Drake'in ardından bunu başarabilen iki sanatçıdan biri yaptı.
Avrupa listelerinde şarkı, İspanya ve İsveç'te bir numaraya yerleşti, iki ülkede de Swift'in ilk bir numarası oldu. Şarkı ayrıca Avusturya, Çek Cumhuriyeti, Danimarka, Finlandiya, Fransa, Almanya, Macaristan, İrlanda, Norveç ve İskoçya'da top 10'a girmeyi başarırken, Belçika, İtalya, Hollanda, Portekiz, İsviçre ve Birleşik Krallık'ta top 20'ye girmeyi başardı.