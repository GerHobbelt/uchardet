revision: 28396260
title: "Tun\xE7 \xDCnver"
url: https://tr.wikipedia.org/wiki/Tun%C3%A7_%C3%9Cnver


---

Tunç Ünver, (d. 1953). Türk keman sanatçısı.
Müzikle ilgilenmeye beş yaşında başladı. Ankara Devlet Konservatuvarı’nda keman ve teori dersleri aldı. Yetenekli çocuklara yurt dışında öğrenim olanağı sağlayan 6660 sayılı yasa ile 1965’te devlet bursuyla Fransa’ya gönderildi. Paris Ulusal Konservatuvarı’nda Marcel Debot, Gabriel Bouillon, Zino Francescatti ve Arthur Grumiaux ile keman, Henry Challan ile armoni, Jacgues Fevrier ile oda müziği çalıştı. Konservatuvarı bitirdikten sonra Cziffra Vakfı’nın “Üstün Yorumcu” ödülünü aldı. Genevieve Joy-Dutilleux ve Jacques Fevrier gibi ünlü piyanistler eşliğinde resitaller verdi. Paganini’nin 1. Keman Konçertosu’nun Türkiye’de ilk defa seslendirilmesini gerçekleştirdi. Fransa'nın önde gelen müzik merkezlerinde, ayrıca Danimarka, Almanya, Avusturya, Romanya ve Kıbrıs’ta sanatını icra etti. Fransa’da yorumladığı konçertolar üzerine Le Figaro ve Midi Libre gibi basın organlarından övgü aldı. Gstaad Festivali’nde Yehudi Menuhin için özel bir resital sundu, 1977’de Bükreş’te yapılan “Avrupalı Müzikçiler Festivali”ne katıldı.
1981 yılında Devlet Sanatçısı unvanına lâyık görüldü. Türkiye’de ilk defa seslendirilmesini gerçekleştirdiği eserler: 

Paganini’nin Keman Konçertosu No:1;
Max Bruch’un İskoç Fantezisi;
Samuel Barber’ın Öp. 14 Keman Konçertosu;
Viextemps’un Op. 13 Keman Konçertosu.Tunç Ünver, Cumhurbaşkanlığı Senfoni Orkestrası’nın solistidir.


== Ödüller ==
1981: Türkiye Cumhuriyeti Devlet Sanatçısı unvanı


== Kaynakça ==
"Tunç Ünver". Güzel Sanatlar Genel Müdürlüğü. 18 Aralık 2017 tarihinde kaynağından arşivlendi. Erişim tarihi: 24 Aralık 2016.