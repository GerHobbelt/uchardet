revision: 29666285
title: Muhammed el-Menfi
url: https://tr.wikipedia.org/wiki/Muhammed_el-Menfi


---

Muhammed Yunus el-Menfi (Arapça: محمد يونس المنفي, d. 3 Mart 1976),  Tobruk, Libyalı diplomat ve politikacıdır. 5 Şubat 2021'de Libya Siyasi Diyalog Forumu'nda Libya Başkanlık Konseyi'nin başkanı seçildi. Geçmişte, Libya'nın Yunanistan Büyükelçisi olarak görev yapmıştı.


== Ön yaşamı ==
Mnifa kabilesinin Mourabiteen soyundan gelen Menfi, Libya ve Fransa'da mühendislik okumuştur. 2011 yılında siyasete adım atan Menfi, devrimden sonra Libya'nın ilk parlamentosu olan Genel Ulusal Kongre'de konut ve kamu hizmetleri komitesi başkanı oldu. 2012'de ise Yabancı Yatırım Konseyi'ne başkanlık etti.


== Elçilik ==
El-Menfi'nin Atina büyükelçisi olarak geçirdiği dönem, deniz sınırlarıyla ilgili Libya-Türk anlaşması nedeniyle UMH ile Yunan hükûmeti arasında gergin bir ilişki yaşadı. Sonunda Aralık 2019'da Atina'dan sınır dışı edildi.


== Başkanlık Konseyi Başkanlığı ==
Libya Siyasi Diyalog Forumu'nun 24 Aralık 2021 Libya cumhurbaşkanlığı seçimlerine kadar ülkeye liderlik edecek birleşik bir yürütme otoritesini seçme prosedüründe, el-Menfi listesinde başbakan olarak Abdulhamid Dibeybe, Başkanlık Konseyi üyeleri olarak ise Musa el-Koni ve Abdallah el-Lafi ile birlikte yarıştı. Listeleri Akile Salih İsa ve Fethi Başağa'nınkinden beş fazla, toplamda 39 oy aldı. İsa ve Başağa listelerinin Amerika Birleşik Devletleri (ABD) tarafından tercih edildiği düşünülüyordu. ABD büyükelçisi seçim sürecini etkilemeye yönelik her türlü girişimi reddetti.


== Kaynakça ==