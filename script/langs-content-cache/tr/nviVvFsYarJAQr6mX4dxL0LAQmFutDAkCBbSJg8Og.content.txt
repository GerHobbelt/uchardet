revision: 29655336
title: "Ersel Asl\u0131y\xFCksek"
url: https://tr.wikipedia.org/wiki/Ersel_Asl%C4%B1y%C3%BCksek


---

Ersel Aslıyüksek (d. 18 Mart 1993, İstanbul), Türk futbolcudur. Forvet pozisyonunda görev almakta olup, 2. Lig ekiplerinden İnegöl Spor F.K 'de forma giymektedir.


== Kariyeri ==


=== İlk yılları ===
Rize, Ardeşenli bir ailenin çocuğu olan Ersel, 18 Mart 1993 tarihinde İstanbul’da doğdu. Eğitim hayatımda liseye kadar okudu, sonrasında futbol daha ağır basınca tamamen futbola yöneldi. İlkokul 4.sınıfta, okul takımında oynarken Kartalspor’dan izlenildi ve beğenildi. O dönemlerde Kartalspor altyapısından çıkmış Volkan Demirel, Egemen Korkmaz, Servet Çetin ve Olcan Adın gibi isimler de Süper Lig'de mücadele etti. 2005 yılında ise Kartalspor ile sözleşme imzaladı. 9 sene Kartalspor’ın altyapı takımlarında ve A takımında oynadı. U-18'de çıktığı 28 maçta attığı 22 gol ile dikkat çeken Ersel, U-21'de 38 maçta 10 gol attı. A2 takımıyla da 38 maçta 10 gol atan Ersel, 2011 yılında profesyonel oldu. A Takım ile 33 maçta 14 gol atan Ersel, 2013 yılında Ankara Demirspor'da da kiralık oynadı ve 8 maça çıkıp 1 gol kaydetti.


=== Gençlerbirliği ===
2014-15 transfer döneminde Gençlerbirliği'ne 350.000 TL karşılığında transfer oldu. Transferi sonrasında ise "Gençlerbirliği’nin beni transfer etmek istediğini öğrendiğimde çok heyecanlandım. Süper Ligin köklü kulüplerinden ve çok iyi bildiğim bir kulüptü.Tereddüt etmeden buraya gelmek istedim ve geldiğim için de çok mutluyum. Gençlerbirliği gibi büyük bir kulübün beni seçmesi ve benim buraya gelmem benim için büyük bir gurur! Süper Lig’den başka takımlar da istedi beni ama ben Gençlerbirliği’nde genç oyunculara önem verildiğini bildiğim için buraya geldim. Gençlerbirliği’ndeki ilk hedefim burada kalıcı olmak. Böyle bir camiada başarılı olmayı çok istiyorum. Ve daha önce hiç giymediğim millî takım formasını giymek istiyorum. Avrupa hedefim de var ama öncelikli olarak Gençlerbirliği var benim için şu an!" ifadelerinde bulundu.


== Başarıları ==
KartalsporA2 Ligi: 2011-12


== Kaynakça ==


== Dış bağlantılar ==
TFF.org'da Ersel Aslıyüksek
Mackolik.com'da Ersel Aslıyüksek
Transfermarkt.com.tr'de Ersel Aslıyüksek