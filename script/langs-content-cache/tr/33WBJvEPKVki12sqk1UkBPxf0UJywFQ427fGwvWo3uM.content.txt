revision: 29314873
title: "Ba\u015Fkent \u015Eafakspor FK"
url: https://tr.wikipedia.org/wiki/Ba%C5%9Fkent_%C5%9Eafakspor_FK


---

Başkent Şafakspor FK, Bölgesel Amatör Lig'de mücadele eden Ankara takımı.


== Tarihçe ==
1984 yılında Egospor olarak Sincan'da kurulan takım, 1995 senesine kadar 11 yıl Amatör Liglerde mücadele etti.
1995-1996 sezonu itibarıyla 3. Ligde mücadele eden Egospor 2005 yılında BUGSAŞ tarafından alınınca adını Bugsaşspor olarak değiştirdi. 2004-2005 sezonunda sezonu 2. bitirip Play Off oynamaya hak kazansa da Boluspor'a yenilerek 2. Lige çıkamadı.
2006-2007 sezonunda Cüneyt Memişoğlu yönetiminde grubunu ikinci bitirerek doğrudan 2. Lige yükseldi.
2. Lig'de ki ilk sezonu olan 2007-2008 sezonunda Klasman grubunu ilk sırada bitirerek 1. Lige yükselmek için Play Off oynamaya hak kazandı. Play Off çeyrek finalinde Gaziosmanpaşaspor'u geçse de yarı finalde İstanbul Güngörenspor'a elendi.
2010-2011 sezonunda Önder Özen yönetiminde, 2. Lig Kırmızı grubu 3. sırada tamamlayarak 1. Lige yükselmek için Play Off oynamaya hak kazandı. Play Off çeyrek finalinde Eyüpspor'u geçse de yarı finalde Sakaryaspor'a elendi.
2011-2012 sezonunda Ahmet Yavuz yönetiminde, 2. Lig Kırmızı grubu 3. sırada tamamlayarak 1. Lige yükselmek için Play Off oynamaya hak kazandı. Play Off çeyrek finalinde Bandırmaspor'u geçse de yarı finalde Adana Demirspor'a elendi.
2012 yılındaysa isim değişikliğine giderek Polatlı Bugsaşspor oldu. Aynı sezon Ligi 3. olarak bitirmişse de Play Offlara katılmadı.
2013-2014 sezonunda eski ismine geri dönmüştür ve Bugsaşspor olarak lige başlamıştır. 16 Aralık 2018 tarihinde ismi Başkent Akademi Spor Kulübü olarak değişmiş, 2019-20 sezonu başında ise Başkent Akademi Futbol Kulübü olmuştur.
2020-2021 sezonu öncesinde ise kulübün ismi Mamak Futbol Kulübü olarak değiştirildi ancak sezon sonu yeni bir ad değişikliğiyle Başkent Gözgözler Akademi Futbol Kulübü oldu. 2021-2022 sezonunda ise 3. Lig 1. Grubu 17. Sırada tamamlayarak 27 yıl aradan sonra profesyonel liglere veda ederek Bölgesel Amatör Lig'e düştü. 2022-23 Sezonunda Bölgesel Amatör Lig 6. Grubunda mücadele eden kulüp 11 ve 13. Haftada maçlara çıkmaması sebebiyle federasyon kuralları gereğince Ankara Süper Amatör Ligine düştü.


== Lig mücadeleleri ==
2. Lig: 14 Sezon2007-2021

3. Lig: 13 Sezon1995-2007, 2021-2022

Bölgesel Amatör Lig: 1 Sezon2022-2023

Amatör Lig: 11 Sezon1984-1995


== Başarıları ==
2. LigPlay Off Yarı final (3) : 2007-2008, 2010-2011, 2011-2012

3. Ligİkincilik (1) : 2006-2007
Play Off Final (1) : 2004-2005

Amatör Lig3. Lige Yükselme (1) : 1994-1995


== Geçmiş sezonlardaki performansı ==


== Oyuncu istatistikleri ==


== Eski armalar ==

		
		
		
		
		


== Dış bağlantılar ==
TFF.org'da Başkent Şafakspor FK