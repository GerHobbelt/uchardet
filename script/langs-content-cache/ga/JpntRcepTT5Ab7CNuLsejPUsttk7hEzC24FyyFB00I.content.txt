revision: 1161159
title: "Lios P\xF3il"
url: https://ga.wikipedia.org/wiki/Lios_P%C3%B3il


---

Baile beag i gContae Chiarraí na hÉireann is ea Lios Póil. Tá sé suite in aice le Bealach Náisiúnta Tánaisteach an N86 thart ar ocht gciliméadair soir ón Daingean ar thaobh Chill Airne agus 40 km ó Thrá Lí ar leithinis Chorca Dhuibhne. Cuid de Ghaeltacht Chontae Chiarraí atá ann.


== Daonra ==
Tá Lios Póil déanta suas do dhá pharóiste Cinn Áird agus Minn Áird.Sa daonáireamh 2011 bhí 388 daoine i Minn Áird shuas duine amháin ó 387 i 2006.Bhí 355 daoine i Cinn Áird i 2011 síos ó 381 sa daonáireamh i 2006. San iomlán bhí 743 daoine I Lios Póil de réir an daonáireamh i 2011..


== Bailte Fearainn Lios Póil ==
Áth an Charbaill
Arda Mór
Baile an Bhogaigh
Baile an Fhaoitigh
Baile an Gharráin
Baile an Istínigh
Baile an Phléamannaigh
Baile Ristín
Baile na hAbha
Baile na Saor
An Bhánóg Bheag
An Bhánóg Thuaidh
An Bhánóg Theas
An Bóthar Breac
Cluain Chortha
Cill Mhuire
Cinn Aird
Cinn Aird a' teampaill
Cinn Aird iarthach
Com an Lóndraigh
Na Dúnta
Eaglais
Fothrach
An tImleach
Gabhlán Ard
Gabhlán Beag
Gabhlán Thoir
Garraí na dTor
Gleann na Mine Airde
Gort na gCuileannach
Gráig
Gualainn
Lios Deargáin
Log na gCapall
An Mhin Aird Bhuí
An Mhin Aird Thiar
Oileán an Phocáin
Páirc an Fhiaidh
Páirc an Teampaill
An Rinn Bhuí
Tobar na Múdán


== Daoine clúiteacha ==
Joe Higgins, Teachta Dála don Pháirtí Sóisialach
Tomás Ághas, réabhlóidí a rugadh i gCinn Aird
An tSiúr Stanislaus Kennedy


== Feidhmeanna ==
Braitheann eacnamaíocht Lios Póil go mór ar an gceantar máguaird toisc go bhfuil deiseanna fostaíochta sa sráidbhaile féin teoranta go maith. Tuath oscailte is ea an tírdhreach mórthimpeall a úsáidtear le haghaidh talmhaíochta den chuid is mó, foinse fostaíochta traidisiúnta atá fíorthábhachtach. Foinse fostaíochta eile is ea an cairéal atá cóngarach do Lios Póil. Tá formhór an daonra fostaithe in earnáil na seirbhísí, mar shampla an tionscal turasóireachta. Taistealaíonn go leor daoine ón gceantar go dtí lárionaid eile le haghaidh oibre, .i. Trá Lí nó An Daingean go háirithe.


== Seirbhísí Pobal ==
Tá réimse bunúsach de sheirbhísí ar fáil sa sráidbhaile agus ina chóngaracht. Mar shampla, tá oifig an phoist, Scoil Náisiúnta Naomh Eoin Baiste, Séipéal Naomh Eoin Baiste, Siopa Uí Chatháin, Halla Poiblí, Tigh Tábhairne Uí Shúilleabháin, gort peile agus forbairtí tithe saoire suite i lios Póil. Téann go leor daoine go dtí An Daingean i gcomhair a lán seirbhísí eile mar níl siad le fáil in Abha Na Scáil ach an oiread. 


=== Iompar ===
Téann na busanna idir Trá Lí agus an Daingean trí Lios Póil freisin.
Osclaíodh an stáisiún traenach ar an 1 Aibreán 1891 agus dúnadh ar an 1 Iúil 1953 é. Bhíodh cuid d'Iarnród Caol an Daingin i Lios Póil agus tá tarbhealach le feiceáil fós.


== Féile Lios Póil ==
Bíonn an fhéile seo ar siúl i mí Lúnasa. Bíonn rud éigin ar siúl do gach aoisghrúpa le linn na féile, mar shampla rince Gaelach, ealaíon, tráth na gceist, ceirdeanna, tóraíocht taisce le cairt, caid, tarrac téide, lúthchleasaíocht agus siúlóid sléibhe.


== Tagairtí ==
2.http://census.cso.ie/sapmap/