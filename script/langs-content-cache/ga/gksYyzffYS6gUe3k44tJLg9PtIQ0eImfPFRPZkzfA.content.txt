revision: 1027978
title: "Marianella Garc\xEDa Villas"
url: https://ga.wikipedia.org/wiki/Marianella_Garc%C3%ADa_Villas


---

Dlíodóir Salvadórach ab ea Marianella García Villas (7 Lúnasa 1948 – 13 Márta 1983). Tharraing sí aird ar na maruithe in El Salvador sa bhliain 1978. Sheas sí an fód ina thír dhúchais nuair a bhí sárú ar chearta an duine ar siúl. 
Rinne saighdiúirí Garcia a éigniú agus a dhúnmharú in 1983, bliain i ndiaidh do Mhícheál Ó hUigínn a bheith i gceannas ar mhisean bailithe eolais chuig an tír chun iniúchadh a dhéanamh ar shléacht i sráidbhaile tuaithe El Mozote.Tá ainm García Villas i measc na n-ainmneacha ar an leacht cuimhneacháin, Monumento a la Memoria y la Verdad in El Salvador, leacht i gcuimhne orthu siúd a maraíodh sa choimhlint agus ainmneacha 30,000 duine a dúnmharaíodh nó a d’imigh gan tásc ná tuairisc greanta ar bhalla fada.


== Féach freisin ==
Oscar Romero


== Tagairtí ==