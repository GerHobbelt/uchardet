revision: 1118194
title: Guilford, Connecticut
url: https://ga.wikipedia.org/wiki/Cape_May,_New_Jersey


---

Baile i ndeisceart New Jersey is ea Cape May. Tá sé suite i gContae Cape May ag an áit a dtagann Bá Delaware le chéile leis an Aigéan Atlantach. Is é an áit is faide ó dheas i New Jersey é. Baile saoire é Cape May. Bhí 3,558 duine ina gcónaí ann de réir meastacháin a rinneadh sa bhliain 2013.


== Stair ==
Bhí daoine ag caitheamh an tsamhraidh ar an rinn agus ar an oileán ar a bhfuil Cape May suite fiú sular tháinig na chéad Eorpaigh, mar bhíodh sé mar nós ag brainse de na Lenni-Lenape, bundúchasaigh sa chuid sin tíre, cur fúthu ansin le feidhm a bhaint as leoithní anoir an aigéin sna míonna is teo den bhliain Thosaigh daoine as Philadelphia ag caitheamh a gcuid ama shaoir sa samhradh in Cape May i lár an 18ú haois, rud a fháganns gur áirítear Cape Mar mar an bhaile saoire is sine sna Stáit Aontaithe. Tugadh aitheantas do Cape May mar chathair sa bhliain 1869. Tá an oiread sin foirgnimh shnásta thraidisiúnta in Cape May—tithe i stíl Victeoireach sa chuid is mó—go ndearnadh Sainchomhartha Stairiúil Náisiúnta den bhaile ar fad sa bhliain 1976. Is é Cape May an t-aon chathair iomlán sna Stáit Aontaithe a bhfuil an stádas sin aici.


== Geilleagar ==
Tá tóir ar Cape May i measc turasóirí go dtí an lá inniu: Is féidir breis is 40,000 cuairteoirí a bheith ann ar laethanta samhraidh. Caitheann a lán daoine as Québec a laethanta saoire in Cape May agus i mbailte saoire eile mar Wildwood in aice leis. Tagann na báid farantóireachta ó Lewes, Delaware, isteach i gcuan Cape May.


== Tagairtí ==


== Naisc sheachtracha ==
Cape May Suíomh oifigiúil na cathrach
Eolas ginearálta faoi Cape May Curtha i gcartlann 2014-12-23 ar an Wayback Machine