revision: 1118970
title: Contae Dade, Georgia
url: https://ga.wikipedia.org/wiki/Contae_Dade,_Georgia


---

Is contae Meiriceánach é Contae Dade atá suite sa chúinne thiar thuaidh de stát Georgia. Sa bhliain 2010, bhí daonra 16,633 duine ann. Is é Trenton a phríomhbhaile contae.
Sa bhliain 1860, agus stáit an deiscirt ag dealú ó Aontas Mheiriceá, shocraigh na vótálaithe i gContae Dade dealú ó Stát Georgia agus ó na Stáit Aontaithe araon. Ní bhfuair an dealú seo aitheantas ó éinne, agus sa bhliain 1945 chuaigh an contae isteach go hoifigiúil sa stát agus sa náisiún arís. Ní raibh na contaetha Apaláiseacha sa deisceart róthógtha do dhealú an deiscirt ón Aontas agus bhí Contae Dade iargúlta as an ngnáth: Ní raibh bóthar idir an chontae agus an chuid eile de Georgia go dtí an bhliain 1939.
Is den chine gheal iad breis is 97% de dhaonra an chontae.


== Tagairtí ==