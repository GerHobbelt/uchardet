revision: 1050500
title: "Liam \xD3 Neachtain"
url: https://ga.wikipedia.org/wiki/Liam_%C3%93_Neachtain


---

Polaiteoir Éireannach ba ea Liam Ó Neachtain (Béarla: William Norton) (2 Samhain 1900 - 4 Nollaig 1963), a bhí ina Thánaiste idir 18 Feabhra, 1948 agus 13 Meitheamh, 1951. Ba é ceannaire Pháirtí an Lucht Oibre é idir na blianta 1932 agus 1960. Bhí dáimh aige leis an bPoblachtachas agus labhair sé faoi Thuaisceart Éireann go minic.


== Saol ==

Rugadh Liam Ó Neachtain i mBaile Átha Cliath sa bhliain 1900, agus thosaigh sé ag obair leis an tseirbhís phoist sa bhliain 1916. Bhí sé páirteach sa cheardchumannachas a bhí láidir sa chathair ag an am, agus bhí sé ina rúnaí ag Ceardchumainn Lucht Oibre an Phoist idir na blianta 1924 agus 1948. Toghadh Ó Neachtain ina Theachta Dála i 1926 do Chontae Átha Cliath, agus ansin do Chontae Chill Dara ón mbliain 1932 go dtí a bhás.

Rinneadh ceannaire Pháirtí an Lucht Oibre de sa bhliain 1932. Thóg Ó Neachtain an páirtí isteach san chéad rialtas idirpháirtíoch idir na blianta 1948 agus 1951, agus eisean ina Thánaiste agus ina Aire Leasa Shóisialaigh.Theip air an An Bille um Leasa Shóisialaigh (Insurance, Nollaig 1950) a thabhairt isteach agus leasú cuimsitheach a chur i bhfeidhm (bhí daoine áirithe i bhFine Gael ag cur i gcoinne aon leasuithe). 
Bhí comhrialtas ann arís sa bhliain 1954, agus ba é Ó Neachtain an Tánaiste arís. 
D'éag Liam Ó Neachtain i mBaile Átha Cliath sa bhliain 1963.


== Tagairtí ==