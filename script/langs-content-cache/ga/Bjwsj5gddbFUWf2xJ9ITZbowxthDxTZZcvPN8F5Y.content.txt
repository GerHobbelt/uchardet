revision: 1106421
title: William Faulkner
url: https://ga.wikipedia.org/wiki/William_Faulkner


---

Scríbhneoir Meiriceánach ab ea William Cuthbert Faulkner (1897 – 1962). Do rugadh é ar an 25ú lá de mhí Mheán Fómhair i New Albany, cathair atá suite i Mississippi na Stáit Aontaithe, agus do fuair sé bás ar an 6ú lá d'Iúil i gcathair Byhalia, sa stát céanna. Cé gur chum sé cuimse saothar - úrscéalta, gearrscéalta, dánta, aistí, scripteanna scannáin agus dráma amháin ina measc - is é de bharr a chuid úrscéalta agus gearrscéalta gur bhain sé clú agus cáil dhomhanda amach dó féin mar scríbhneoir. Is iad na húrscéalta The Sound and the Fury (1929), A I Lay Dying (1930), Light in August (1932), Absalom, Absalom! (1936) agus an gearrscéal "A Rose for Emily" (1930) cúpla ceann desna saotharaibh is iomráití a scríobh sé. Bronnadh Duais Nobel na Litríochta air sa bhliain 1949.