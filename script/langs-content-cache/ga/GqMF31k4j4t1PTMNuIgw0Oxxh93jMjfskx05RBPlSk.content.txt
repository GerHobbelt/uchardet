revision: 1129165
title: Skeerey Rosien
url: https://ga.wikipedia.org/wiki/Skeerey_Rosien


---

Paróiste (Manainnis: skeerey) in iardheisceart Oileán Mhanann is ea Skeerey Rosien (Béarla: Rushen). Is ceantar iascaireachta agus feirmeoireachta é an paróiste. Tá sé suite sa sheadin a bhfuil an t-ainm céanna air, Rosien, in éineacht le paróistí Chairbre agus Malew. Is é 24.6 km² an t-achar agus tá 1,591 duine ina gcónaí ann de réir dhaonáireamh 2006 (gan Purt le Moirrey agus Purt Çhiarn a bheith san áireamh). Síneann sé ó Halley'n Traeie (Halla na Trá) leath bhealaigh idir Balley Chashtal agus Purt le Moirrey go dtí na haillte taobh thiar de Cronk ny Arrey Laa (Cnoc na Faire Lae). Tá sé roinnte ina dhá pháirt. Tá an phríomhpháirt suite ar an taobh thuaidh agus thoir thuaidh de Purt le Moirrey agus Purt Çhiarn. Tá an pháirt níos lú suite ar an taobh theas agus thiar theas de na sráidbhailte sin; tá Creneash, Yn Cholloo, agus an dá oileáinín Famman Kitterland agus Carrick ny Colloo sa pháirt seo.


== Reiltys ==
Tá Skeerey Rosien faoi stiúir Coimisinéirí Skeerey Rosien. Tagann siad le chéile ag cruinnithe i Halla Balley Phesson.


=== Liosta Captaen Skeerey Rosien ===
Tá gach captaen ón bhliain 1627 ar an liosta seo:

1627 - Thomas Qualtrough
1644 - William Gawne
1776 - Thamas Gawne
1797 - Edward Gawne
1838 - Edward Moore Gawne
1872 - John Thomas Clucas
1887 - William Baring Stevenson
1894 - John Donald Clucas
1939 - Edward Murray Gawne
1970 - Edward Richard Murray Gawne
1998 - Stanley Ditchfield Clucas


== Naisc sheachtracha ==
Coimisinéirí Skeerey Rosien Curtha i gcartlann 2020-08-12 ar an Wayback Machine