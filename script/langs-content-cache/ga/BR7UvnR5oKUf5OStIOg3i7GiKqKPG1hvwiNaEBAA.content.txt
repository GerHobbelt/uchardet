revision: 1170626
title: "Caisle\xE1n Anra\xED Aimhr\xE9idh"
url: https://ga.wikipedia.org/wiki/Caisle%C3%A1n_Anra%C3%AD_Aimhr%C3%A9idh


---

Tá Caisleán Anraí Aimhréidh (Béarla: Harry Avery's Castle) suite circa 800 méadar (leathmhíle) siar ó dheas ó Bhaile Úr an Stíobhardaigh (Béarla: Newtownstewart), i gContae Thír Eoghain, Éire. Is sampla neamhchoitianta é de chaisleán cloiche a thóg taoiseach Ghaelach in Ultaibh, cé go bhfuil a bhunús agus a stair neamhchinnte.
Tá baint aige le hAnraí Aimhréidh Ó Néill (d'éag 1392) agus ainmníodh ina dhiaidh é. Luadh bás Anraí Aimhréidh in Annála na gCeithre Máistrí (M1392.1):

Enrí Aimhreidh mac Neill Móir Uí Néill rioghdamhna Cenél n-Eoghain, & degh-adhbhar aird-righ Erenn do chert, d'uaisle, & d'einech d'écc, fo fhel Brénoinn iar m-buaidh n-ongtha, & n-aithrighe.
Tá sé suite i mbaile fearainn Pháirc na bhFianna Uachtaracha nó Úra, i gceantar Chomhairle Chathair Dhoire agus Cheantar an tSratha Báin, ag eangach thagartha H3915 8527. Is Séadchomhartha Cúraim Stáit (Béarla: State Care Monument) iad iarsmaí an chaisleáin, faoi Ghníomhaireacht Comhshaoil Thuaisceart Éireann.


== Tagairtí ==


== Féach freisin ==