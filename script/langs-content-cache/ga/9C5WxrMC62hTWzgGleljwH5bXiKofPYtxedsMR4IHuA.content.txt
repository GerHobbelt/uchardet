revision: 1114199
title: "Buam\xE1il Hiroshima agus Nagasaki"
url: https://ga.wikipedia.org/wiki/Buam%C3%A1il_Hiroshima_agus_Nagasaki


---

Ar an séú agus an naoú lá Lúnasa 1945, scaoileadh dhá bhuama adamhacha ar Hiroshima agus Nagasaki,le linn an Dara Cogadh Domhanda.


== Na gníomhartha ==
Ba í Meiriceá an chéad tír ar domhain chun airm núicléacha a fhorbairt. Scaoileadh an chéad buama ón aer ar Hiroshima. Eitleáin le fórsaí Mheiriceá a bhí freagrach as an sléacht a tharla maidin an 6ú Lúnasa 1945.Mharaigh an buama timpeall 45,000-70,000 duine i nóiméad amháin. Bhásaigh a oiread eile daoine arís mar gheall ar nimhiú radaíochta. Maraíodh idir 95,000 agus 146,000 duine in iomlán le linn 1945 – tá sé deacair figiúr deimhneach a fháil. Fágadh an chathair féin loiscthe.

Rinneadh an cleas céanna le cathair Nagasaki trí lá ina dhiaidh sin.
Chinntigh an dá eachtra seo géilleadh na Seapáine sa Dara Cogadh Domhanda.


== Cuimhneachán ==
Le linn an chomórtha sa bhliain 2015, buaileadh cloig sa chathair, d'umhlaigh na daoine i mbun paidreoireachta, agus tionóladh nóiméad ciúinis ag 8.15 ar maidin am na Seapáine. In Éirinn tá searmanas bliantúil ar an 6 Lúnasa á reáchtáil ag an bhfeachtas ar son na dí-armála núiclígh i gCearnóg Mhuirfean i mBaile Átha Cliath.Ar an 27 Bealtaine 2016, leag Uachtarán na Stát Aontaithe Barack Obama bláthfhleasc i Hiroshima. Thug sé cuairt ar an bpáirc cuimhneacháin a tóigeadh le comóradh a dhéanamh ar na daoine a bhásaigh de bharr an bhuama in éindí le Príomhaire na Seapáine Shinzo Abe.


== Tagairtí ==