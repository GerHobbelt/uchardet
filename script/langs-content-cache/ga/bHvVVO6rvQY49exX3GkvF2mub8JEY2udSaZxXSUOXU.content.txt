revision: 1027096
title: "Ann\xE1la Loch C\xE9"
url: https://ga.wikipedia.org/wiki/Ann%C3%A1la_Loch_C%C3%A9


---

Déanann Annála Loch Cé cuntas ar an tréimhse idir 1014 agus 1590 i gCúige Connacht agus sna ceantair máguaird, den chuid is mó. Tógadh an teideal ó Loch Cé i ríocht Mhagh Loirg (i dtuaisceart Chontae Ros Comáin), áit a raibh Clann Mhic Dhiarmada in uachtar.
Scríobhaithe de chuid muintir Dhuibhgeanáin a luaitear leis an gcuid is mó de na hAnnála, agus roinnt leasuithe iontu a rinne a bpátrún Brian na Carraige Mac Diarmada, fear a fuair bás in 1592. Tá cuid den téacs i Laidin. 


== Stair i ndiaidh 1592 ==
Tá neart nótaí ar chiumhais na nAnnála leis an staraí agus scoláire Gaeilge Ruairí Ó Flaithbheartaigh (1629–1716/1718). In 1734 bhí an lámhscríbhinn i seilbh an scoláire nótáilte Seán Ó Maolchonaire. In 1766 rinne an Dochtúir Thomas Leland, comhalta de chuid Choláiste na Tríonóide agus staraí, í a cheannach i mBaile Átha Cliath agus leabhair an Dochtúra Seán Ó Fearghuis á ndíol. Chuir Leland i Leabharlann Lámhscríbhinní an Choláiste í.


== Foinsí ==
Welsh, Robert (eag.). Oxford Concise Companion to Irish Literature. OUP 1996. ISBN 0-19-280080-9
Annála Loch Cé, A.D. 1014-1590, le fáil ar CELT


== Tagairtí ==