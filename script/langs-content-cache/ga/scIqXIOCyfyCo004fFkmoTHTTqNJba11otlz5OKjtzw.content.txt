revision: 1020063
title: Kidnapped
url: https://ga.wikipedia.org/wiki/Robert_Louis_Stevenson


---

Úrscéalaí, file, agus scríbhneoir taistil ab ea Robert Louis Stevenson (13 Samhain 1850 inDún Éideann na hAlban - 3 Nollaig 1894 in Vailima, Samó). Aithnítear leabhair dá chuid go coitianta i measc chlasaicí na litríochta domhanda.  Scríobh Stevenson dhá cheann de na leabhair is cáiliúla do pháistí riamh – Treasure Island agus Kidnapped.


== Saol ==

Oileáin agus longa báite na téamaí atá sna leabhair de chuid Stevenson. Baineann na scéalta le háiteanna ina ndeachaigh sé lena mhuintir agus é óg. Ba iad a sheanathair, a athair, a uncailí agus a chol ceathracha a dhear agus a thóg formhór na dteach solais in Albain. Choimeád siad na mílte mairnéalach slán. Ceapadóir ab ea athair Robert Stevenson, Thomas Stevenson (1818 - 1887);  d'fhionn sé an "scáthlán Stevenson". 
Ach bhí níos mó suime ag Robert Louis Stevenson i scríbhneoireacht a dhéanamh ar théamaí na farraige agus na long ná mar a bhí aige i gcúrsaí tógála nó na haireagáin. 
Bhain Robert Louis Stevenson  cáil amach mar scríbhneoir lena bheo. Áirítear anois é ar dhuine de na scríbhneoirí is mó a bhfuil aistriúcháin déanta ar a chuid saothair. 
Bhásaigh Stevenson ar an 3 Nollaig 1894 in Vailima, Samó. Bhuail rith fola san inchinn é, is cosúil, in aois 44 dó. 


=== Saothar ===
I measc roinnt dá shaothar tá 

Oileán an Órchiste (Béarla: Treasure Island, A Child's Garden of Verses,
An Fuadach (Béarla: Kidnapped); i nGaeltacht na hAlban atá cuid mhaith den scéal lonnaithe.
Cás Aduain an Dr Jekyll agus Mhr Hyde (Béarla: The Strange Case of Dr. Jekyll and Mr. Hyde), agus
Maighistir Bhaile na Trágha (Béarla: The Master of Ballantrae).


==== Gaeilge ====
Tá ceithre mhórshaothar dá chuid ar fáil inniu as Gaeilge: Cás Aduain an Dr Jekyll agus Mhr Hyde, agus Máistir Bhaile na Trá san áireamh. Rinne Leabhar Breac aistriúchán den leabhar Oileán an Órchiste sa bhliain 2014 agus Kidnapped  / An Fuadach in 2016.


== Féach freisin ==
Oileán an Órchiste
An Fuadach


== Tagairtí ==


== Naisc sheachtracha ==
Robert Louis Stevenson.org (en)