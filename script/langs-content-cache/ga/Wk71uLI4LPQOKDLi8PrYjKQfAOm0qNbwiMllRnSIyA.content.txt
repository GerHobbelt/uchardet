revision: 1128899
title: "Leasuithe ar Bhunreacht na h\xC9ireann"
url: https://ga.wikipedia.org/wiki/An_tOcht%C3%BA_Leas%C3%BA_ar_Bhunreacht_na_h%C3%89ireann


---

Cuireadh cearta beatha na gine sa bhroinn ar chomhchéim le cearta beatha na máthar leis an Acht um an Ochtú Leasú ar Bhunreacht na hÉireann. In éifeacht, chuir an leasú seo cosc ar ghinmhilleadh in Éirinn. Bhí sé mídhleathach ach amháin sa gcás go raibh saol na máthar i mbaol, baol féinmharaithe san áireamh.Glacadh leis an Acht um an Ochtú Leasú ar an mBunreacht, 1983 le reifreann ar an 7 Meán Fómhair 1983. 


== Athruithe ar théacs an Bhunreachta ==
Cuireadh fo-alt isteach i ndiaidh Roinn 3 d'Airteagal 40 leis an Leasú seo:
"Admhaíonn an Stát ceart na mbeo gan breith
chun a mbeatha agus, ag féachaint go cuí do
chomhcheart na máthar chun a beatha, ráthaíonn
sé gan cur isteach lena dhlíthe ar an gceart sin
agus ráthaíonn fós an ceart sin a chosaint is a
shuíomh lena dhlíthe sa mhéid gur féidir é."[1] Curtha i gcartlann 2016-02-09 ar an Wayback Machine


== 2012/2013 ==
De bharr bás tubaisteach Savita Halappanavar sa bhliain 2012, chuir reachtaíocht  nua le chéile, an Bille um Chosaint na Beatha le linn Toirchis (2013). "Ach ait go leor, ní léir go sabhálfadh an reachtaíocht bean a bheadh sa chás céanna le Savita".


== Aisghairm ==

Chinn an Rialtas ar 29 Eanáir  2018 go gcuirfí clásal nua in áit Airteagal 40.3.3 den Bhunreacht, nó an t-ochtú leasú mar a thugtar air go coitianta, a chuirfeadh ar chumas an Oireachtais reachtaíocht a thabhairt isteach a cheadódh ginmhilleadh in Éirinn.
I reifreann ar an 25 Bealtaine 2018, vótáil muintir na hÉireann (66% i bhfabhar agus 34% i gcoinne) chun an tOchtú Leasú a aisghairm. Glacadh leis an mBille um an Seú Leasú is Tríocha ar an mBunreacht 2018. D'fhonn na forálacha atá leagtha síos in Airteagal 40.3.3 den bhunreacht a scriosadh agus an méid seo a leanas a chur ina háit:"Féadfar socrú a dhéanamh le dlí chun foirceannadh toirchis a rialáil."


== Féach freisin ==
Savita Halappanavar
Scannal Ann Lovett (1984)


== Tagairtí ==