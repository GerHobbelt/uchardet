revision: 1104850
title: "Ardteistim\xE9ireacht"
url: https://ga.wikipedia.org/wiki/Ardteistim%C3%A9ireacht


---

Scrúdú poiblí sinsearach dara leibhéal i bPoblacht na hÉireann is ea an Ardteistiméireacht, nó Scrúdú na hArdteistiméireachta. Bíonn sí á stiúradh ag Coimisiún na Scrúduithe Stáit.


== Cláir ==

Roghnaíonn an chuid is mó de scoláirí na hArdteistiméireachta an Ardteistiméireacht Bhunaithe. Is clár 2 bhliain é an Ardteistiméireacht Bhunaithe. Tá réimse leathan ábhar ar fáil ann.
Déantar staidéar ar na hábhair go hiondúil ag gnáthleibhéal nó ardleibhéal. Is féidir staidéar a dhéanamh ar dhá ábhar (Matamaitic agus Gaeilge) ag bunleibhéal. Tá an bunleibhéal bunaithe ar riachtanais scoláirí a mbeadh deacracht acu leis an gnáthleibhéal nó ardleibhéal sna hábhair sin.
Go hiondúil déanann scoláirí staidéar ar 6 nó 7 ábhar sa tSraith Sinsearach. Caithfidh siad 5 ábhar ar a laghad, Gaeilge san áireamh a roghnú le haghaidh na Ardteistiméireachta Bunaithe.


=== Measúnacht agus scrúduithe ===
Déantar an Ardteistiméireacht bhunaithe a mheasúnú le scrúdú scríofa ag deireadh an chláir 2 bhliain. Tá scrúduithe praiticiúla agus obair thionscadail i gceist in ábhair áirithe mar shampla Ealaíon, Staidéar Foirgníochta agus Innealtóireacht. Tá béaltrialacha ann sa Ghaeilge agus i dteangacha na Mór-Roinne. Tarlaíonn na scrúduithe praiticiúla agus na béaltrialacha i rith bliana deiridh an chláir.
Bíonn an scrúdú scríofa ann i Mí an Mheithimh gach bliain.
Gach bliain ar an dara Céadaoin de Lúnasa, bíonn na torthaí ar fad ar fáil ar líne (examinations.ie) ó uair an mheán-lae, ach i bpearsan ó na scoileanna ó 09.00 ar maidin.


=== Córas marcála le haghaidh grád scrúduithe ===
Tá 8 ngrád ag an scála, an grád is airde ná Grád 1, agus an grád is ísle ná Grád 8.
Tagann an scála grádaithe nua de 8 bpointe in áit an scála 14 pointe ag Ardleibhéal agus Bunleibhéal araon.
Roinntear marcanna idir 100% go 30% i seacht rann gráid (1-7). Tá gach rann 10% leathan.


== Oideolaíocht ==
Cinneann an tAire Oideachais, a fhaigheann comhairle ón Chomhairle Náisiúnta Curaclaim agus Measúnachta, an curaclam do scoileanna na hÉireann.
De réir taighde ó Ollscoil Chathair Bhaile Átha Cliath, is ag brath ar an bhfoghlaim de ghlanmheabhair agus an tabhairt chun cuimhne a bhíonn daltaí na hArdteiste seachas a bheith ag réiteach fadhbanna as a stuaim féin.  Mar sin, is beag tástáil a dhéantar i scrúdú na hArdteiste ar scileanna a bhaineann le réiteach fadhbanna, smaointeoireacht chriticiúil agus cruthaitheacht. 


== Ábhair ar fáil ==
Tá na hábhair atá liostaithe thíos ar fáil do mhic léinn Ardteistiméireachta, cé nach n-ofrálann formhór na scoileanna ach líon teoranta. Tá na hábhair i gcúig ghrúpa, agus baineann formhór na n-ábhar le grúpa amháin.


=== Teangacha éigeantacha ===
T1, An Béarla (éigeantach le heisceachtaí)
T2, An Ghaeilge (ag teastáil ó roinnt ollscoileanna le haghaidh máithreánach, éigeantach le heisceachtaí)


==== Teangacha neamhéigeantacha ====
T2, An tSean-Ghréigis †
T2, An Araibis
T2, An Fhraincis
T2, An Ghearmáinis
T2, An Eabhrais
T2, An Iodáilis
T2, An tSeapáinis
T2, An Laidin †
T2, An Rúisis
T2, An Spáinnis
T2, Staidéar clasaiceach †Teangacha neamh-churaclaim
Ní féidir na teangacha seo a leanas a thógáil ach amháin má tá an mac léinn ó bhallstát den Aontas Eorpach, má labhraíonn sé/sí an teanga ina roghnaíonn sé/sí a bheith curtha faoi scrúdú mar mháthairtheanga, gur lean sé/sí clár staidéir as a dtáinig an Ardteistiméireacht agus má tá sé/sí ag tógáil English san Ardteistiméireacht freisin. Coinníoll eile is ea gur féidir le hiarrthóir scrúdú a dhéanamh in ábhar teanga neamh-churaclaim amháin.
An Bhulgáiris
An Chróitis
An tSeicis
An Danmhairgis
An Ollainnis
An Eastóinis
An Fhionlainnis
An Ghréigis
An Ungáiris
An Laitvis
An Liotuáinis
An Mháltais
An Pholainnis
An Phortaingéilis
An Rómáinis
An tSlóvaicis
An tSlóivéinis
An tSualainnis


=== Eolaíocht ===
Matamaitic

Matamaitic (éigeantach le heisceachtaí)
Matamaitic fheidhmeachEolaíochtaí saotharlainne

Fisic †
Ceimic †
Bitheolaíocht
Fisic agus ceimic (comhcheangailte) † (sa ghrúpa Eolaíochta Feidhmí freisin)


=== Staidéir ghnó ===
Cuntasaíocht
Eacnamaíocht talmhaíochta †
Gnó
Eacnamaíocht †


=== Eolaíocht feidhmeach ===
Eolaíocht talmhaíochta
 Staidéar tógála
Innealtóireacht
Eacnamaíocht bhaile, eolaíoch agus sóisialta (sa ghrúpa Staidéar Sóisialta freisin)
Fisic agus ceimic (comhcheangailte) † (sa ghrúpa Eolaíochta freisin)
Grafaicí dearaidh agus cumarsáide ("líníocht theicniúil" roimhe seo)
Teicneolaíocht
Ríomheolaíocht
Corpoideachas


=== Staidéir shóisialta ===
Ealaín
Tíreolaíocht
Stair
Eacnamaíocht Bhaile, eolaíoch agus sóisialta (sa ghrúpa Eolaíochta Feidhmeach freisin)
Ceol
Polaitíocht agus an tSochaí
Oideachas reiligiúnach


== Féach Freisin ==
COGG - IAR-BHUNSCOIL: Liosta iomlán áiseanna teagaisc


== Tagairtí ==