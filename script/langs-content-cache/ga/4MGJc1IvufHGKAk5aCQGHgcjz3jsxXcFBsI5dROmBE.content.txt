revision: 1165931
title: Druid choiteann
url: https://ga.wikipedia.org/wiki/Druid_choiteann


---

Is éan pasaireach meánmhéide san fhine  Sturnidae é druid choiteann nó, sa ghnáthchaint, an druid (Sturnus vulgaris). Tá sé thart ar 20 cm fada agus tá cluimhreach dhorcha le loinnir mhiotalach aici, a bhíonn breac le dath bán ag amanna áirithe den bhliain. Tá na cosa bándearg agus tá an gob dubh sa gheimhreadh agus buí sa samhradh; bíonn cluimhreach níos doinne ag éin óga ná ag na hainmhithe fásta. Is éan fuaimiúil é, go háirithe i bhfaraí comhroinnte agus i gcásanna tréadúla eile, le hamhrán neamh-cheolmhar  ach éagsúil. Tá a bua na haithrise tugtha faoi deara sa litríocht lena n-áirítear na Mabinogion agus saothair Phlinias Mhóir agus William Shakespeare.


== Tagairtí ==