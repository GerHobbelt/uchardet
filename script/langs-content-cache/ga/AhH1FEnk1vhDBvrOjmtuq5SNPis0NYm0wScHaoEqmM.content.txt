revision: 1166728
title: "Alc\xF3lachas"
url: https://ga.wikipedia.org/wiki/Alc%C3%B3lachas


---

Staid ina mbíonn duine spleách ar alcól, nó fadhbanna sláinte mar gheall ar alcól, is ea Alcólachas. Tugann an téarma le tuiscint go bhfuil déscaradh idir staonadh is ól measartha ar thaobh amháin, agus daoine a ólann an iomarca  ar an taobh eile, agus fadhbanna sláinte acu dá bharr.


== Mí-úsáid alcóil ==

Tá go leor fadhbanna a bhaineann le halcól, mar shamplaː  

Meabhairshláinte. Léiríonn taighde go mbíonn dlúthbhaint idir mí-úsáid an alcóil agus riosca méadaithe go bhforbróidh an té fadhbanna meabhairshláinte, lena n-áirítear fadhbanna mothúcháin agus iompraíochta.
Is féidir le galar croí agus ailse a bheith mar thoradh ar mhí-úsáid alcóil.
Delirium tremens.  Rárnhaille chreathánach a tharlaíonn d'alcólach nuair a choinnítear alcól siar uaidh.
Gaistríteas.   Athlasadh i líneáil an ghoile de thoradh greannaitheoirí cosúil le halcól
Othras peipteach. Othrasú cuid de líneáil an ghoile nó an dúidéinim mar thoradh ar chaitheamh alcóil, srl.
Ciorróis.   Is é an chúis is coitinne leis ól fada leanúnach iomarcach alcóil.Tarlaíonn mí-úsáid alcóil i ngach aicme shóisialta ach, de réir dealraimh, bíonn daoine atá ag fulaingt imní nó dúlagair claonta leis an alcól thar aon dream eile.  
Léiríonn na staitisticí go bhfuil méadú le blianta beaga ar chaitheamh alcóil, agus ar an líon mná tí, daoine óga is daoine as obair go háirithe a dtuairiscítear a bheith claonta le mí-úsáid alcóil. 


== In Éirinn ==
Bhí Éire ar cheann de na cúig thír is mó caitheamh san Aontas Eorpach ó thaobh caitheamh alcóil de i 2015, agus úsáid alcóil ar bhonn per capita  is mó sa domhan beagnach.  De réir suirbhé ón OECD, tá Éire ar ceann de na tíortha is measa ó thaobh an ragús óil.Sa Bhille Sláinte Poiblí (Alcól), 2015, bhí sé mar aidhm aige meánchaitheamh alcóil sa bhliain in Éirinn a laghdú ó 11 lítear an duine go 9.1 lítear an duine faoin mbliain 2020. Ach tá caitheamh alcóil fós ag méadú ó shin. 
Tá an t-eolas is fearr in Éirinn le fáil  ar "Ask about Alcohol", ó HSE.ie. Tá suíomh ann in Éirinn, drinkaware.ie, le go leor eolais, as Gaeilge chomh maith leis sin, Ach cuireann tionscal na dí airgid ar fáil dón suíomh.


== Féach freisin ==
Alcólaigh gan Ainm
Andúil i ndrugaí


== Naisc sheachtracha ==
Des Bishop ar Youtube
Feidhmeannacht na Seirbhíse Sláinte - Eolas


== Tagairtí ==