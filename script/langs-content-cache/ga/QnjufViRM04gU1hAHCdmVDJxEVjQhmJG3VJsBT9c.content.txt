revision: 1153368
title: Piet Mondrian
url: https://ga.wikipedia.org/wiki/Piet_Mondrian


---

Ealaíontóir, a rugadh in Amersfoort na hOllainne, ab ea Pieter Cornelis Mondriaan nó Piet Mondrian mar ab fhearr aithne air (7 Márta 1872 - 1 Feabhra 1944).  
Le Theo van Doesburg (1883 - 1931) bhunaigh Mondrian an ghluaiseacht san ailtireacht is an phéintéireacht a dtugtar De Stijl uirthi.  Glactar leis chomh maith mar cheannaire an Nua-Phlaisteachais. 


== Saothar ==
Bhí Mondrian gafa le healaín theibí agus ina chuid ealaíne.  Tá cáil ar a shaothair dhronlíneacha theibí dhubha is bhána, agus i ndathanna príomhúla eile. Don chuid is mó, d’úsáid sé línte díreacha agus na dathanna dearg, gorm, buí, dubh agus bán.


=== New York City 1 ===
Rinne Mondrian an pictiúr New York City 1 agus tá sé ar crochadh sa Kunstsammlung Nordrhein-Westfalen in Dusseldorf sa Ghearmáin. Chruthaigh sé an píosa ealaíne in 1941.
Sa bhliain 2022, chonaic daoine grianghraf den phictiúr seo ó 1945 sa MOMA. Tá cuma air go bhfuil sé ar crochadh bunoscionn (ó 1980 ar a laghad). Ach ní raibh muintir an ghailearaí é a athrú ar eagla go ndéanann siad damáiste don ealaín.


== Féach freisin ==
De Stijl


== Tagairtí ==