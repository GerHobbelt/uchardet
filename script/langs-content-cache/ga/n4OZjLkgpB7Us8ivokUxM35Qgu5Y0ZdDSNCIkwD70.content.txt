revision: 988224
title: The Marian Finucane Show
url: https://ga.wikipedia.org/wiki/Marian_Finucane


---

Ba láithreoir raidió Éireannach as Baile Átha Cliath í Marian Finucane (21 Bealtaine 1950 - 2 Eanáir 2020). Bhí sí ar dhuine de mhórchraoltóirí na hÉireann. Ceannródaí sa chraoltóireacht ó thaobh cúrsaí ban de ab ea Marian Finucane.


== Saol ==
D’fhreastail Finucane ar scoil lán-Ghaeilge, Scoil Chaitríona ar Shráid Eccles san ardchathair, agus bhí neart Gaeilge aici dá réir.
Bhain sí cáilíocht amach mar ailtire agus le linn di a bheith ina mac léinn bhí sí gníomhach sa bhfeachtas a chuir stop le leagan na dtithe Seoirseacha i Sráid Hume in aice le Faiche Stiabhna.

Fuair Finucane a céad phost le RTÉ mar láithreoir leanúnachais i 1974. Ina dhiaidh sin, thosaigh sí ag cur cláracha éagsúla i láthair a bhain le ceisteanna sóisialta an lae. Bhí sí ag obair ar feadh tamaill ar chláir a bhain le cúrsaí ban. Ba í an chéad duine chun Women Today (sa bhliain 1979) a chur i láthair ar RTÉ Raidió 1.Tharraing a clár Women Today aird an phobail ar shaol na mban agus ar na dúshláin a bhí le sárú acu an t-am sin ina saol pearsanta agus oibre agus thug an clár sin ardán agus éisteacht dóibh.Ba í an chéad láithreoir ar an gclár raidió Liveline í (in 1985).  Ar an teilifís, bhí na cláracha Consumer Choice agus Crime Line aici.
Ó 2005 go 2019, chuir sí The Marian Finucane Show i láthair ar RTÉ Raidió 1, seó mór-ráchairte a bhíodh ar siúl idir 11 a chlog agus am lóin gach Satharn agus Domhnach.


=== Duaiseanna ===
Bronnadh Duais Jacobs ar Finucane as ucht a cuid oibre le Women Today.
Bhuaigh sí an Prix Italia do chlár faisnéise a rinne sí i 1979, Abortion: the Lonely Crisis, mar a ndeachaigh sí go Sasana in éineacht le bean óg a bhí ag dul anonn chun ginmhilleadh a fháil.In 1988, bronnadh sí an duais, The Radio Journalist of the Year uirthi.
In 2005, bhron Ollscoil na Gaillimhe céim onóracha uirthi.


=== Bás ===
Fuair Finucane bás tobann, ina “codladh”, ar 2 Eanáir 2020 agus in aois 69 bliain di. Trom ar an tobac, agus neamhrithimeacht chairdiach ag cur as di, bhuail niúmóine de shaghas éigin í is cosúil. An t-amhránaí agus an Gael aitheanta Maighréad Ní Dhomhnaill a dúirt na hamhráin ag an Aifreann agus bhí an Ghaeilge sa treis sa rogha cheoil.Maireann a fear céile John Clarke agus a mac Jack, agus a leaschlann Jocelyn, Neil agus Timothy. Bhásaigh a hiníon Sinéad ón leoicéime i 1990 agus gan í ach ocht mbliana d’aois..    


== Féach freisin ==
Marian Finucane, 19 bliain d’aois ar RTÉ


== Tagairtí ==