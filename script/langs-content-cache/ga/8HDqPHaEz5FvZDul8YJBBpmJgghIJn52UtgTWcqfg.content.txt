revision: 1103791
title: Gaeltacht
url: https://ga.wikipedia.org/wiki/An_Ghaeltacht


---

Is éard is Gaeltacht ann ná ceantar ina n-aithnítear an Ghaeilge mar theanga an phobail ann, go stairiúil ar a laghad. B'é ba bhrí leis an bhfocal sin Gaeltacht fadó ná Gaelachas, ach ó thosaigh an Ghaeilge ag dul as úsáid in áiteanna in Éirinn, tháinig an téarma "Gaeltacht" nó "ceantair Ghaeltachta" chun cinn ar na háiteanna sa tír ina bhfuil an Ghaeilge á labhairt i gcónaí mar theanga thraidisiúnta a théann go nádúrtha ó ghlúin go glúin.
Is léir, áfach, gurb iomaí áit sa Ghaeltacht oifigiúil ina bhfuil an Béarla in uachtar anois, mar shampla Cloch na Rón, an Achréidh agus Maigh Cuilinn i gContae na Gaillimhe, nó Ailt an Chorráin agus Gleann Bharr i gContae Dhún na nGall, Acaill, Béal an Mhuirthead agus an tSraith i gContae Mhaigh Eo chomh maith leis an gcuid is mó d'Uíbh Ráthach i gContae Chiarraí.
Úsáidtear canúintí éagsúla ó Ghaeltacht go Gaeltacht. Tugtar Gaidhealtachd nó Gaeltacht na hAlban ar na ceantair in Albain ina labhraítear Gaeilge na hAlban (nó Gàidhlig).


== Daonra na Gaeltachta ==

Dar le hÚdarás na Gaeltachta, is é 95,503 daonra na Gaeltachta. Tá thart ar 14,000 do na daoine sin ina gcónaí i mbruachbhailtí na Gaillimhe, áfach.
Cuirtear an cheist go minic ar cheart imeall na nGaeltachtaí a athrú.


== An Fhí­or-Ghaeltacht ==


=== Gaeltacht Thír Conaill ===
Tír Chonaill, Contae Dhún na nGall, go háirithe i nGaoth Dobhair, Cloích Cheannfhaola, agus ar an taobh thuaidh de na Rosa; Anagaire, Croithlí agus Rann na Feirste


=== Gaeltacht na Gaillimhe ===
Conamara, Gaillimh


=== Gaeltacht Chontae Chiarraí ===
Corca Dhuibhne, Contae Chiarraí go háirithe, in aice le Daingean Uí Chúis


=== Gaeltacht Chontae Chorcaí ===
Cúil Aodha, Cléire, Contae Chorcaí


=== Gaeltacht Chontae na Mí ===
Príomhalt: Gaeltacht na MíRáth Cairn (nó Ráth Chairn) agus Baile Ghib, Contae na Mí


=== Gaeltacht na nDéise ===
Príomhalt: Gaeltacht na nDéiseAn Rinn, Contae Phort Láirge


=== Gaeltacht Chontae Mhaigh Eo ===
Ceathrú Thaidhg, Eachléim, An Fód Dubh agus Tuar Mhic Éadaigh, Gaeltacht Mhaigh Eo


== Gaeltachtaí neamhoifigiúla ==
Tugtar Gaeltachtaí Neamhoifigiúla ar cheantair nach cuid den Ghaeltacht go hoifigiúil iad, cé go bhfuil an teanga á labhairt iontu go forleathan. Tá brú ar an rialtas stádas oifigiúil a thabhairt dóibh.

Cúige Uladh, Contae Aontroma in Iarthar Bhéal Feirste Gaeltacht Sheoige nó Gaeltacht Bhéal Feirste


== Nua-Ghaeltacht ==
Nua-Ghaeltacht an t-ainm a thugtar ar an smaoineamh Gaeltachtaí nua a thógáil i mBÁC agus i gcathracha eile sa tír d'fhonn an dteanga a athbheochan. Cé nach luaitear é sna huimhreacha thuas, tá Gaeltacht nua i Béal Feirste.

Roinnt áiteanna i gContae an Chláir
Gaeltacht Bhuan Mheiriceá Thuaidh


== Riarachán ==
Is í an Roinn Gnóthaí Pobail, Tuaithe agus Gaeltachta atá freagrach as polasaí an rialtais i leith na Gaeltachta, i gcomhar le heagraíochtaí amhail Údarás na Gaeltachta. Cuireann Raidió na Gaeltachta de chuid RTÉ agus TG4 seirbhísí ar fáil do mhuintir na Gaeltachta agus do chainteoirí Gaeilge go forleathan. 


== Coláistí samhraidh ==
Eagraítear cúrsaí Gaeilge gach bliain sna ceantair Ghaeltachta le linn an tsamhraidh. Tumoideachas Gaeilge atá i gceist, ina gcaitheann daltaí scoile roinnt sheachtainí ag foghlaim na teanga trí chúrsaí Ghaeilge agus gníomhaíochtaí eile trí mheán na Gaeilge - cluichí Gaelacha, céilithe agus ceol traidisiúnta.
Is minic go bhfanann an dalta le clann áitiúil sa Ghaeltacht le linn an chúrsa, agus teagasc á fháil acu ó bhean an tí.


== Naisc sheachtracha ==
Beo.ie - An Ghaeltacht
An Roinn Ghnóthaí Pobail, Tuaithe agus Gaeltachta
Turasóireacht sa Ghaeltacht
Údarás na Gaeltachta
Gaelgeoir group to start new Gaeltacht near city
HSE.ie - Fás an Daonra agus na Dúshláin atá ann do FSS
CSO.ie - Leagan Gaeilge de Shuíomh Idirlín an Phríomh Oifig Staidrimh
Limistéir Pleanála Teanga Ghaeltachta - léarscáil bheo;;


== Foinsí ==
Ó Tuathaigh G, Ó Laoire L L, Ua Súilleabháin (eag) 2000 Pobal na Gaeltachta a Scéal agus a Dhán, Indreabhán Conamara: Cló Iar-Chonnachta.


== Tagairtí ==