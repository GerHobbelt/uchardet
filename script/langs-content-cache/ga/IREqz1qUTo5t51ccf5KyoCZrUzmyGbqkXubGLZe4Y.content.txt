revision: 1018687
title: "D\xEDdeana\xED"
url: https://ga.wikipedia.org/wiki/D%C3%ADdeana%C3%AD


---

Bíonn brú ar an dídeanaí (nó teifeach) a thír a fhágáil chun éalú ó chogadh, ó ghéarleanúint nó ó thubaiste nádúrtha.Bíonn ar na milliúin gach bliain a bhfód dúchais a thréigean chun tearmann a lorg. Tá timpeall 25 milliún teifeach ar domhan inniu.
Ceiliúrtar Lá Domhanda na dTeifeach ar an 20 Meitheamh gach bliain.


== Sainmhíniú ==
De réir an Choinbhinsiúin, is duine é dídeanaí,“mar gheall ar eagla ghéarleanúna a bhfuil bunús maith faoi ar chúiseanna a bhaineann le, reiligiún, náisiúntacht, comhaltas de ghrúpa sóisialta ar leith nó tuairimí polaitiúla, go bhfuil sé lasmuigh de thír a náisiúntachta agus nach bhfuil ar a chumas, nó nach bhfuil sé toilteanach, i ngeall ar an eagla sin, leas a bhaint as cosaint na tíre sin”.(Airteagal 1(A)(2), den Choinbhinsiún).
Déanann Coinbhinsiún 1969 Eagraíocht um Aontas na hAfraice (EAA) dídeanaí a shainmhíniú mar aon duine a gcuirtear iachall air a thír nó a tír a fhágáil “mar gheall ar ionsaí seachtrach, ar fhorghabháil, ar fhorlámhas eachtrach nó ar imeachtaí a shuaitheann an t-ord poiblí go mór, bíodh sé i gcuid dá thír, dá thionscnamh nó dá náisiúntacht nó ina n-iomláine .” Ar an gcuma chéanna, deir Dearbhú 1985 Cartagena go n-áirítear le dídeanaithe freisin daoine a théann ar teitheadh óna dtír “toisc go ndearnadh bagairt ar a mbeatha, ar a slándáil nó ar a saoirse trí fhorneart ginearálaithe, trí ionsaí eachtrach, trí choinbhleachtaí inmheánacha, trí mhórsháruithe ar chearta an duine nó trí imthosca eile a shuaith an t-ord poiblí go mór.”


== Féach freisin ==
Géarchéim imirceach na hEorpa
Coinbhinsiún i dtaobh Stádas Dídeanaithe (1951)


== Tagairtí ==