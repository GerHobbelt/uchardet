revision: 1028607
title: "Pozna\u0144"
url: https://ga.wikipedia.org/wiki/Pozna%C5%84


---

Is cathair í Poznań atá suite ar abhainn Warta in iarthar na Polainne. Tá 550,000 duine ina gcónaí inti agus í mar an cúigiú cathair is mó sa tír. Tá sí ar cheann de na cathracha is sine freisin agus tá sí an-tábhachtach i leith stair stát na Polainne.
Ar feadh na gcéadta bliain roimh theacht na Críostaíochta chun na tíre, ba í Poznań croílár polaitiúil agus cultúrtha na bPolannach. Ba é Mieszko I chéad Rí stairiúil na bPolannach agus bhí ceanncheathrú aige i bPoznań. Baisteadh é sa bhliain 966, agus b'fhéidir gur tharla an baiste i bPoznań chomh maith. I ndiaidh a bhaiste cuireadh tús le tógadh Ardeaglais Poznań (an chéad cheann sa tír). Nuair a fuair na ríthe luatha seo bás cuireadh iad san Ardeaglais (Mieszko I, Boleslaus I, Mieszko II, Casimir I, agus níos déanaí: Rí Przemysł I agus Przemysł II).