revision: 1170447
title: Fernand Braudel
url: https://ga.wikipedia.org/wiki/Fernand_Braudel


---

Staraí Francach agus ceannaire ar Scoil Annales ab ea Fernand Braudel ( 24 Lúnasa 1902 - 27 Samhain 1985). Dhírigh a scoláireacht ar thrí phríomhthionscadal: An Mheánmhuir (1923-49, ansin 1949–66 ), Sibhialtacht agus Caipitleachas (1955–79), agus Féiniúlacht na Fraince (1970-85, neamhchríochnaithe).  
Eascraíonn a cháil i bpáirt óna chuid scríbhinní, ach níos mó fós ón rath a bhí air Scoil Annales a dhéanamh ina  inneall taighde staire is tábhachtaí sa Fhrainc agus i gcuid mhaith den domhan tar éis 1950. 
Mar cheannaire ceannasach Scoil staireolaíochta Annales sna 1950idí agus na 1960idí, bhí tionchar ollmhór aige ar scríbhneoireacht na staire sa Fhrainc agus i dtíortha eile.  


== Beathaisnéis ==
Rugadh Braudel i Luméville-en-Ornois (ó 1943, cumaiscthe le Gondrecourt-le-Château agus mar chuid de), i département an Meuse, an Fhrainc. Thug a athair, a bhí ina mhatamaiticeoir nádúrtha, cúnamh dó ina chuid staidéir.   
Rinne Braudel staidéar ar roinnt mhaith Laidine agus beagán Gréigise freisin. Ag aois 7, bhog a theaghlach go Páras. Cuireadh oideachas ar Braudel ag an Lycée Voltaire agus sa Sorbonne, áit ar bronnadh agrégé sa stair air ag aois 20. Bhí sé ina mhac léinn ag Henri Hauser (1866-1946).  
Le linn dó a bheith ag múineadh in Ollscoil Algiers idir 1923 agus 1932,  bhí sí faoi dhraíocht ag  an Mheánmhuir agus scríobh sé roinnt páipéar ar láithreacht na Spáinne san Ailgéir sa 16ú haois. Le linn na tréimhse seo, chuir Braudel tús lena thráchtas dochtúireachta ar pholasaí eachtrach Rí Pilib II na Spáinne. Ó 1932 go 1935 bhí sé ag múineadh in sna lycées seo a leanas i bPáras (meánscoileanna nó ardscoileanna): Pasteur, Condorcet, agus Henri-IV.  


== Tionchar ==
Meastar go bhfuil Braudel ar cheann de na staraithe nua-aimseartha is mó de na staraithe a leag béim ar ról na bhfachtóirí mórscála socheacnamaíocha  i ndéanamh agus i scríobh na staire Is féidir é a mheas freisin mar cheann de réamhtheachtaithe theoiric na gcóras domhanda. Ina chuid saothar léiríonn Braudel athrú réabhlóideach béime i gceird agus in anailís na staire ó dhaoine aonair nó imeachtaí go córais dhomhanda.    


== Tagairtí ==