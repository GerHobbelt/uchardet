revision: 1093039
title: "G\xE1s n\xE1d\xFArtha"
url: https://ga.wikipedia.org/wiki/G%C3%A1s_n%C3%A1d%C3%BArtha


---

Is acmhainn nádúrtha é gás nádúrtha nó gás aiceanta. Gás atá ann, atá comhdhéanta de meatán, don chuid is mó (meascán hidreacarbón gásach indóite, meatán mar 80% de, agus beagán eiteáin, propáin, bútáin, nítrigine is héiliam).Tarraingthe as carnadh faoi thalamh, faightear leis féin é, nó le deascáin ola i gcuid mhaith réigiún ar fud an domhain. Faightear i mbreoslaí iontaise é, á cruthú ag orgánaigh meatánaigine i bportaigh, i riasca agus i líonta talún. 

Baintear feidhm as an gás mar bhreosla an-tábhachtach agus i leasacháin. Is gás ceaptha teasa láidir é chomh maith. Is mó faoina dhó nó mar sin an fuinneamh ann ná i ngás baile. Úsáidtear mar bhreosla bunúsach é sa teaghlach is an tionscal (bunábhar d'an-chuid ceimiceán). 


=== Stair ===
Bhí an gás nádúrtha in úsáid sa tSín sa 1ú céad RC chun sáile a ghalú.Sa 20ú haois, bhí an gás nádúrtha á mholadh mar mhalairt breosla in ionad peitril i gcomhair feithiclí. Bheadh buntáistí aige sa bhfeidhmiú seo, sa mhéid is go bhfuil sé saor slán sábháilte agus go dtáirgeann i bhfad níos lú gás truaillithe nuair a dhóitear é. Ach is lú an fuinneamh ann ná i bpeitreal ná díosal, agus mar sin bheadh gá le tanc an-mhór i ngluaisteán, nó athluchtú i bhfad níos minice, chun taisteal chomh fada agus is féidir le gluaisteán peitril ar lántanc.


== Féach freisin ==
Nord Stream 2
Géarchéim fuinnimh Aontas Eorpach - An Rúis, 2022


== Tagairtí ==