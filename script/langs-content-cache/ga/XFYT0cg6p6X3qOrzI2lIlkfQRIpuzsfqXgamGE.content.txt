revision: 1162341
title: "Cora Droma R\xFAisc"
url: https://ga.wikipedia.org/wiki/Cora_Droma_R%C3%BAisc


---

Is é Cora Droma Rúisc (Fuaimniú, Carrick-on-Shannon i mBéarla) príomhbhaile Chontae Liatroma. Bhí 3,980 duine ina gcónaí i gCora Droma Rúisc sa bhliain 2011.
Is ag áth na Sionainne atá Cora Droma Rúisc suite. Tá an baile i bparóiste sibhialta Chill Tachúrc (Kiltoghert i mBéarla). Ainm ban-naoimh is ea Tachúrc (< Tathchumhrac < Tocomracht, et var.).
Tá foirgnimh stairiúla i gCora Droma Rúisc cosúil le Teach na mBocht agus Reilig an Ghorta.
Ar an Sráid Mhór is ea an Eaglais Chaitliceach Naomh Muire, tógtha i stíl Neo-Gotach. Tá sé suite ar phointe trasnaithe straitéiseach Abhainn na Sionainne.
Foilsítear sa bhaile é an Leitrim Observer (gach Céadaoin) agus an Northwest Express.
Is é “an Dock” ionad ealaíon atá lonnaithe sa bhfoirgneamh athchóirithe “teach cúirte” den 19ú hAois.
Tá an baile freastaltha leis an líne iarnróid idir Baile Átha Cliath agus Sligeach.


== Tagairtí ==