revision: 1013330
title: John Crown
url: https://ga.wikipedia.org/wiki/John_Crown


---

Is oinceolaí comhairleach agus ba sheanadóir é an tOllamh John Crown (rugadh 1 Márta 1957 i Nua-Eabhrac).


== Saol ==
Imircigh Éireannacha i Nua-Eabhrac a bhí i dtuismitheoirí John Crown. D'fhill siad ar Éirinn sa bhliain 1967.
Bhain Crown a dintiúraí leighis amach i gCOBÁC agus ina dhiaidh BSc i bpaiteolaíocht san ollscoil chéanna. Oiliú é i leigheas ginearálta agus oinceolaíocht i mBaile  Átha Cliath, Sasana agus Nua-Eabhrac. 
D'fhill sé go hOspidéal Naomh Uinseann agus Lúcas sa bhliain 1993. Is saineolaí é ar an oinceolaíocht agus é ag díriú isteach ar ailse brollaigh agus meileanóma. 
Is ollamh de chuid COBAC é agus suim ar leith aige i dtaighde bainteach le hailse brollaigh.
Toghadh é go Seanad Éireann i 2011 ar phainéal NUI ach níor sheas sé arís i 2016. 
Phós sé don tarna uair sa bhliain 2014 le Orla Murray agus rugadh mac, James, dó féin agus Orla sa bhliain 2015.


== Tuairimí ==
Dhearbhaigh John Crown sa bhliain 2011 go bhfuil míthuiscint ann gur tháinig méadú mór ar líon na bpáistí a rugadh le máchail sna blianta a lean an Tubaiste Shearnóbail, ach nach raibh na fíricí ann chun é sin a chruthú agus dúirt sé nach raibh fianaise eolaíoch ann go ndearna tionóisc Chernobyl an méid dochair do shláinte phoiblí is a deirtear.


== Tagairtí ==