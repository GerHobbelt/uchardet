revision: 1008455
title: Conor Maguire
url: https://ga.wikipedia.org/wiki/Conor_Maguire


---

Breitheamh agus polaiteoir Éireannach ab ea Conor Maguire  (1889 – 26 Meán Fómhair 1971). Bhí sé ina bhall d'Fhianna Fáil.


== Saol ==
Rugadh Conor Maguire i gConga, Co.  Mhaigh Eo i 1889 agus fuair sé a chuid oideachais ag Coláiste Choill Chluanna Gabhann agus ag COBÁC, áit a bhunaigh sé an UCD Law Society sa bhliain 1911.  
Cháiligh Maguire mar dhlíodóir i 1914 agus d'aistrigh sé chun an Bharra i 1922.D'fheidhmigh Maguire mar Bhreitheamh ar Chúirteanna sealadacha na Dála ó 1920-1922, agus mar Choimisinéir Talún Socraithe do Dháil Éireann. 
Glaodh é chun Bharra na Sinsear i 1932 agus bhí sé ina Seanadóir d'Ollscoil Náisiúnta na hÉireann ó 1932-1936. Sheirbheáil sé mar Ard-Aighne i gcéad riarachán Fhianna Fáil ó 1932 go 1936. 
Ceapadh Maguire ina Bhreitheamh Ard-Chúirte i 1936, ina Uachtarán na hArd-Chúirte i Nollaig 1936 agus rinneadh Príomh-Bhreitheamh de sa bhliain 1946. 
Bhí sé ina chathaoirleach ar Chumann Croise Deige na hÉireann ó 1939-1946, ina Uachtarán ar an International Celtic Congress 1956 agus ina Uachtarán ar Oireachtas na Gaeilge i 1962.Fuair Maguire bás i mBaile Átha Cliath ar an 26 Meán Fómhair, 1971.


=== Cásanna ===
I measc na gcásanna cáiliúla iomaí ina thug Maguire breithiúnas mar Phríomh-Bhreitheamh, bhí 

In ré Ó Laighléis (nuair a socraíodh é nach raibh Coinbhinsiún na hEorpa um Chearta an Duine ina chuid de dhlí intíre an Stáit), agus
Educational Co. of Ireland v. Fitzpatrick (easaontú ar an gceist ar sháraigh socruithe srianfhostaíochta ceardchumann an tsaoirse comhlachais a ráthaigh an Bunreacht).


== Tagairtí ==