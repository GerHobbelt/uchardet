revision: 1112453
title: Apple Inc.
url: https://ga.wikipedia.org/wiki/Apple_Inc.


---

Is comhlacht leictreonaice  tomhaltais é Apple Inc. atá lonnaithe i gCupertino, California, SAM. Tá an-tábhacht ag baint leis an gcomhlacht i stair na ríomhaireachta.


== Stair ==

Bhunaigh Steve Jobs agus Steve Wozniak an comhlacht i 1976. Bhí an-tionchar ag táirgí Apple ar mhargadh na ríomhaireachta pearsanta ó shin i leith. Tháinig an Apple II, ceann de na chéad micriríomhairí, amach i 1977. 
Ba í fhorbairt Lisa i 1983 a thaispeáin cumhacht an chomhéadain ghrafaigh don domhan. 
Thug Apple isteach an Macintosh i 1984, ag forbairt an cur chun cinn a bhí déanta acu le comhéadan grafach a bhíodh cairdiúil don úsáideoir. Tá clú ar úsáideoirí Apple mar thomhaltóirí dílse. 
D'fhulaing Apple faoin iomaíocht ó chórais a bhí comhoiriúnach le IBM le linn na 1990í. Tháinig Steve Jobs ar ais mar phríomhoifigeach feidhmiúcháin i 1997 agus thosaigh sé ar líne táirgí an chomhlachta a athstruchtúrú. 
I 1998 bhí an-rath ar an iMac, go háirithe don dearadh tréshoilseach. D'eisídís an iPod, seinnteoir ceoil digiteach, i 2001 agus tá níos mó ná 100 milliún díolta ó shin. 
Sheol Apple an iPhone i 2007. Guthán soghluaiste atá ann agus tá éileamh ollmhór air ar fud an domhain.
D'Athraíodh ainm an chomhlachta ó Apple Computer, Inc. go Apple Inc. ar an 9 Eanáir 2007 chun béim a leagan ar a margadh nua, leictreonaic tomhaltais.


== Conspóidí ==

Ar 30 Lúnasa  2016, mhaígh an Coimisiún Eorpach gur dheonaigh Éire sochair chánach míchuí do Apple. Faoi rialacha an Aontais maidir le státchabhair, ba shárú an t-acht um thrádáil cothrom, toisc gur sholáthair rialtas na hÉireann do Apple cúiteamh cánach i bhfad níos ísle a bheith acu. Bhí sé sin mídhleathach toisc gur lig sé do Apple i bhfad níos lú cánach a íoc le hais gnólachtaí eile. 
Faoi rialacha an Aontais maidir le státchabhair, ní mór d’Éirinn an chabhair mhídhleathach a aisghabháil, nó €13 (ag an am) billiún do Apple, a mhaígh an Coimisiún .
Rinne an rialtas Éireannach aisghairm ar an éileamh cánach ón Eoraip. D'éist an chúirt an cás agus bhí an bua ag Éirinn agus Apple sa bhliain 2020.Ach tá an cheist ina chogadh dearg fós idir an Coimisiún Eorpach, ar taobh amháin agus Apple agus Éire ar an taobh eile.
Rinne an Coimisiún Eorpach achomharc i M.F. 2020  Bhí EUR 14.3 billiún fós i gcuntas eascró sa bhliain 2021.


== Tagairtí ==