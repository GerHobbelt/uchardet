revision: 1155993
title: "Cine\xE1l Eoghain"
url: https://ga.wikipedia.org/wiki/Cine%C3%A1l_Eoghain


---

Géag de chuid Uí Néill an Tuaiscirt ba ea Cineál Eoghain (Sean-Ghaeilge Cenél nEógain).  Eoghan mac Néill Naoighiallaigh ba ea a shinsear, mar a maíodh.  Ar dtús, bhíodh siad lonnaithe in Inis Eoghain, agus a phríomhchathair ag Aileach i gContae Dhún na nGall an lae inniu.  Faoi bhrú a ngaol, Cineál Chonaill, bhogadar de réir a chéile soir i gcontaetha Thír Eoghain agus Contae Dhoire isteach, ag brú na gCruithne soir thar an mBanna, agus ag briseadh isteach ar na hOirialla taobh thiar de Loch nEathach.
Faoin 11ú haois, bhí a n-ionad cumhachta bogtha as Aileach go dtí Tulach Óg lasmuigh den Chorr Chríochach, Contae Thír Eoghain.  Faoin 12ú haois, bhí Inis Eoghain cloíte ag Cineál Chonaill.  Ba chuma le Cineál Eoghain, ámh, óir go raibh ríocht chumhachtach bunaithe acu darbh ainm Tír Eoghain, ag a mhéad is mó ann Chuntar Thír Eoghain, chomh maith le codanna de chontaetha Dhoire, Dhún na nGall, Fhear Manach, Mhuineachán agus Ard Mhacha.
Seo a leanas liosta de phríomhchlanna Cineál Eoghain:

██ clann Ghaelach
██ clann Albach


== Clann Néill ==
Tá an sloinne Ó Néill fréamhaithe ó Niall Glúndub, ach tá Clann Néill ainmnithe as a sheanathair Niall Caille.  Ba iad muintir Uí Néill agus Mhic Lachlainn, de shliocht an ghéaga seo, ina bpríomhchlanna Chineál Eoghain.  Chloígh Uí Néill Mhic Lachlainn ámh sa bhliain 1241 ach tháinig Uí Néill ina n-aonar chun cinn sa Cineál.


== Clann Aodha Bhuí ==
Géag de Clann Néill í Clann Aodha Bhuí, agus Aodh Méith Ó Néill, rí Thír Eoghain ón mbliain 1196 go dtí 1230, a sinsear.  Niall Rua ba ea dheartháir Aodha Mhéithe, rí Thír Eoghain agus rí Uladh le mí amháin tar éis bhás a dhearthár.
Ainmníodh an chlann as Aodh Buí Ó Néill (1260–83), garmhac Aodha Mhéithe, agus an rí deireanach ar a glaodh rí Ailigh air.  Aodh Buí was most notable for his close co-operation le hIarlacht na nUladh.  Níos deireanaí, tháinig Clann Aodha Bhuí chun cinn in oirthear na nUladh, tar éis titim na hIarlachta de bharr ionradh Edward Bruce.  Bhí Henry Ó Néill den teaghlach seo ina rí Uladh ón mbliain 1325 go dtí 1344, agus Art Ó Néill ó 1509 go 1514.


== Clann Domhnaill ==
Dún na nGall ba ea áit dúchais  Chlann Domhnaill, ach bhogadar níos deireanaí soir i dTír Eoghain isteach.  Meastar gurbh é a sinsear é Domnall mac Aodha Fhionnliath and Gormlaith Rapach ní Mhuireadhaigh mhic Eochadha, rí Uladh.


== Clann Bhirn ==
De shliocht í Clann Bhirn de Bhearn mac Ruaidhrí mhic Mhurchadha mhic Mhaoil Dúin mhic Aodha Alláin.  Bhí an chlann lonnaithe i Muintir Bhirn (Dún Geanainn Íochtarach) agus '
Teallach Ainbhith (An Srath Bán Íochtarach).  


== Cineál Fhearghasa ==
Fearghas mac Eoghain mhic Néill Naoighiallaigh ba ea sinsear Chineál Fhearghasa (Cenél Feargusa).  Tugtar an t-ainm Cineál Chaolbhaidh (Cenél Coelbad) orthu uaireanta, trína mac, Chaolbhadh.  Bhí cónaí orthu i nInis Eoghain, ach chuaigh siad i ndiaidh Chineál Bhinnigh chuig Tulach Óg, áit a d'éirigh siad ina dtiarnaí Thír Eoghain.


== Cineál Bhinnigh ==
Eochaidh Binneach mac Eoghain ba ea sinsear Chineál Bhinnigh (Cenél mBinnigh).  An chéad chlann Chineál Eoghain ba ea iad a ndeachaigh as Inis Eoghain, ag dul thar fhrithbheartaíocht na gCiannacht (tuaisceart Dhoire) agus in iarthar Oiriall isteach, ag cur á dhéanamh an ruaig ar roinnt clanna na nOiriall (Uí Thoirtre agus Fir Lí) go dtí taobh oirthear na Banna.
Tá na cineáil a leanas síolraithe ó Chineál Bhinnigh:

Cenél mBinnig Glinne, in Glenconkeine, Loch Inse Uí Fhloinn
Cenél mBindigh Locha Droichid soir ó Mhaigh Íotha i dTír Eoghain
Cenél mBindigh Tuaithe Rois soir ón Feabhal


== Cineál Mhaoin ==
Maon mac Murchadha mhic Eoghain ba ea sinsear Chineál Mhaoin (Cenél Maín).  Sa 14ú haois, cuireadh an ruaig ar an gclann seo trasna an Fheabhail ag muintir Uí Dhomhnaill go dtí an Srath Bán.


== Cineál Fhearadhaigh ==
Fearadhach mac Muireadhaigh ó Eoghain ba ea sinsear Chineál Fhearadhaigh (Cenél Feradaig), agus faoin 12ú haois, bhí cuid mhór de Thír Eoghain faoina smacht, agus bhí a dtionchar go domhain i bhFear Manach isteach.  Faoi lár na 14ú haoise, bhí a gcuid cumhachta i bhFear Manach briste ag clann Mhic Uidhir.


== Cineál Tiarnaigh ==
Tiarnach mac Muireadhaigh ó Eoghain ba ea sinsear Chineál Tiarnaigh (Cenél Tigernaig), go go ndeirtear i Leabhar Bhaile an Mhóta gur mac Eoghain é.


== Cineál Mhic Earca ==
Muircheadhach ó Eógain, aitheanta fosta mar Mhuircheadhach Mac Earca as a mháthair, ba ea sinsear Chineál Mhic Earca (Cenél Mac Earca).  Nuair a mharaigh fir Cineál Fhearadhaigh Máel Fithrich mac Áeda Uaridnaigh, b'éigean dóibh lonnú i gClochar, Tír Eoghain.


== Clann Conchúir Magh Ithe ==
As Maigh Íotha a tháinig Clann Chonchúir Mhaigh Ithe, ó dhúchas sular bhog siad chuig Doire, agus iad i ceannas Tuath Uí Chatháin ann. Síolraithe a bhí siad ó Chonchúir mac Fergaile, é féin de shliocht Mhuircheartaigh Mhic Earca, bunaitheoir Cineál Mhic Earca.


== Clann Diarmada ==
Tá Clann Dhiarmada síolraithe ó Chlann Chonchúir Mhaigh Íotha.  Deirtear go bhfuil Clann Diarmada i gContae Dhoire ainmnithe asti.


== Uí Chatháin an Rúta ==
Géag de chlann Uí Chatháin a lonnaigh in oirthuaisceart Doire agus iarthuaisceart Aontroma ba ea Uí Chatháin "an Rúta".  Bhíodh siad in iomaíocht le Mhic Quillan, a bhí i seilbh ann rompu.  Briseadh cumhacht Mhic Quillan agus laghdaíodh Uí Chatháin, agus tháinig clann Mhic Dhomhnaill chun cinn dá bharr.
Tá an dá chlann Albacha, Both Chanain agus Mac Ausaláin, síolraithe ó Ausalan Buoy O'Kayn, de shliocht Uí Chatháin an Rúta a deirtear.


== Cineál Aonghasa ==
Níl ach tagairt amháin sna annála ar Chineál Aonghasa (Cenél Áengusa) a bheith mar bhall de Chineál Eoghain, agus tagairt eile i Leabhar Mór Leacáin.


== Clanna eile ==


== Féach freisin ==
Uí Néill
Uí Néill an Deiscirt
Uí Néill an Tuaiscirt
Cineál Chonaill
Cenél nEógain
Tír Eoghain
Ríthe Thír Eoghain
Ó Néill
Clann Aodha Bhuí


== Foinsí ==
Robert Bell (1988) . "The Book of Ulster Surnames", The Black Staff Press


== Naisc sheachtracha ==
Annals of the Kingdom of Ireland, lch. 186, via archive.org
Annals of the Kingdom of Ireland, lch. 581, via archive.org


== Tagairtí ==