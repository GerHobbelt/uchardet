revision: 1111043
title: Samsung Tocco
url: https://ga.wikipedia.org/wiki/Samsung_Tocco


---

Sheol Samsung an fón, Samsung Tocco (F480) i mí Iúil na bliana 2008. Ba é an Tocco an chéad fhón póca a cuireadh in oiriúint don Ghaeilge. Bhí fógartha ag an gcomhlacht go mbeadh gléas tuarthéacs don Ghaeilge ar an bhfón agus go mbeifí in ann seirbhísí uile an fhóin a úsáid trí Ghaeilge. Seoladh é ar 2 Iúil 2008. Is é an chiall a bhí leis an bhfocal 'Tocco', ná 'Tadhall' nó 'Teagmháil' as Iodáilis.


== Gnéithe ==
Bhí scáileán tadhaill ag an bhfón chomh maith le ceamara agus raidió.


== Cruthú an leagain Ghaeilge ==
Dar leis an gcomhlacht Samsung, thóg sé cúig mhí orthu an tseirbhís tuarthéacs a chur i bhfeidhm ar an bhfón nua. Bhí 44,000 focal Gaeilge mar chuid den acmhainn Ghaeilge ann agus bhí tacaíocht ann do 11 theanga eile, in éineacht leis an nGaeilge. Ba é an comhlacht Nuance, a d'aistrigh an bogearra tuarthéasc T9 go Gaeilge, le cabhair ó Fhoras na Gaeilge.


== Tagairtí ==


== Naisc Sheachtracha ==
Suíomh gréasáin Samsung
Alt gearr san Irish Times faoin bhfón nua Curtha i gcartlann 2008-06-01 ar an Wayback Machine
Alt in Foinse faoin Samsung Tocco