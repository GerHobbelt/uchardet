revision: 1133062
title: "Gaelscoil M\xEDde"
url: https://ga.wikipedia.org/wiki/Colm_Bair%C3%A9ad


---

Is scannánóir as Baile Átha Cliath é Colm Bairéad (a rugadh sa bhliain 1981).


== Saol ==
Tógadh Colm Bairéad i dteaghlach dátheangach i dtuaisceart chathair Átha Cliath. Níor labhair a athair Béarla leo ariamh ach is é an Béarla a labhair a mháthair leo. Bhunaigh athair Choilm Gaelscoil Míde – agus is ansin a chuaigh siad ar scoil. Agus é ar an meánscoil, bhí Colm ina dhalta i gColáiste Eoin.Bhí an-suim ag a mhuintir sna scannáin ‘chlasaiceacha’ agus é ag fás aníos. Cheannaigh fear an tí meaisín VHS don teaghlach sa bhliain 1990, agus shocraigh sé ar iarracht a dhéanamh scannáin fhiúntacha a chuir faoina mbráid. “Bhí meascán iontach i gceist, gach rud ó na seanscannáin thostacha, leithéidí Modern Times le Chaplin go seónna ceoil na 30idí, 40daí agus na 50idí in Hollywood, go scannáin Ernst Lubitsch, John Huston, Akira Kurosawa, David Lean, Sidney Lumet srl."Fuair Colm Bairéad  céim ó Scoil Scannán Ollscoil Teicneolaíochta Bhaile Átha Cliath.

Tá Colm Bairéad pósta le Cleona Ní Chrualaoi, léiritheoir scannáin.


== Saothar ==
Cláir faisnéise staire do TG4 ar nós Murdair Mhám Trasna.
Sraithchlár faisnéise do TV3 suite i bPríosún Mhuinseo.
Sraithchlár An Ceoldráma do TG4 faoi cheithre Ghaelscoil a bhí páirteach sa bhFéile Scoildrámaíochta.
Gearrscannán as Gaeilge: An tÁdh.
Tháinig a chéad fhadscannán amach sa bhliain 2022, An Cailín Ciúin. Bronnadh Gradaim* IFTA don Stiúrthóir is Fearr agus Gradam Réalta Nua Fís Éireann air. Ainmnithe do: Ghradaim BAFTA agus Gradam Oscar don Scannán Idirnáisiúnta is Fearr, 2022.


== Féach freisin ==
An Cailín Ciúin


== Tagairtí ==