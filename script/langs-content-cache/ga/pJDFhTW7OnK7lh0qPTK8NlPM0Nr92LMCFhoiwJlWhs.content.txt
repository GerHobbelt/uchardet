revision: 1138198
title: Alphabet
url: https://ga.wikipedia.org/wiki/Google


---

Is é Alphabet Inc, nó Google mar a thugtar air de ghnáth, an comhlacht ríomhaireachta is mó ar domhan. Is é mar aidhm ag an chomhlacht eagar a chur ar eolas, agus é a chur ar fáil ar gach duine. Láimhseálann Google níos mó ná 70 faoin gcéad d’iarrataí cuardaigh ar líne ar fud an domhain, agus é á chur i gcroílár eispéireas fhormhór na n-úsáideoirí Idirlín. Tá a cheanncheathrú i Mountain View, California.
Is é mana neamhoifigiúil an chomhlachta "Don't be evil". 
I measc innill chuardaigh an idirlín, is é Google an fathach.Tá a chuid seirbhísí le fáil i 90 teanga +,  an Ghaeilge ina measc (féach ar Uirlisí Teanga Google,).


== Bunús ==
Bunaíodh Google ar an 4 Meán Fómhair 1998, le Sergey Brin agus Larry Page, nuair a bhí an bheirt san ollscoil i Stanford, California.  Cé gur thosaigh an comhlacht ar an 4 Meán Fómhair, bíonn an lá breithe ann gach bliain ar an 27 Meán Fómhair.Tá príomhoifigí Google in California.  


== Conspóidí ==
Ar 27 Meitheamh 2017, ghearr an Coimisiún Eorpach fíneáil €2.42 billiún ar Google as mí-úsáid a bhaint as a cheannasacht sa mhargadh. Tharla sé seo trí thús áite a thabhairt dá sheirbhís comparáide praghsanna féin sna torthaí cuardaigh ar Google, agus céim síos a thabhairt do sheirbhísí a iomaitheoirí.  


== Google in Éirinn ==
Is i 2003 a bunaíodh Google in Éirinn. Ach tháinig fás rábach ar an chomhlacht in Éirinn sna blianta 2011-2014.
Is é Baile Átha Cliath ceanncheathrú Google san Eoraip agus is féidir an leathanach baile agus torthaí cuardaigh a fháil go hiomlán i nGaeilge.
I dtús 2023, bhí 5,500 duine fostaithe ag Google in Éirinn.


== Naisc sheachtracha ==
Alphabet - lárshuíomh oifigiúil
www.google.ie - suíomh Éireannach


== Tagairtí ==