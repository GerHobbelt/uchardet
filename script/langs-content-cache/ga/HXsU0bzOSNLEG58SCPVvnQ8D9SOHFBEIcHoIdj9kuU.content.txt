revision: 1093741
title: "P\xE1draig \xD3 C\xEDobh\xE1in"
url: https://ga.wikipedia.org/wiki/P%C3%A1draig_%C3%93_C%C3%ADobh%C3%A1in


---

Scríbhneoir comhaimseartha Gaeilge Éireannach as Contae Chiarraí is ea Pádraig Ó Cíobháin.


== Saol ==
Ar an nGráig i mBaile an Fheirtéaraigh a rugadh é sa bhliain 1951. B'fheirmeoir é a athair a raibh seisear clainne aige. D'fhreastail Ó Cíobháin ar Choláiste Bhréanainn i gCill Airne. Bhí cónaí air i gCorcaigh ó chuaigh sé go Coláiste na hOllscoile, Corcaigh, le céim BA a bhaint amach sa Ghaeilge, sa Stair agus sa Tíreolaíocht i nDeireadh Fómhair na bliana 1969. I 1972-1973 rinne sé an ATO. Fuair sé post mar mhúinteoir i bPobalscoil Ghort Álainn i gCorcaigh sa bhliain 1975.
Tá idir ghearrscéalta agus úrscéalta scríofa ag Pádraig Ó Cíobháin. Ghnóthaigh sé duais Chomórtas Cuimhneacháin Dhonncha Uí Chéilleachair in Oireachtas na bliana 1996 tar éis dó cnuasach gearrscéalta, Solas ná hÉagann Choíche (Coiscéim, 1999) a scríobh. Bhí sé ina theagascóir in Áras na Gaeilge, Ollscoil na hÉireann, Gaillimh, nuair a ainmníodh é mar Scríbhneoir Cónaithe na Gaeilge san Ollscoil sin sa bhliain 2003. Lean sé ar aghaidh leis an bpost sin go dtí deireadh na bliana 2005. 
I nGaillimh atá cónaí air anois, lena bhean chéile agus a n-iníonacha.


== Saothar ==


=== Úrscéalta ===
Ré an Charbaid (Coiscéim, 2003)
Faightear Gach Laoch In Aisce (Coiscéim, 2001)
Ar Gach Maoilinn tá Síocháin (Coiscéim, 1998)
Desiderius a Dó (Coiscéim, 1996)
An Gealas i Lár Na Léithe (Coiscéim 1992)


=== Gearrscéalta ===
Dréachta chrích Fódla (Coiscéim, 2007)
Tá Solas Ná hÉagann Choíche (Coiscéim,1999)
An Grá Faoi Cheilt (Coiscéim, 1992)
Le Gealaigh (Coiscéim, 1991)


=== Eile ===
Go Nuige Seo (Coiscéim, 2005) agus
Go Nuige Seo (2006) - díolaim d'ábhair cheardlann agus léamha curtha in eagar aige


== Tagairtí ==