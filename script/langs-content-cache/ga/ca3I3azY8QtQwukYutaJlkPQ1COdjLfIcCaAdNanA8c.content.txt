revision: 1061463
title: "Rialtas na R\xEDochta Aontaithe"
url: https://ga.wikipedia.org/wiki/Rialtas_na_R%C3%ADochta_Aontaithe


---

Is téarma é Rialtas na Ríochta Aontaithe (Béarla: The Government of the United Kingdom) a úsáidtear chun cur síos a dhéanamh ar lár-rialtas na Ríochta Aontaithe. 
Faoi bhunreacht na Breataine is cosúil gur ag an mbanríon atá an t-údarás feidhmeannach ach bíonn sé á fheidhmiú ag an gCaibinéad agus a chomhairle siúd i bhfírinne. 
Bailiúchán de na hairí is sinsearaí ag an mbanríon nó an rí is ea an Caibinéad seo. 
I gcaint na ndaoine sa Bhreatain is iondúil gur cnuasainm é "the Government" (Gaeilge: an Rialtas) a thagraíonn d'airí na Corónach, ar baill ar fad de cheann de thithe na Parlaiminte iad.
Tá baill an Rialtais freagrach ina n-aonar agus ina ngrúpa don Pharlaimint as an gcomhairle a thairiscíonn siad don Bhanríon agus do ghníomhaíochtaí a dhéantar ar a son.


== Tagairtí ==