revision: 1169504
title: Casla
url: https://ga.wikipedia.org/wiki/Casla


---

Is sráidbhaile Gaeltachta é Casla  (Costello nó Costelloe as Béarla) idir Indreabhán agus an Cheathrú Rua in iarthar Chontae na Gaillimhe, Éire. Tá ceanncheathrú RTÉ Raidió na Gaeltachta suite ansin. Tá an sráidbhaile suite ar bhóthar an R336 ar bhruach Chuan Chladhnach. Ciallaíonn Casla "cuan beag (farraige)". 
Freastalaíonn seirbhís bus 424 Bhus Éireann ó Chathair na Gaillimhe ar Chasla. 
San úrscéal The Wind Changes le Olivia Manning, atá bunaithe ar dhaoine atá ag troid ar son neamhspleáchas na hÉireann in 1921, tá Riordan, an duine deireanach de cheannairí Éirí Amach na Cásca 1916, le teacht i dtír ag céibh Chasla. 
Is teach mór é Lodge Chasla a thóg an t-ailtire Edwin Lutyens in 1925 agus ba í  Gertrude Jekyll a dhear na gairdíní. Tógadh an áit in ionad lóiste iascaireachta a dódh in 1922 le linn Chogadh Cathartha na hÉireann. Ba as Casla J. Bruce Ismay, cathaoirleach an White Star Line. Cáineadh Ismay go géar tar éis dó teacht slán ón Titanic tar éis dó éalú i mbád tarrthála.