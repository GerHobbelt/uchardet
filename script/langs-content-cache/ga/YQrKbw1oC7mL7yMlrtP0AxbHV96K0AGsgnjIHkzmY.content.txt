revision: 1168443
title: Sir John Rhys
url: https://ga.wikipedia.org/wiki/Rhys_Ifans


---

Is aisteoir agus amhránaí Breatnach é Rhys Ifans (rugadh Rhys Owain Evans: 22 Iúil 1967 ). Rugadh é in Hwlffordd, Sir Benfro, bhog an teaghlach go Rhuthun i Sir Ddinbych,  áit a bhfuair sé a bhunoideachas i Ysgol (Scoil) Pentrecelyn agus a chuid meánscolaíochta i Ysgol Maes Garmon, yr Wyddgrug. Bhí a mháthair, Beti Wyn, ina múinteoir naíscoile i nDinbych go dtí go ndeachaigh sí ar scor ag deireadh na 90idí agus bhí a athair Eurwyn ina  bhunmhúinteoir i mBwcle.  Bhí a athair ina bhall de Chuideachta Drámaíochta John Owen i Rhuthun agus bhí Rhys mar phrintíseach ar a athair. Bhí an deis aige freisin ag aois óg gníomhú ag Theatr Clwyd, Yr Wyddgrug. Tá a dheartháir níos sine Llŷr Ifans ina aisteoir freisin.
Is Breatnaiseoir ó dhúchas é, bhí sé le feiceáil i réimse clár teilifíse Breatnaise, mar shampla Swig o ..., Sdwnsh, Mwy Na Phapur Newydd agus Pobl y Chyff de chuid S4C sular thug sé faoi ghairm bheatha i dtionscal na scannán idirnáisiúnta. 
I Meán Fómhair 2012 ceapadh é mar Uachtarán Oinigh (patrún) ar 'Cymdeithas Wici Cymru'  (Cumann Vici na Breataine Bige).


== Gairmréim ==
Sheinn sé san 'Theatr Frenhinol Genedlaethol, Llundain (Amharclann Náisiúnta Ríoga, Londain) agus in 'Theatr Frenhinol y Gyfnewidfa, Manceinion' (Amharclann an Royal Exchange, Manchain). Bhí sé mar phríomhamhránaí ar na 'Super Furry Animals' ag aon am amháin, sular tháinig siad chun suntais. I mí an Mheithimh 2008 bhunaigh sé banna nua darb ainm The Peth; is é príomhamhránaí an ghrúpa é. Tagraíonn ceann dá gcuid amhrán do sheanchara dá chuid, Sienna Miller, a chonacthas le Rhys i Rhuthun, Nollaig 2007.
Fuair ​​sé Céim Onóracha ó 'Prifysgol Bangor' (Ollscoil Bhangor) i mí Iúil 2007 as a chuid oibre scannánaíochta.
I measc a chuid drámaí stáitse tá: 'Accidental Death Of An Anarchist', a léiríodh in Amharclann Donmar, Londain, 2003, 'Hamlet' in Amharclann Clwyd, 'A Midsummer Night's Dream' ag Regent's Park Theatre agus 'Under Milk Wood' agus 'Volpone’san  Royal National Theatre (Amharclann Náisiúnta Ríoga, Londain.


== Scannánliosta ==


== Naisc sheachtracha ==