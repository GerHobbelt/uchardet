revision: 69938479
title: "mi\u0119dzynarodowa olimpiada fizyczna"
url: https://pl.wikipedia.org/wiki/Mi%C4%99dzynarodowa_Olimpiada_Fizyczna


---

Międzynarodowa Olimpiada Fizyczna (ang. International Physics Olympiad, IPhO) – coroczny konkurs z fizyki dla uczniów szkół średnich.


== Zasady ==
Edycje konkursu odbywają się w wakacje letnie. Każdy z krajów uczestniczących w międzynarodowej olimpiadzie fizycznej może wysłać do pięciu uczestników i do dwóch opiekunów grupy. 
Uczniowie są punktowani za dwie części: teoretyczną (polegającą na rozwiązaniu zadań) oraz doświadczalną (polegającą na pomiarze, wspartym obliczeniami). Każda z tych części odbywa się w oddzielny dzień. Zadania są tłumaczone przez opiekunów na ojczysty język uczestników, by bariera językowa nie stanowiła istoty trudności konkursu.
Zawody mają charakter indywidualny – nie ma oficjalnych statystyk grupowych. Uczestnik, w zależności od zdobytych punktów, może otrzymać medal: złoty, srebrny lub brązowy, albo zaszczytną wzmiankę. Warto podkreślić, że medale na Międzynarodowej Olimpiadzie Fizycznej nie są pojedyncze – dostaje je grupa osób z danego przedziału punktowego. Niektórzy organizatorzy przewidują dodatkowe nagrody.


== Historia ==
Pierwsza międzynarodowa olimpiada fizyczna odbyła się w Warszawie w roku 1967. Była ona wzorowana na polskiej olimpiadzie fizycznej. Brały w niej udział tylko państwa z Europy Środkowej: Czechosłowacja, Bułgaria, Polska, Węgry i Rumunia. 
W latach 1984-2007 funkcję sekretarza międzynarodowej olimpiady fizycznej (przemianowaną później na prezesa) pełnił Waldemar Gorzkowski.


== Zobacz też ==
krajowa olimpiada fizyczna
olimpiady przedmiotowe


== Linki zewnętrzne ==
Oficjalna strona międzynarodowej olimpiady fizycznej (ang.)
Oficjalna strona IPhO 2011 (ang.)
Oficjalna strona IPhO 2010 (ang.)
Oficjalna strona IPhO 2009. ipho2009.smf.mx. [zarchiwizowane z tego adresu (2008-09-15)]. (ang.)
Oficjalna strona IPhO 2008. ipho2008.hnue.edu.vn. [zarchiwizowane z tego adresu (2012-04-04)]. (ang.)
Oficjalna strona IPhO 2007. ipho2007.ir. [zarchiwizowane z tego adresu (2017-05-24)]. (ang.)
Oficjalna strona IPhO 2006 (ang.)
Oficjalna strona IPhO 2005. helveticanet.com. [zarchiwizowane z tego adresu (2014-11-27)]. (ang.)
Oficjalna strona IPhO 2004. ipho2004.or.kr. [zarchiwizowane z tego adresu (2013-11-29)]. (ang.)
Oficjalna strona IPhO 2003. phy.ntnu.edu.tw. [zarchiwizowane z tego adresu (2008-11-22)]. (ang.)
Oficjalna strona IPhO 2002 (ang.)
Oficjalna strona IPhO 2000. star.le.ac.uk. [zarchiwizowane z tego adresu (2009-02-05)]. (ang.)
Oficjalna strona IPhO 1998 (ang.)