revision: 68130102
title: "Olimpiada Wiedzy o Unii Europejskiej (pu\u0142tuska)"
url: https://pl.wikipedia.org/wiki/Olimpiada_Wiedzy_o_Unii_Europejskiej_(pu%C5%82tuska)


---

Olimpiada wiedzy o Unii Europejskiej (pułtuska) – nieistniejąca olimpiada szkolna organizowana corocznie od 2003 do roku szkolnego 2009-2010 przez Akademię Humanistyczną im. Aleksandra Gieysztora w Pułtusku. Przewodniczącym Komitetu Głównego Olimpiady był dr Marek Nadolski.
W latach 2000-2002 organizator przeprowadził dwie edycje Konkursu Wiedzy o Europie, a 18 lipca 2002 w drodze konkursu zorganizowanego przez Ministerstwo Edukacji Narodowej i Sportu uzyskał zgodę na organizację olimpiady w latach kolejnych.
Zawody podzielone były na trzy części:

etap szkolny – rozwiązanie testu (45 minut),
etap okręgowy – w części pierwszej rozwiązanie testu (45 minut), w części drugiej – odpowiedź ustna,
etap centralny – test pisemny (45 minut), odpowiedź ustna i quiz.Uprawnienia wynikające z uzyskania statusu laureata, bądź finalisty były zróżnicowane w zależności od danej uczelni. Decyzje senatów mogły pozwolić na całkowite lub częściowe zwolnienie z rekrutacji na studia. Poza tym laureaci i finaliści uzyskiwali zwolnienie z przedmiotu wiedza o społeczeństwie na egzaminie maturalnym.
Od 2008 laureaci zapraszani byli do udziału w letnim obozie Wioska olimpijska organizowanym przez Stowarzyszenie Naukowe Collegium Invisibile pod patronatem rektorów uniwersytetów Jagiellońskiego oraz Warszawskiego.


== Przypisy ==


== Linki zewnętrzne ==
Oficjalna strona olimpiady
Informacja o olimpiadzie na stronach serwisu w Liceum.pl. wliceum.pl. [zarchiwizowane z tego adresu (2008-03-11)].