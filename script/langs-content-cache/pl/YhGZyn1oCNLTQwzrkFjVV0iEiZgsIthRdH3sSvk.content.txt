revision: 67714990
title: Hucknall
url: https://pl.wikipedia.org/wiki/Mick_Hucknall


---

Michael James „Mick” Hucknall (ur. 8 czerwca 1960 w Manchesterze) – wokalista brytyjskiej grupy muzycznej Simply Red.


== Życiorys ==
Urodził się w Manchesterze w Anglii jako syn Maureen (z domu Gibbons) i Reginalda „Rega” Hucknalla (1935–2009), fryzjera w Stockport. Matka była Irlandką. Początkowo dorastał w Bredbury. Jego matka porzuciła rodzinę, gdy miał trzy lata; przeżycia wywołane tym wydarzeniem zainspirowały go do napisania „Holding Back the Years”, który stał się jednym z największych i najbardziej znanych hitów Simply Red. Wychował się w Denton przez swojego ojca. Uczęszczał do Audenshaw Grammar School, zanim kontynuował naukę w Tameside College i Manchester Polytechnic's School of Art, gdzie był studentem sztuk pięknych.
Kiedy miał 16 lat koncert Sex Pistols zainspirował go do założenia własnego zespołu punkowego. Jego kariera muzyczna rozpoczęła się w późnych latach 70., gdy założył punk-rockową kapelę o nazwie Frantic Elevators. Zespół wydał jedynie cztery single w lokalnych wytwórniach na przełomie lat 70. i 80., a następnie rozpadł się w 1984.
W 1985 Mick Hucknall powołał do życia pierwszy skład Simply Red. Przebojem był ich singiel „Money’s Too Tight (To Mention)” - cover z repertuaru The Valentine Brothers - pochodzący z ich debiutanckiego albumu Picture Book (1985); wtedy też w USA numerem jeden był inny utwór z tej płyty - „Holding Back the Years”. Od tego czasu Simply Red sprzedali ponad 45 milionów albumów takich jak: Men And Women (1987), A New Flame (1989), Stars (1991), Life (1995), Blue (1998) i Love And The Russian Winter (1999).
W 2008 wydał swoją płytę Tribute to Bobby z piosenkami wykonywanymi przez Bobby’ego Blanda.


== Życie prywatne ==
Jego partnerką była Catherine Zeta-Jones i Helena Christensen. 25 maja 2010 w Szkocji ożenił się z Gabrielle Wilke-Wesberry, z którą ma córkę Romy True (ur. 18 czerwca 2007).
Jest zagorzałym fanem Manchesteru United.
Jest ważnym członkiem brytyjskiej Partii Pracy.
Po azjatyckim tsunami Michael Hucknall publicznie zadeklarował wsparcie akcji charytatywnej SOS Children i prosił swoich fanów, aby poparli jego działania.
Hucknall jest jednym z właścicieli paryskiej restauracji Man Ray.


== Przypisy ==