revision: 65236107
title: "Cmentarz wojenny nr 102 \u2013 W\xF3jtowa"
url: https://pl.wikipedia.org/wiki/Cmentarz_wojenny_nr_102_%E2%80%93_W%C3%B3jtowa


---

Cmentarz wojenny nr 102 – Wójtowa – cmentarz z I wojny światowej, zaprojektowany przez Hansa Mayra, położony na terenie wsi Wójtowa w gminie Lipinki w powiecie gorlickim w województwie małopolskim. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Należy do III Okręgu Cmentarnego Gorlice.


== Opis ==
Cmentarz znajduje się na skraju lasu pod masywem Łysej Góry 448,5 m n.p.m. we wschodniej części wsi Wójtowa, na działce ewidencyjnej nr 1558. 
Cmentarz ma kształt prostokąta o powierzchni ogrodzonej około 287 m². W centralnej części znajduje wysoki kamienny pomnik w kształcie obelisku z wyodrębnionym cokołem. Na przednim licu wnęka po tablicy inskrypcyjnej a na tylnym krzyż. Obiekt otoczony pełnym betonowym murem z wejściem od strony wschodniej ujętym w dwa słupy zakończone czterospadowo. Układ mogił regularny, rzędowy z nagrobkami w formie małych żeliwnych krzyży typu maltańskiego i dwuramiennych rosyjskich.

		
		
Na cmentarzu jest pochowanych 36 żołnierzy w 8 grobach zbiorowych oraz 17 pojedynczych:

30 żołnierzy austriackich i niemieckich z: 269, 270, 271, 272 Pruskiego Rezerwowego Pułku Piechoty i 58 Pruskiego Pułku Piechoty
6 żołnierzy rosyjskichpoległych w maju 1915.

		
		


== Przypisy ==


== Bibliografia ==
Oktawian Duda Cmentarze I Wojny Światowej w Galicji Zachodniej 1914–1918 – Studia i materiały, Ośrodek Ochrony Zabytkowego Krajobrazu, Warszawa 1995, ISBN 83-85548-33-5
Roman Frodyma: Galicyjskie cmentarze wojenne, tom I. Beskid Niski i Pogórze. Warszawa: Rewasz, 1995, s. 106-107. ISBN 83-85557-20-2.


== Linki zewnętrzne ==
Lista poległych
Informacja na stronie: cmentarze.gorlice.net.pl
Metryka cmentarza