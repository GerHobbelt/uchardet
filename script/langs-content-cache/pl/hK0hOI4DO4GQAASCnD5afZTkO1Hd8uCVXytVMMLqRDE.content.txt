revision: 70691768
title: Wola
url: https://pl.wikipedia.org/wiki/Zdu%C5%84ska_Wola


---

Zduńska Wola – miasto w Polsce, w województwie łódzkim, w powiecie zduńskowolskim, jest siedzibą tego powiatu, tworzy gminę miejską  i jest siedzibą gminy wiejskiej Zduńska Wola. Położone jest na Wysoczyźnie Łaskiej, na obszarze prawie równinnym, nad rzeką Pichną, prawym dopływem Warty. Jest członkiem Związku Miast Polskich.
Prawa miejskie otrzymała w 1825, jednak historia osadnictwa na terenach Zduńskiej Woli sięga XIV wieku. Od XIX wieku miasto rozwijało się jako ośrodek przemysłu włókienniczego, a w dwudziestoleciu międzywojennym – jako węzeł kolejowy będący częścią magistrali węglowej.
Według danych GUS z 31 grudnia 2021 r. miasto miało 40 730 mieszkańców i 24,6 km² powierzchni.


== Nazwa miasta ==
Nazwa miasta, początkowo nazywanego Wolą Zduńską jest nazwą dwuczłonową. Jest to połączenie dwóch słów: Zduńska - nazwa zaczerpnięta od nieistniejącej już wsi Zduny znajdującej się niegdyś nieopodal współczesnego miasta. Wola - słowo oznaczające wolność, ziemię pustą. Połączenie tych dwóch słów znaczy nową ziemię dla nowych osadników, sugerując ich wolność od danin. Nazwa Wola Zduńska istniała już w XV w.


== Położenie ==
Zduńska Wola leży w centralnej części województwa łódzkiego, jak również w centrum Polski w odległości 45 km (ok. godziny drogi) na zachód od Łodzi.
Miasto leży na Wysoczyźnie Łaskiej, na obszarze prawie równinnym, łagodnie opadającym ku dolinie Warty. Centrum miasta znajduje się na niewielkim wzniesieniu nad Pichną, prawym dopływem Warty. Graniczy od południa z gminą Zapolice, od zachodu, północy i północnego wschodu z gminą Zduńska Wola, od wschodu z gminą Sędziejowice w powiecie łaskim.
Zduńska Wola położona jest na obszarze, który w średniowieczu stanowił część ziemi sieradzkiej. W XI i XII w. tereny, na których powstała Zduńska Wola, wchodziły w skład kasztelanii sieradzkiej, w późniejszym okresie województwa sieradzkiego. W 1795 obszar ten znalazł się w departamencie kaliskim Królestwa Prus, od 1807 w departamencie kaliskim Księstwa Warszawskiego, a od 1816 w województwie kaliskim Królestwa Polskiego. W 1844 miasto znalazło się w nowo utworzonej guberni warszawskiej, a od 1867 w ponownie utworzonej guberni kaliskiej. Już wówczas Zduńska Wola była znaczącym ośrodkiem gminnym w powiecie sieradzkim. W okresie międzywojennym miasto wchodziło w skład powiatu sieradzkiego w województwie łódzkim. W 1939 Niemcy włączyli je do Rzeszy Niemieckiej jako część prowincji Kraj Warty, zmieniając jednocześnie nazwę na Freihaus.
W latach pięćdziesiątych XX w. powiększono znacznie obszar Zduńskiej Woli, przyłączając do niej następujące miejscowości: Stęszyce, Rozomyśl, Osmolin Wieś, Osmolin Kolonie i Zduny (od 1 stycznia 1955). 1 lipca 1956 utworzono powiat miejski Zduńska Wola. Kolejne znaczne zmiany granic miasta nastąpiły w styczniu 1973 – wówczas do Zduńskiej Woli włączono część miejscowości Karsznice, sołectwo Krobanówek oraz część wsi Henryków, Krobanów (z powiatu sieradzkiego), Marzenin i Bilew (z powiatu łaskiego). Po wprowadzeniu reformy administracji państwowej w 1975 Zduńska Wola weszła w skład województwa sieradzkiego, jednocześnie powiększano jej obszar, przyłączając Nowe Miasto i Swędzieniejewice. Wskutek reformy administracyjnej w 1999 Zduńska Wola stała się miastem powiatowym w województwie łódzkim.
Odległości od największych miast Polski:

Łódź – 46,6 km
Wrocław – 163 km
Warszawa – 183 km
Poznań – 197 km
Kraków – 271 km
Gdańsk – 365 km


== Osiedla ==
Zduńska Wola nie jest podzielona na osiedla w sensie administracyjnym (jednostki pomocnicze gminy). Poniższy spis zawiera osiedla, których nazwy są powszechnie używane przez mieszkańców oraz władze miasta. Umieszczone są na planie dostępnym na oficjalnej stronie miasta. Mimo to, często można spotkać w użyciu inne nazwy, gdyż wymienione poniżej nie stanowią oficjalnego podziału administracyjnego.


== Środowisko naturalne ==
Zduńska Wola leży w obszarze Wysoczyzny Łaskiej w makroregionie Niziny Południowowielkopolskiej. Rzeźba terenu jest mało urozmaicona – średnia wysokość terenu waha się między 170 a 180 m n.p.m., osiągając maksymalnie 192 m n.p.m. Przez miasto przepływają dwie niewielkie rzeczki – Pichna (prawdziwa nazwa – Brodnia) i Tymianka, w większości nieuregulowane. Wśród zbiorników wodnych znajdują się dwa stawy położone w parku miejskim, zbiornik retencyjny Kępina o powierzchni 7,4 ha oraz niewielki zbiornik przeciwpożarowy położony w przemysłowej części miasta. Nie występują żadne surowce mineralne. Dawniej wydobywany był piasek i żwir na potrzeby lokalne. Obecnie trwają prace nad wykorzystaniem energii geotermalnej.
Miasto leży w strefie klimatycznej umiarkowano-przejściowej. Roczne opady wahają się pomiędzy 500 a 600 mm. Średnia temperatura stycznia wynosi –2,5 °C, a lipca 18 °C. Okres wegetacyjny trwa od początku kwietnia do początku października i trwa 215 dni.
Według raportu Światowej Organizacji Zdrowia w 2016 Zduńska Wola została sklasyfikowana jako dwudzieste dziewiąte miasto Unii Europejskiej z najbardziej zanieczyszczonym powietrzem.


== Demografia ==
Zduńska Wola liczy ok. 42,1 tys. mieszkańców, plasując się przy tym na 102. miejscu w Polsce i 11. miejscu w województwie łódzkim, przed nią jest Sieradz. Powierzchnia miasta wynosi 24,58 km², co daje gęstość zaludnienia równą 1788 os./km².


=== Struktura ludności ===
Dane o ludności z dnia 31 grudnia 2009:

Piramida wieku mieszkańców Zduńskiej Woli w 2014.


=== Ludność miasta ===


== Historia ==

Najstarsza zachowana informacja o miejscowości pochodzi z 1394, kiedy to posłużono się zamiennie nazwami „Zduny” i „Wola”. Sądząc po dacie pierwszych zapisków i nazwie osady, można przypuszczać, że powstała ona w wyniku kolonizacji na prawie polskim.
W końcu XIV lub na początku XV w. Zduńska Wola była już centrum dóbr noszących taką samą nazwę, do których zaliczano ponadto pobliskie wsie: Paprotnie, Pstrokonie, Wozniki i Zduny. W ciągu kolejnych stuleci obszar dóbr zmieniał się wielokrotnie. W drugiej połowie XVIII w. Zduńska Wola spełniała funkcje lokalnego centrum gospodarczego. Ówczesny jej właściciel Feliks Złotnicki, łowczy szadkowski, w 1773 lub 1774 uzyskał od króla Stanisława Augusta Poniatowskiego przywilej na odbywanie w ciągu roku 12 targów w miejscu zwanym Czekaj (Czekay). Prawdopodobnie znajdowało się ono na osi rynek-kościół parafialny, lub na skrzyżowaniu dróg łączących Sieradz z Łaskiem oraz Szadek z Widawą. Można zatem przypuszczać, iż najstarsza część miasta znajdowała się w rejonie pl. Wolności i ul. Kościelnej. Przez wiele lat na oznaczenie tej miejscowości używano zamiennie nazw: Zduńska Wola i Czekaj.

Nie zachowały się do naszych czasów żadne dowody na to, że XVIII-wieczny Czekaj otrzymał prawa miejskie. Mimo braku formalnych praw miejskich, ośrodek już wtedy spełniał funkcje miejskie dzięki swojemu położeniu na szlaku handlowym kalisko-piotrkowskim. Mieszkały w nim 33 rodziny polskie i żydowskie oraz 6 komornic. Znajdował się tu ratusz, kościół katolicki, bożnica i szkoła, w pobliżu były 2 młyny, wiatrak, browar i dwór. Aczkolwiek wśród mieszkańców przeważali rolnicy, nie brakowało jednak garbarza, szewca, kucharza, stolarza, strycharza, kowala, 2 krawców, piekarza, cyrulika, kupca, rymarza i 2 kuśnierzy.

Dalszy rozwój osady jest związany z działalnością dziedzica rodu – Stefana Prawdzic Złotnickiego. Już u progu XIX w. najliczniejszą grupę wśród pozarolniczych zawodów w osadzie stanowili tkacze, którzy od 1816 posiadali własny cech. Jednak dopiero dwa lata później, dzięki staraniom Złotnickiego, rozpoczął się masowy napływ tkaczy ze Śląska, Saksonii i Czech. Działalności osadniczej Złotnickiego sprzyjała ówczesna polityka rządu Królestwa Polskiego, który wspierał uprzemysłowienie wielu ośrodków w kraju. Zawierając umowę z rządem, Złotnicki zobowiązał się do wybudowania i uruchomienia w terminie do 1825 fabryki płótna zatrudniającej 60 majstrów tkaczy. Zadanie to nie było łatwe, bowiem w tym czasie już w kilku miastach rodził się na podobnych zasadach nowoczesny przemysł włókienniczy i dziedzic Zduńskiej Woli korzystał z usług agentów werbujących tkaczy. Przybywający do miasta osadnicy zawierali z dziedzicem umowy indywidualne, na mocy których otrzymywali 2 morgi gruntu, ogród, 9 klocków sosnowych, 2000 sztuk cegieł oraz 27 talarów na budowę domu. W zamian zobowiązani byli do świadczenia różnego rodzaju usług na rzecz dworu, płacenia czynszu i uruchomienia warsztatów tkackich. W późniejszym czasie dla osiedlających się „fabrykantów” wystawiał Złotnicki domy mieszkalne. Do 1823 wzniesiono ich 130.

Dynamiczny rozwój osady spowodował, że w połowie lat dwudziestych XIX w. jej mieszkańcy wystąpili z wnioskiem o nadanie Zduńskiej Woli praw miejskich. 29 grudnia 1824 na pełnomocników specjalnych do starań o uzyskanie praw miejskich wybrano Wojciecha Krugiera, Mikołaja Olszewskiego, Michała Kanta, Samuela Georga, Augusta Francke i Jakuba Hiller-Warszawskiego. W marcu 1825 wystąpił Złotnicki do Komisji Województwa Kaliskiego z prośbą o nadanie Zduńskiej Woli praw miejskich. Prośba ta została rozpatrzona pozytywnie na mocy uchwały Rady Administracyjnej z 25 października. Wydany z tej okazji akt erekcyjny określił wzajemne stosunki między Złotnickim i mieszkańcami oraz ustalił przemysłowy charakter miasta.

Osadnicy – w dużym stopniu niemieckojęzyczni i ewangeliccy – zmienili krajobraz kulturowy miejscowości. Urbanizacja Zduńskiej Woli spowodowała również rozwój w mieście społeczności żydowskiej. Po 1918 w mieście były dwie szkoły hebrajskie, trzy spółdzielcze banki żydowskie i okazały dom kahalny. Z czasem miasto stało się też poważnym ośrodkiem polskiego chasydyzmu, związanego z rodziną cadyków z Góry Kalwarii, tzw. „gerowie” (od żydowskiej nazwy tej miejscowości - Ger). W 1939 na 25 tys. mieszkańców 10 tys. było Żydami.
W 1930 na obszarze ówczesnej wsi Karsznice powstała osada kolejarska dla obsługi nowej linii towarowej ze Śląska do Gdyni. Osada szybko stała się jednym z największych węzłów towarowych w kraju. Od stycznia 1973 jej część włączono do Zduńskiej Woli jako osiedle Karsznice.
Wiosną 1940 Niemcy utworzyli w Zduńskiej Woli getto dla ludności żydowskiej. W grudniu 1940 mieszkało tam 8300 osób (w tym ok. 1000 Żydów z Sieradza i 160 z Majaczewic). W sierpniu 1942 getto zostało zlikwidowane. Większość osób wywieziono do obozu zagłady w Chełmnie nad Nerem, wykwalifikowanych rzemieślników do getta łódzkiego, a 150 zastrzelono na miejscu, na tutejszym cmentarzu żydowskim. W ten sposób społeczność żydowska w mieście praktycznie przestała istnieć.
Na podstawie dekretu PKWN z 31 sierpnia 1944 zostały utworzone miejsca odosobnienia, więzienia i ośrodki pracy przymusowej dla „hitlerowskich zbrodniarzy oraz zdrajców narodu polskiego”. Obóz pracy nr 200 Ministerstwo Bezpieczeństwa Publicznego utworzyło w Zduńskiej Woli.
Po II wojnie światowej w mieście znacznie rozwinął się przemysł, powstały wówczas m.in. Zakłady Przemysłu Bawełnianego „Zwoltex”, Zakłady Przemysłu Wełnianego „Wolana”, Zakłady Przemysłu Wełnianego „Wola”, Fabryka Krosien Bawełnianych „Polmatex-Wolma”, Fabryka Domów „Fadom” i inne.


== Wspólnoty wyznaniowe ==

Na terenie miasta działalność religijną prowadzą następujące Kościoły i związki wyznaniowe:

Centrum Chrześcijańskie Kanaan:
Kościół Lokalny „Jezus jest Drogą” w Zduńskiej Woli
Kościół Adwentystów Dnia Siódmego:
Zbór w Zduńskiej Woli
Kościół Chrześcijan Baptystów:
Zbór w Zduńskiej Woli
Kościół Chrześcijan Dnia Sobotniego:
zbór w Zduńskiej Woli
Kościół Ewangelicko-Augsburski:
parafia w Zduńskiej Woli – (kościół ewangelicko-augsburski)
Kościół rzymskokatolicki:
parafia św. Maksymiliana M. Kolbego
parafia Najświętszego Serca Pana Jezusa
parafia Wniebowzięcia NMP – Sanktuarium Świętego Maksymiliana (Bazylika Mniejsza)
parafia św. Antoniego
parafia św. Pawła Apostoła
Świadkowie Jehowy:
zbór Zduńska Wola-Wschód
zbór Zduńska Wola-Zachód (Sala Królestwa ul. Żytnia 6)


== Transport ==


=== Transport drogowy ===
S8 Białystok – Warszawa – Zduńska Wola – Wrocław – Kłodzko – Kudowa-Zdrój (granica państwa )12 Łęknica (granica państwa ) – Leszno – Jarocin – Kalisz – Zduńska Wola – Radom – Dorohusk (granica państwa )482 Łódź – Pabianice – Dobroń – Zduńska Wola – Sieradz – Złoczew – Wieruszów


=== Transport kolejowy ===
W Zduńskiej Woli krzyżują się dwa ważne szlaki kolejowe:

14 Łódź – Łask – Zduńska Wola – Kalisz – Leszno – Żagań – (granica państwa )
131 tzw. magistrala węglowa: Śląsk – Herby Nowe – Zduńska Wola – Inowrocław – Bydgoszcz – TczewW mieście znajdują się 3 stacje kolejowe:

Zduńska Wola
Zduńska Wola Karsznice
Zduńska Wola Karsznice Południowe29 czerwca 2010 w Urzędzie Marszałkowskim w Łodzi podpisane zostało porozumienie z marszałkiem województwa łódzkiego Włodzimierzem Fisiakiem, wicemarszałkiem Witoldem Stępieniem oraz prezydentami i burmistrzami 10 innych miast dotyczące podjęcia współpracy dla uruchomienia Łódzkiej Kolei Aglomeracyjnej, która swoim zasięgiem obejmuje również Zduńską Wolę. Pociągi ŁKA na trasie Łódź Kaliska – Zduńska Wola – Sieradz kursują od 2014, zaś w 2015 ŁKA obsługiwała kursy ze stacji Zduńska Wola do Karsznic.


== Przemysł ==
Zduńska Wola była największym miastem dawnego województwa sieradzkiego. Tu rozwija się prężnie przemysł odzieżowy i włókienniczy.
Istnieje tutaj kilka znanych nie tylko w kraju, ważnych dla regionu firm:

Zakłady Przemysłu Dziewiarskiego „Wola”
Icopal Sp. z o.o. – producent materiałów budowlanych (dawna Izolacja SA)
Ferax – producent rajstop Gatta
Mabudo – producent domów energooszczędnych, wytwórnia betonu, zakład prefabrykacji (na terenie byłego FaDom)
Browar Staropolski
Fortuna (dawniej Agros Nova, Sonda, Garden)
Izodom 2000 Polska – producent materiałów budowlanych do budowy domów pasywnych oraz energooszczędnych
Aves
Automark
Taro sp.j
Budvar Centrum S.A.
Borg Automotive Sp. z o.o.
Elektrociepłownia Zduńska Wola Sp. z.o.oW dzielnicy Karsznice znajduje się węzeł kolejowy, dawniej jeden z najważniejszych w kraju z ekspozycją zabytkowego taboru kolejowego.


== Architektura ==


=== Zabytki ===

Sanktuarium św. Maksymiliana Marii Kolbego przy ul. Kościelnej 20;
Dworek Złotnickich, obecnie Urząd Miasta;
domy tkackie;
kościół baptystyczny;
kaplica braci morawskich.Według rejestru zabytków Narodowego Instytutu Dziedzictwa na listę zabytków wpisane są obiekty:

kościół parafialny pw. Wniebowzięcia Najśw. Maryi Panny (Sanktuarium św. Maksymiliana Marii Kolbego), ul. Kościelna 20, 1891, nr rej. 382/A z 23.08.1991;
kościół ewangelicko-augsburski, 1926, nr rej. 295 z 17.05.1976;
dawna plebania ewangelicko-augsburska, 1895, nr rej. 384/89 z 17.10.1989;
cmentarz żydowski (w tym ogrodzenie z bramami), ul. Kacza 18, 1828, nr rej. A/101 z 27.12.2010;
dom św. Maksymiliana Kolbego (dom tkacki), ul. św. M. Kolbego 9, drewniany, XIX w., nr rej. 388/A z 2.05.1991;
dom, ul. Kościelna 13, 1825, nr rej. 301 z 30.12.1967 oraz 960-XIII-77;
dom, ul. Kościuszki 9, 1 poł. XIX w., nr rej. 992 z 30.12.1967;
dom, ul. Kościuszki 11, 1 poł. XIX w., nr rej. 993 z 30.12.1967
budynek liceum sztuk plastycznych, ul. Sieradzka 29, pocz. XX w., nr rej. 318 z 22.02.1985;
dom, ul. Złotnickiego 6, 1 poł. XIX w., nr rej. 995 z 30.12.1967.


=== Cmentarze ===
Cmentarz parafialny znajdujący się przy ul. Łaskiej;
Cmentarz miejski znajdujący się przy ul. Bema;
Cmentarz żydowski znajdujący się przy ul. Kaczej;
Cmentarz Chrześcijan Baptystów w Zduńskiej Woli znajdujący się przy ul. Łaskiej.


=== Pomniki i tablice ===

W Zduńskiej Woli znajdują się liczne tablice pamiątkowe i pomniki:

pomnik Józefa Piłsudskiego (pl. Wolności);
tablica ku czci Stefana Prawdzic Złotnickiego, założyciela miasta (budynek urzędu miasta, ul. Złotnickiego);
tablica upamiętniająca zduńskowolan zamordowanych przez hitlerowców (pl. Wolności);
tablica upamiętniająca żydowską synagogę zniszczoną w czasie II wojny światowej (ul. Sieradzka);
pomnik Jana Pawła II (al. Kościuszki);
pomnik poległych w walce w obronie ojczyzny (Pasaż Rajczaka);
Tablice z okazji 200. rocznicy urodzin Tadeusza Kościuszki (al. Kościuszki, ul. Parkowa);
tablica pamiątkowa ku czci kpt. Władysława Jachowicza ps. „Konar” (ul. Dąbrowskiego 7);
tablice pamiątkowe poświęcone powstańcom warszawskim (ul. Dąbrowskiego7);
tablica upamiętniająca Ignacego Boernera (budynek Poczty Polskiej, ul. Kilińskiego);
pomnik św. Maksymiliana Marii Kolbego, patrona Zduńskiej Woli (przy bazylice na ul. Kościelnej);
pomnik Kazimierza Kałużewskiego, Juliusza Sylli i innych kolejarzy – członków ruchu oporu w Karsznicach, rozstrzelanych przez hitlerowców (pl. Zwycięstwa);
tablica pamiątkowa poświęcona ks. Jerzemu Popiełuszce;
tablica poświęcona pisarzowi Januszowi Teodorowi Dybowskiemu (ul. Złotnickiego);
pomnik ku czci pomordowanych podczas likwidacji getta żydowskiego w Zduńskiej Woli (cmentarz żydowski, ul. Kacza);
popiersie Mikołaja Kopernika przed Szkołą Podstawową nr 6 (ul. Złota);
pomnik Żołnierzy Wyklętych Zrzeszenia „Wolność i Niezawisłość” (al. Kościuszki);


=== Zieleń miejska ===

Tereny zielone Zduńskiej Woli zajmują obszar około 475 hektarów, co stanowi prawie 20% powierzchni miasta, w tym lasy, parki, skwery, pastwiska czy łąki itp.
Największym kompleksem leśnym w granicach miasta jest Las Paprocki (68 ha), położony przy południowej granicy miasta. Dominującymi gatunkami drzew są olcha, brzoza, jesion, świerk i sosna. Pozostałe, skromniejsze i mniej zwarte kompleksy leśne zajmują łącznie około 40 ha.
W centrum miasta, przy Dworku Złotnickich, znajduje się Park Miejski o przeważającym drzewostanie liściastym. Niektóre z drzew zostały uznane za pomniki przyrody, m.in. najstarsze drzewo w mieście – wiąz polny o obwodzie 590cm, jeden z najokazalszych w kraju.
Ponadto po obszarze całego miasta porozrzucane jest 57 sztuk drzew objętych ochroną prawną, w tym szpaler klonów srebrzystych przy ul. Dolnej.


== Kultura ==


=== Życie kulturalne miasta ===
W Zduńskiej Woli działa Miejska Biblioteka Publiczna im. Jerzego Szaniawskiego, powstała w 1946. Oprócz popularyzacji czytelnictwa, prowadzi również inne formy działalności, takie jak: wystawy, pogadanki, lekcje biblioteczne, kiermasze, spotkania autorskie, wieczory bajek czy wieczory literackie. Od 4 kwietnia 2000 pełni funkcję biblioteki powiatowej. Wraz z przyjęciem tej roli, do placówek podległych MBP dołączono biblioteki miejskie i gminne z okolicznych miejscowości. Obecnie sieć ta liczy 15 bibliotek.

W tym samym budynku co MBP, swoją działalność kulturalną prowadzi Miejski Dom Kultury, powołany do życia Uchwałą Nr 32/160/61 Prezydium Miejskiej Rady Narodowej w Zduńskiej Woli z dniem 1 września 1961 Prowadzi zajęcia dla dzieci i młodzieży w grupach tanecznych, muzycznych, wokalnych, teatralnych, plastycznych i literackich. W czerwcu 2008 MDK uruchomił swoją filię na osiedlu Karsznice.
Ponadto na terenie Zduńskiej Woli działają:

Powiatowe Centrum Kultury Sportu i Rekreacji, w skład którego wchodzi Powiatowy Młodzieżowy Dom Kultury „Na Pięterku”, Powiatowy Międzyszkolny Ośrodek Sportowy i Szkolne Schronisko Młodzieżowe
Dom Kultury „Lokator”
Biblioteka Pedagogiczna w Sieradzu, Filia w Zduńskiej Woli
Towarzystwo Przyjaciół Zduńskiej Woli
Stowarzyszenie „Złoty Krzyż”, działające na polu rekonstrukcji historycznych.W drugiej połowie XX w. funkcjonowały w mieście kina „Hel” i „Tkacz”. Pierwsze zamknięto w latach 80., drugie – po tymczasowej przerwie w działalności, a następnie przemianowaniu na „Hollywood” – zakończyło swoją aktywność na początku XXI wieku.


=== Muzea ===

Muzeum – Dom Urodzenia św. Maksymiliana Kolbe;
Muzeum Dziejów Zgromadzenia Księży Orionistów w Polsce;
Muzeum Historii Miasta Zduńska Wola;
Skansen Lokomotyw i Urządzeń Technicznych;


=== Lokalne media ===
W Zduńskiej Woli wydawane jest kilka gazet o zasięgu regionalnym, m.in.: Dziennik Łódzki, bezpłatny tygodnik Extra. Ponadto działa sieradzka rozgłośnia regionalna Nasze Radio 104,7 fm, Nasze Radio 92,1 fm nostalgicznie, zduńskowolska telewizja kablowa ZW Media oraz internetowa Telewizja Centrum. Oprócz tego funkcjonują portale internetowe lokalnych gazet oraz portale samodzielne: ezdunska.pl oraz www.zdunskawola24.pl.


== Sport i rekreacja ==
Na terenie miasta funkcjonuje kilka klubów i stowarzyszeń, które kształcą kulturę fizyczną dzieci, młodzieży i dorosłych.

Gatta Zduńska Wola – futsal
ZTC Zduńska Wola – kolarstwo
Ślizg Zduńska Wola – klub motorowodny
Pogoń Zduńska Wola (dawniej Pogoń Ekolog Zduńska Wola) – piłka nożna
ZKS GATTA Zduńska Wola (dawniej Mabudo Ferax Suchoczasy) – piłka nożna
MKPS Lokator Zduńska Wola – piłka siatkowa dziewcząt
MKS Zduńska Wola (dawniej MKS PMOS Zduńska Wola) – piłka nożna, piłka siatkowa chłopców, lekkoatletyka. Wychowankami klubu są Michał Stasiak, Adrian Budka, Łukasz Masłowski.
MUKS „Park” Zduńska Wola – lekkoatletyka
KS Resursa Zduńska Wola – lekkoatletyka
MMLUKS „Sprint” Zduńska Wola – lekkoatletyka
Rugby Klub Zduńska Wola – rugby siedmioosobowe
Stowarzyszenie Karate Tradycyjnego w Zduńskiej Woli
Szkolny Klub Strzelectwa Sportowego LOK „Sokół” Zduńska Wola
Sekcja Strzelecka Domu Kultury „Lokator” Zduńska Wola – zlikwidowana w 2011 z powodu oszczędności Spółdzielni Mieszkaniowej Lokator
Klub Sportowy „Gimnazjon” Break Dance i Akrobatyka sportowa
Zespół Pieśni i Tańca „Zduńskowolanie” – pieśni i tańce ludoweInfrastrukturą sportową zarządza wraz z klubami MOSiR „Relaks” – Miejski Ośrodek Sportu „Relaks”.
Na terenie miasta odbywają się również amatorskie rozgrywki, które są istotnym elementem w popularyzacji sportu:

ALS – Amatorska Liga Siatkówki w Zduńskiej Woli
ZALK – Zduńskowolska Amatorska Liga Koszykówki
MHL PN – Miejska Halowa Liga Piłki Nożnej


== Edukacja ==


=== Lista placówek oświatowych ===
Przedszkola:

Publiczne Przedszkole nr 2
Publiczne Przedszkole nr 3
Publiczne Przedszkole nr 4
Publiczne Przedszkole nr 5
Publiczne Przedszkole nr 6
Publiczne Przedszkole nr 7
Publiczne Przedszkole nr 9
Publiczne Przedszkole nr 10
Publiczne Przedszkole nr 11Szkoły podstawowe:

Szkoła Podstawowa nr 2
Szkoła Podstawowa nr 4 im. Tadeusza Kościuszki
Szkoła Podstawowa nr 5 im. Św. Alojzego Orione
Szkoła Podstawowa nr 6 im. Mikołaja Kopernika
Szkoła Podstawowa nr 7 im. Władysława Broniewskiego
Szkoła Podstawowa nr 9 z Oddziałami Integracyjnymi im. Jana Pawła II
Szkoła Podstawowa nr 10 im. Marii Skłodowskiej-Curie
Szkoła Podstawowa nr 11 im. Stefana Żeromskiego
Szkoła podstawowa nr 12
Szkoła Podstawowa nr 13 im. Kolejarzy Polskich
Szkoła Podstawowa Specjalna nr 14Szkoły średnie:

I Liceum Ogólnokształcące im. Kazimierza Wielkiego
II Liceum Ogólnokształcące im. Jana Pawła II
Zespół Szkół Elektronicznych im. Stanisława Staszica
Zespół Szkół Zawodowych nr 1 im. Obrońców Westerplatte
Zespół Szkół im. Kazimierza Kałużewskiego i Juliusza Sylli
Zespół Szkół Zakładu Doskonalenia Zawodowego
Zasadnicza Szkoła Zawodowa nr 5 (w ramach Zespołu Szkół Specjalnych im. Marii Grzegorzewskiej)Szkoły artystyczne:

Państwowa Szkoła Muzyczna I i II stopnia
Liceum Plastyczne im. Katarzyny KobroSzkoły policealne i wyższe:

Wyższe Seminarium Duchowne Księży Orionistów
Nauczycielskie Kolegium Języków Obcych
Społeczna Wyższa Szkoła Przedsiębiorczości i Zarządzania
Punkt Zamiejscowy Politechniki Łódzkiej w Zduńskiej Woli
Policealne Studium Ekonomiczno-Administracyjno-Prawne
Policealne Studium Zawodowe – CKU w Sieradzu


== Współpraca międzynarodowa ==
Miasta i gminy partnerskie:

Zarasai, Litwa
Pietrasanta, Włochy
Valmiera, Łotwa
Lőrinci, Węgry
Maribor, Słowenia
Edelény, Węgry


== Zobacz też ==
Synagoga w Zduńskiej Woli
Miasta w Polsce
Związek Miast Polskich
Towarzystwo Przyjaciół Zduńskiej Woli


== Przypisy ==


== Bibliografia ==
„Plan Rozwoju Lokalnego”, listopad 2007
PawełP. Zarzyński PawełP., RobertR. Tomusiak RobertR., KrzysztofK. Borkowski KrzysztofK., Drzewa Polski, Warszawa: PWN, 2016, ISBN 978-83-01-18438-4, OCLC 934696860, ISBN 978-83-63895-68-6 .brak strony (książka)
Krzysztof Borkowski, Polskie drzewa, Wyd. DALPO, Poznań, 2014, ISBN 978-83-61766-08-7
Elżbieta H. Nejman, Cztery pokolenia rodu Złotnickich w Zduńskiej Woli, Muzeum Historii Miasta Zduńska Wola, Zduńska Wola 2010, ISBN 978-83-930623-0-0


== Linki zewnętrzne ==
Urząd Miasta Zduńska Wola
Zduńska Wola, [w:] Słownik geograficzny Królestwa Polskiego, t. XIV: Worowo – Żyżyn, Warszawa 1895, s. 546 .