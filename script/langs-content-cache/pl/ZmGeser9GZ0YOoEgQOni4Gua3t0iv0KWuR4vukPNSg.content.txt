revision: 69803045
title: Animal Planet
url: https://pl.wikipedia.org/wiki/Animal_Planet


---

Animal Planet – kanał telewizyjny, który rozpoczął nadawanie 1 października 1996 w Stanach Zjednoczonych. W Europie rozpoczął nadawanie 1 lipca 1997 r. w Wielkiej Brytanii. Obecnie stacja dostępna jest w 70 krajach na całym świecie. Kanał był wspólnym przedsięwzięciem Discovery Communications oraz BBC, lecz w listopadzie 2010 Discovery stało się jego wyłącznym właścicielem. Emituje głównie programy dokumentalne o zwierzętach i przyrodzie.


== Animal Planet Polska ==
W Polsce Animal Planet uruchomiony został 8 września 1997. Wtedy do przekazu analogowego kanału na satelicie Hot Bird dodano polską ścieżkę dźwiękową. Od samego początku nadawał programy dokumentalne poświęcone zwierzętom i dzikiej przyrodzie. Nadawana ramówka kanału tworzona jest specjalnie na potrzeby polskiego rynku wersji stacji. 9 września 2009 nadawanie w Polsce rozpoczął drugi kanał bazujący na tej marce - kanał Animal Planet HD, który od samego początku różnił się emitowaną ramówką. W lutym 2012 Animal Planet stało się producentem książek Niepojęty świat zwierząt.
W IV kwartale 2014 roku ogłoszono, iż kanał Animal Planet zostanie zastąpiony od 1 lutego 2015 roku nowym kanałem rozrywkowo-filmowym Discovery Life. Zmiany nie dotyczą Animal Planet HD, który pozostaje w dotychczasowej formule. Dwugodzinny blok programowy zapowiadający start Discovery Life pojawił się na Animal Planet 12 stycznia 2015 roku i będzie nadawany do całkowitego przekształcenia stacji.


=== Wybrane programy z ramówki ===
Upiorne robale
Dzikość bez cenzury
Ostry dyżur dla zwierząt
Na ratunek przyrodzie
O psach, kotach i innych pupilach
Wszystko o psach
Wszystko o kotach
Królestwo gepardów
Szalone safari
Wyjątkowe psy
Pokochaj koty
Najdziksza Afryka
Dziwaczne stworzenia
Szalony zwierzyniec
Łowca krokodyli
Na szlaku z Jeffem Corwinem
Dzika natura z Jeffem Corwinem
Wyprawy Corwina
Walka o przetrwanie
Życie zwierząt
Rekordy zwierząt
Pory roku z Adamem Wajrakiem
Sztuka adaptacji
Przedziwny świat owadów
Gdy zapada zmrok
Wybryki ewolucji
Rezydencja surykatek
Ulica lemurów
Życie na krawędzi
Z rodziną wśród zwierząt
Wojny o wieloryby
 Na tropie Wielkiej Stopy


== Przypisy ==