revision: 70516435
title: Olimpiady szkolne w Polsce
url: https://pl.wikipedia.org/wiki/Olimpiady_szkolne_w_Polsce


---

Olimpiady szkolne – coroczne konkursy organizowane dla uczniów szkół w Polsce.
Funkcjonują w oparciu o rozporządzenie Ministra Edukacji Narodowej i Sportu z dnia 29 stycznia 2002 r. w sprawie organizacji oraz sposobu przeprowadzania konkursów, turniejów i olimpiad. W olimpiadach mogą brać udział uczniowie szkół ponadpodstawowych.


== Typy olimpiad ==
Wyróżnia się następujące typy olimpiad:

olimpiady interdyscyplinarne – obejmujące elementy treści podstaw programowych różnych przedmiotów
olimpiady przedmiotowe – obejmujące i poszerzające treści podstawy programowej jednego przedmiotu przewidzianego w ramowym planie nauczania
olimpiady z przedmiotów dodatkowych – obejmujące wiedzę z przedmiotów, które mogą być nauczane jako przedmioty dodatkowe
olimpiady tematyczne – związane z wybranym przedmiotem lub wybraną dziedziną wiedzy.


== Struktura olimpiad ==
Olimpiady składają się najczęściej z trzech etapów:

I etap – o zasięgu szkolnym lub rejonowym,
II etap – o zasięgu wojewódzkim lub ponadwojewódzkim,
III etap – o zasięgu ogólnopolskim.


== Finaliści i laureaci ==
Finaliści i laureaci olimpiad znajdujących się na odpowiednim wykazie Ministerstwa Edukacji Narodowej uzyskują maksymalną liczbę punktów możliwych do zdobycia na poziomie rozszerzonym egzaminu maturalnego z odpowiedniego przedmiotu, a także w przypadku uczniów gimnazjum, z odpowiedniej części egzaminu gimnazjalnego. Finalistom i laureatom olimpiad przysługuje także celująca roczna ocena klasyfikacyjna z danego przedmiotu, otrzymują oni również szczególne uprawnienia przy rekrutacji do szkół wyższych.
Finaliści i laureaci szeregu olimpiad tematycznych, związanych z wybraną dziedziną wiedzy zawodowej, mogą zostać zwolnieni z etapu pisemnego egzaminu zawodowego.


== Wykaz olimpiad ==


=== Olimpiady przedmiotowe uprawniające do zwolnienia z egzaminów finalistów i laureatów ===
Do olimpiad przedmiotowych przeprowadzanych z przedmiotu lub przedmiotów objętych egzaminem gimnazjalnym lub egzaminem maturalnym, uprawniających do zwolnienia finalistów i laureatów z przystąpienia do danego zakresu albo poziomu odpowiedniej części egzaminu gimnazjalnego lub egzaminu maturalnego z danego przedmiotu należą:

Olimpiada Artystyczna – zwalnia z egzaminu maturalnego z historii muzyki oraz historii sztuki
Olimpiada Biologiczna – zwalnia z egzaminu gimnazjalnego w zakresie przedmiotów przyrodniczych i egzaminu maturalnego z biologii
Olimpiada Chemiczna – zwalnia z egzaminu gimnazjalnego w zakresie przedmiotów przyrodniczych i egzaminu maturalnego z chemii
Olimpiada Filozoficzna – zwalnia z egzaminu maturalnego z filozofii
Olimpiada Fizyczna – zwalnia z egzaminu gimnazjalnego w zakresie przedmiotów przyrodniczych i egzaminu maturalnego z fizyki
Olimpiada Geograficzna – zwalnia z egzaminu gimnazjalnego w zakresie przedmiotów przyrodniczych i egzaminu maturalnego z geografii
Olimpiada Historyczna Gimnazjalistów – zwalnia z egzaminu gimnazjalnego w zakresie historii i wiedzy o społeczeństwie
Olimpiada Historyczna – zwalnia z egzaminu gimnazjalnego w zakresie historii i wiedzy o społeczeństwie oraz egzaminu maturalnego z historii
Olimpiada Informatyczna – zwalnia z egzaminu maturalnego z informatyki
Olimpiada Języka Angielskiego dla Gimnazjalistów – zwalnia z egzaminu gimnazjalnego z języka angielskiego
Olimpiada Języka Angielskiego – zwalnia z egzaminu gimnazjalnego w zakresie języka angielskiego i egzaminu maturalnego z języka angielskiego
Olimpiada Języka Białoruskiego – zwalnia z egzaminu maturalnego z języka białoruskiego
Olimpiada Języka Francuskiego – zwalnia z egzaminu gimnazjalnego w zakresie języka francuskiego i egzaminu maturalnego z języka francuskiego
Olimpiada Języka Łacińskiego – zwalnia z egzaminu maturalnego z języka łacińskiego i kultury antycznej
Olimpiada Języka Niemieckiego – zwalnia z egzaminu gimnazjalnego i maturalnego z języka niemieckiego
Olimpiada Języka Rosyjskiego – zwalnia z egzaminu gimnazjalnego w zakresie języka rosyjskiego i egzaminu maturalnego z języka rosyjskiego
Olimpiada Literatury i Języka Polskiego – zwalnia z egzaminu gimnazjalnego w zakresie języka polskiego i egzaminu maturalnego z języka polskiego
Olimpiada „Losy żołnierza i dzieje oręża polskiego” – zwalnia z egzaminu gimnazjalnego w zakresie historii i wiedzy o społeczeństwie oraz egzaminu maturalnego z historii
Olimpiada Matematyczna Juniorów – zwalnia z egzaminu gimnazjalnego w zakresie matematyki
Olimpiada Matematyczna – zwalnia z egzaminu gimnazjalnego i egzaminu maturalnego z matematyki
Olimpiada Wiedzy o Polsce i Świecie Współczesnym – zwalnia z egzaminu gimnazjalnego w zakresie historii i wiedzy o społeczeństwie oraz egzaminu maturalnego z wiedzy o społeczeństwie.


=== Olimpiady tematyczne (zawodowe) uprawniające do zwolnienia z egzaminów finalistów i laureatów ===
Do olimpiad tematycznych (zawodowych) uprawniających do zwolnienia finalistów i laureatów z części pisemnej egzaminu potwierdzającego kwalifikacje w zawodzie należą:

Olimpiada „Buduj z Pasją” – zwalnia z egzaminów dla zawodów: murarz tynkarz, monter zabudowy i robót wykończeniowych w budownictwie
Olimpiada Elektryczna i Elektroniczna „Euroelektra” – zwalnia z egzaminów dla zawodów: technik elektryk, technik elektronik, technik telekomunikacji, technik teleinformatyk
Olimpiada Innowacji Technicznych i Wynalazczości – zwalnia z egzaminów dla zawodów: technik budownictwa, technik budownictwa okrętowego, technik dróg i mostów kolejowych, technik ekonomista, technik elektronik, technik elektryk, technik mechanik, technik informatyk, technik teleinformatyk, technik geodeta, technik geolog, technik leśnik, technik mechanizacji rolnictwa, technik technologii chemicznej, technik telekomunikacji, technik transportu kolejowego, technik technologii żywności, technik żywienia i usług gastronomicznych, technik handlowiec, technik spedytor, technik elektroenergetyk transportu szynowego, technik włókiennik, technik technologii drewna, technik ochrony środowiska, technik architektury krajobrazu, technik mechatronik, technik analityk, technik drogownictwa, technik urządzeń sanitarnych, technik mechanik okrętowy, technik usług fryzjerskich, technik górnictwa odkrywkowego, technik logistyk, technik urządzeń i systemów energetyki odnawialnej, technik pojazdów samochodowych, technik cyfrowych procesów graficznych
Olimpiada Logistyczna – zwalnia z egzaminów dla zawodów: technik logistyk, technik spedytor
Olimpiada Spedycyjno-Logistyczna – zwalnia z egzaminów dla zawodów: technik logistyk, technik spedytor
Olimpiada Statystyczna – zwalnia z egzaminu z kwalifikacji A.35 dla zawodu technik ekonomista
Olimpiada Techniki Samochodowej – zwalnia z egzaminów dla zawodów: technik pojazdów samochodowych, mechanik pojazdów samochodowych, elektromechanik pojazdów samochodowych
Olimpiada Wiedzy Ekonomicznej – zwalnia z egzaminów dla zawodów: technik ekonomista, technik handlowiec, technik rachunkowości, technik administracji, technik organizacji reklamy
Olimpiada Wiedzy Elektrycznej i Elektronicznej – zwalnia z egzaminów dla zawodów: technik elektryk, technik elektroenergetyk transportu szynowego, technik urządzeń i systemów energetyki odnawialnej, technik elektronik, technik mechatronik, technik teleinformatyk, technik telekomunikacji, technik elektroniki i informatyki medycznej, technik informatyk
Olimpiada Wiedzy Geodezyjnej i Kartograficznej – zwalnia z egzaminów dla zawodu technik geodeta
Olimpiada Wiedzy Górniczej „O Złotą Lampkę” – zwalnia z egzaminów dla zawodu technik górnictwa podziemnego
Olimpiada Wiedzy Hotelarskiej – zwalnia z egzaminów dla zawodu technik hotelarstwa
Olimpiada Wiedzy i Umiejętności Budowlanych – zwalnia z egzaminów dla zawodów: technik budownictwa, technik drogownictwa, technik dróg i mostów kolejowych, technik renowacji elementów architektury
Olimpiada Wiedzy i Umiejętności Handlowo-Menedżerskich – zwalnia z egzaminów dla zawodów: technik ekonomista, technik handlowiec, technik rachunkowości, technik administracji, technik księgarstwa, technik organizacji reklamy
Olimpiada Wiedzy i Umiejętności Rolniczych – zwalnia z egzaminów dla zawodów: technik agrobiznesu, technik rolnik, technik ochrony środowiska, technik ogrodnik, technik leśnik, technik technologii żywności, technik żywienia i usług gastronomicznych, technik weterynarii, technik mechanizacji rolnictwa, technik mechanizacji rolnictwa i agrotroniki, technik hodowca koni, technik inżynierii środowiska i melioracji, technik architektury krajobrazu
Olimpiada Wiedzy i Umiejętności z Zakresu Projektowania i Wytwarzania Odzieży – zwalnia z egzaminów dla zawodów: technik technologii odzieży, technik przemysłu mody
Olimpiada Wiedzy o Mleku i Mleczarstwie – zwalnia z egzaminów dla zawodów: technik technologii żywności, technik przetwórstwa mleczarskiego
Olimpiada Wiedzy o Turystyce – zwalnia z egzaminów dla zawodu technik obsługi turystycznej
Olimpiada Wiedzy o Żywieniu i Żywności – zwalnia z egzaminów dla zawodów: technik żywienia i usług gastronomicznych, technik hotelarstwa, kelner, technik technologii żywności, technik przetwórstwa mleczarskiego
Olimpiada Wiedzy o Żywności – zwalnia z egzaminów dla zawodów: technik technologii żywności, technik żywienia i usług gastronomicznych
Olimpiada Wiedzy Technicznej – zwalnia z egzaminów dla zawodów: technik budownictwa, technik budownictwa okrętowego, technik dróg i mostów kolejowych, technik elektronik, technik elektryk, technik mechanik, technik mechanizacji rolnictwa, technik mechanizacji rolnictwa i agrotroniki, technik telekomunikacji, technik automatyk sterowania ruchem kolejowym, technik elektroenergetyk transportu szynowego, technik budownictwa wodnego, technik mechatronik, technik pojazdów samochodowych, technik mechanik okrętowy, technik mechanik lotniczy, technik elektroniki i informatyki medycznej, technik teleinformatyk, technik automatyk, technik urządzeń i systemów energetyki odnawialnej.


=== Olimpiady, które nie uprawniają do zwolnień z egzaminów ===
Do olimpiad, które nie uprawniają do zwolnień z egzaminów należą:

Młodzieżowa Olimpiada Wiedzy o Społeczeństwie
Olimpiada Informatyczna Juniorów
Olimpiada Lingwistyki Matematycznej
Olimpiada Medialna
Olimpiada Mediewistyczna
Olimpiada o Ubezpieczeniach Społecznych („Warto wiedzieć więcej o ubezpieczeniach społecznych”)
Olimpiada Policyjna
Olimpiada Prawosławnej Wiedzy Religijnej
Olimpiada Przedsiębiorczości
Olimpiada Solidarności
Olimpiada Teologii Katolickiej
Olimpiada Wiedzy Ekologicznej
Olimpiada Wiedzy Historycznej
Olimpiada Wiedzy o Bezpieczeństwie i Obronności
Olimpiada Wiedzy o Biznesie i Innowacjach
Olimpiada Wiedzy o Filmie i Komunikacji Społecznej
Olimpiada Wiedzy o Mediach
Olimpiada Wiedzy o Państwie i Prawie
Olimpiada Wiedzy o Prawach Człowieka w Świecie Współczesnym
Olimpiada Wiedzy o Prawie
Olimpiada Wiedzy o Rodzinie
Olimpiada Wiedzy o RP
Olimpiada Wiedzy o Społeczeństwie
Olimpiada Wiedzy o Unii Europejskiej „Gwiezdny Krąg”
Olimpiada z Wiedzy o Planowaniu i Zarządzaniu Karierą Zawodową
Olimpiada Znajomości Afryki
Olimpiada Przedsiębiorczości i Zarządzania.


=== Olimpiady, które nie są już organizowane ===
Do olimpiad, które nie są już organizowane należą:

Olimpiada Cyfrowa
Olimpiada Innowacji Technicznych
Olimpiada Języka Hiszpańskiego – zwalniała z egzaminu gimnazjalnego w zakresie języka hiszpańskiego i egzaminu maturalnego z języka hiszpańskiego
Olimpiada „Losy Polaków na Wschodzie”
Olimpiada Wiedzy o Bankach
Olimpiada Bibliologiczna i Informatologiczna
Olimpiada Wiedzy o Finansach – Banki w Akcji
Olimpiada Wiedzy o Unii Europejskiej (pułtuska)
Olimpiada Wiedzy o Unii Europejskiej (szczecińska)
Olimpiada Wiedzy o Wynalazczości.


== Przypisy ==


== Bibliografia ==
Rozporządzenie Ministra Edukacji Narodowej i Sportu z dnia 29 stycznia 2002 r. w sprawie organizacji oraz sposobu przeprowadzania konkursów, turniejów i olimpiad (Dz.U. z 2020 r. poz. 1036)