revision: 69381192
title: Crazy Train
url: https://pl.wikipedia.org/wiki/Crazy_Train


---

Crazy Train – debiutancki solowy singel brytyjskiego wokalisty i muzyka Ozzy’ego Osbourne’a. Był pierwszym z singli promujących wydany 20 września 1980 roku debutancki solowy album Osbourne’a, Blizzard of Ozz. Pierwotnie został wydany w formacie winyl 7” we wrześniu 1980 roku w Wielkiej Brytanii nakładem Jet Records z zawartym na stronie B utworem „You Lookin’ at Me Lookin’ at You”. Następnie, do 1981 roku, singel ukazał się jeszcze w Europie, Australii, Stanach Zjednoczonych i Kanadzie. W 1987 roku nakładem Epic Records w Wielkiej Brytanii do sprzedaży trafiła wersja live singla w formacie winyl 12”, gdzie na stronie B obecna była studyjna wersja utworu „Crazy Train” oraz utwór „I Don’t Know”. Później wersję live wydano w Stanach Zjednoczonych nakładem CBS Associated Records.
Singel z utworem „Crazy Train” dotarł do 49. miejsca brytyjskiej listy przebojów, ponadto osiągnął 9. miejsce notowania Mainstream Rock Tracks, publikowanego przez tygodnik Billboard. Solo gitarowe z utworu autorstwa Randy’ego Rhoadsa znalazło się na 9. miejscu listy 15 najlepszych sol gitarowych wszech czasów, stworzonej przez redakcję miesięcznika Guitar World w oparciu o wyniki ankiety sporządzonej wśród czytelników.


== Opis i geneza ==
Singel „Crazy Train” był pierwszym wydawnictwem Ozzy’ego Osbourne’a opublikowanym przez niego po odejściu  z zespołu Black Sabbath w 1978 roku. Tekst utworu „Crazy Train” opowiada o zimnej wojnie, a podmiot liryczny porusza w nim temat tego, kiedy wszyscy ludzie będą mogli nauczyć się kochać innych w świecie, który oszalał. Zarówno za napisanie tekstu, jak i skomponowanie muzyki do utworu odpowiadali Ozzy Osbourne oraz gitarzysta Randy Rhoads i basista Bob Daisley. Tytuł utworu, „Crazy Train” (pol. „Szalony pociąg”), jest pomysłem Boba Daisleya, który mianem „szalonego pociągu” określił efekty swojej i Randy’ego Rhoadsa pracy nad muzyką. Jak wspominał w wywiadzie dla serwisu Songfacts: 
W warstwie muzycznej utwór cechuje charakterystyczny riff gitarowy Randy’ego Rhoadsa. Riff ten pomógł Rhoadsowi stworzyć jego przyjaciel Greg Leon, który w ten sposób odwdzięczył mu się za to, że wcześniej wyznaczył go jako swojego następcę w zespole Quiet Riot. Zgodnie ze wspomnieniami samego Leona: 
Steve Huey z serwisu AllMusic nazwał riff Rhoadsa „klasykiem wykorzystującym pełną skalę molową w sposób niespotykany od czasów świetności Ritchiego Blackmore’a z Deep Purple”.


== Wersja live ==
Utwór „Crazy Train” został wydany w wersji live w 1987 roku na singlu, ponadto stanowił część setlisty wydanego w tym samym roku podwójnego albumu koncertowego Tribute, poświęconego pamięci tragicznie zmarłego w katastrofie lotniczej w 1982 roku Randy’ego Rhoadsa. 


== Lista utworów ==


=== Wersja studyjna ===
Opracowano na podstawie materiału źródłowego.

Wydania winyl 7” brytyjskie, europejskie i australijskie 1980Wydanie winyl 7” amerykańskie 1981Wydanie winyl 7” amerykańskie 1981Wydanie winyl 7” amerykańskie i kanadyjskie 1981


=== Wersja live ===
Opracowano na podstawie materiału źródłowego.

Wydanie winyl 12” brytyjskie 1987Wydanie winyl 7” brytyjskie 1987Wydanie winyl 7” amerykańskie 1987


== Twórcy ==
Wersja studyjnaOzzy Osbourne – wokal
Randy Rhoads – gitara
Bob Daisley – gitara basowa
Lee Kerslake – perkusjaWersja liveOzzy Osbourne – wokal
Randy Rhoads – gitara
Rudy Sarzo – gitara basowa
Don Airey – instrumenty klawiszowe
Tommy Aldridge – perkusja


== Przypisy ==


== Linki zewnętrzne ==
Okładka wersji studyjnej
Okładka wersji live