revision: 65143474
title: Antoni D'Ocon
url: https://pl.wikipedia.org/wiki/Antoni_D%27Ocon


---

Antoni D’Ocón (ur. w 1958 roku w Barcelonie) – hiszpański aktor, scenarzysta, producent filmowy i reżyser. Założyciel i właściciel firmy D'Ocon Films, zajmującej się produkcją i dystrybucją seriali animowanych. Twórca komputerowego systemu animacji D’Oc Animation System.


== Życiorys ==
Antoni D’Ocon rozpoczął pracę w przemyśle filmowym w 1976 roku, kiedy wyprodukował swój pierwszy film i stworzył markę D’Ocon Films. W latach 70. działał jako aktor. W 1989 roku wypromował skomputeryzowany system, który pozwolił pierwszy raz w historii wyprodukować telewizyjny serial animowany na skalę przemysłową przy użyciu komputera. Serialem tym były Owocowe ludki, które napisał, wyreżyserował i wyprodukował Antoni D’Ocon. Dzięki niemu, w latach 90. został wpisany przez magazyn Animation Magazine na listę 15 najbardziej wpływowych twórców przemysłu animacji. Kolejne wyprodukowane przez niego seriale animowane to Delfi i przyjaciele, Basket Fever i Sylvan, wyświetlane na całym świecie, również w Polsce. Następnie, w 2. połowie lat 90., Antoni D’'Ocon zajął się koprodukcją filmów i seriali animowanych z większymi firmami, takimi jak francuska Ellipse, amerykański Universal. W późniejszym czasie powstały także inne seriale, w których produkcji brał udział – m.in. Łatek oraz Fix i Foxi.


== Produkcje ==
Poniżej wymienione są najbardziej znane w Polsce seriale animowane wyprodukowane przez Antoniego D’Ocon lub takie, przy których produkcji brał udział.

2000 – Łatek
1994-1995 – Sylvan
1993-1996 – Basket Fever
1992-1994 – Delfy
1989-2002 – Owocowe ludki


== Nagrody i wyróżnienia ==
Antoni D’Ocon otrzymał następujące znaczące nagrody i wyróżnienia:

2000 – National Television Awards (ang.)
2009 – Gaudi Awards (ang.), nagroda za film animowany Scruff: A Christmas without Santa


== Bibliografia ==
Biografia na stronie D’Ocon Films. [dostęp 2015-04-21]. [zarchiwizowane z tego adresu (2014-12-28)]. (ang.).
Biografia w bazie IMDb. [dostęp 2015-04-12]. (ang.).


== Linki zewnętrzne ==
Strona D’Ocon Films. (ang.).
Antoni D'Ocon w bazie IMDb (ang.)