revision: 68359421
title: Lineus longissimus
url: https://pl.wikipedia.org/wiki/Lineus_longissimus


---

Lineus longissimus – gatunek wstężnicy. Jedno z najdłuższych znanych zwierząt: na ogół osiąga 5–15 m, lecz znajdowano okazy o długości do 55 m. Jego śluz jest silnie toksyczny.


== Charakterystyka ==
Zwierzęta te mają zwykle 5–10 milimetrów szerokości. Ich ciało ma brązową barwę z jaśniejszymi (podłużnymi) paskami. 
Śluz tych zwierząt ma zapach przypominający żelazo lub ścieki i zawiera stosunkowo silną neurotoksynę broniącą przed drapieżnikami. Wykazano, że zabija on kraby i karaluchy, dzięki czemu może mieć w przyszłości zastosowanie jako insektycyd rolniczy. Toksyna jest sto razy silniejsza dla owadów niż dla ludzi.


== Środowisko ==
Lineus longissimus można znaleźć na piaszczystych wybrzeżach, błotnistych brzegach i w basenach pływowych.


== Przypisy ==