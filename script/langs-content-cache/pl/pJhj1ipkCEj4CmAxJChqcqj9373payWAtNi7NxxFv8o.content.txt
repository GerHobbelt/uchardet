revision: 69920120
title: "Nowa Wie\u015B Dolna"
url: https://pl.wikipedia.org/wiki/Nowa_Wie%C5%9B_Dolna


---

Nowa Wieś Dolna (niem. Neudorf Hauland) – część Poznania zlokalizowana na południowy wschód od Nowej Wsi Górnej i na północny wschód od Umultowa, pomiędzy zwartymi terenami leśnymi i rzeką Wartą. 


== Charakterystyka ==
Jest to jedna z bardziej izolowanych części Poznania, nie dociera tu także żadna komunikacja publiczna (najbliższe przystanki autobusowe MPK Poznań zlokalizowane są na ul. Naramowickiej - linia 167). Ulicą Nadwarciańską przechodzi Nadwarciański Szlak Rowerowy.
Nowa Wieś Dolna nie posiada zwartej zabudowy - istnieją tu dość rozproszone realizacje jednorodzinne. Stan ten będzie się prawdopodobnie z czasem zmieniał, gdyż są to tereny potencjalnie interesujące dla inwestorów rynku mieszkaniowego. Przez rejon Nowej Wsi Dolnej przepływa bezimienny ciek, lewobrzeżny dopływ Warty.


== Nazewnictwo ulic ==
Nazwy ulic wywodzą się z grupy rośliny i przyprawy, np. Szałwiowa, Tymiankowa lub Skrzypowa. Wyjątek stanowi ul. Nadwarciańska, która łączy Nową Wieś Dolną z Naramowicami (przez ul. Bożywoja) i Umultowem (przez ul. Miętową).


== Galeria ==


== Bibliografia ==
Poznań – plan miasta i okolic 1:20.000, Wydawnictwo Pietruska & Mierkiewicz, Poznań, 2004, ISBN 83-87157-01-5
Poznań - atlas aglomeracji, wyd. CartoMedia/Pietruska & Mierkiewicz, Poznań, 2008, ISBN 978-83-7445-018-8