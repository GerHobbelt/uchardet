revision: 63694025
title: "Jasnog\xF3rski Kwartet Wokalny Cantus"
url: https://pl.wikipedia.org/wiki/Jasnog%C3%B3rski_Kwartet_Wokalny_Cantus


---

Jasnogórski Kwartet Wokalny Cantus – zespół wokalny powstały w maju 1992 roku z inicjatywy ówczesnego przeora klasztoru na Jasnej Górze – o. Jerzego Tomzińskiego. Pierwszy skład kwartetu Cantus tworzyli: Agnieszka Przeździecka (obecnie Jakubowska) – sopran, Lidia Kubiak (obecnie Jeziorowska) – alt, Przemysław Jeziorowski – tenor, Piotr Grabas – bas. Opiekunem zespołu z ramienia Klasztoru został o. Jacek Łęski.
Skład zespołu ulegał zmianom.
Aktualnie Kwartet Wokalny „Cantus” tworzą:

Sylwia Piłat – sopran – absolwentka Instytutu Muzyki Akademii im. Jana Długosza w Częstochowie,
Lidia Jeziorowska – alt – absolwentka Instytutu Muzyki Wyższej Szkoły Pedagogicznej w Częstochowie,
Przemysław Jeziorowski – tenor – absolwent Akademii Muzycznej w Krakowie oraz Podyplomowego Studium Emisji Głosu Akademii Muzycznej w Bydgoszczy – kierownik artystyczny zespołu,
Krzysztof Gajowniczek – baryton – absolwent Akademii Muzycznej w Katowicach.Obecnym opiekunem zespołu z ramienia Klasztoru jest kustosz Sanktuarium.
Głównym celem śpiewaczej działalności Kwartetu jest kontynuacja tradycji śpiewu gregoriańskiego na mszy konwentualnej – łacińskiej, która jest odprawiana codziennie o godzinie ósmej rano w Kaplicy Matki Bożej. Podczas tych Mszy św. „Cantus” wykonuje części stałe mszy gregoriańskich oraz utwory czterogłosowe muzyki religijnej zarówno starych mistrzów, jak i współczesnych kompozytorów. Kwartet śpiewa również podczas uroczystości kościelnych, związanych z życiem Sanktuarium. Zespół nie zamyka się wyłącznie w repertuarze sakralnym. Chętnie śpiewa opracowania utworów ludowych i rozrywkowych. Jasnogórski Kwartet Wokalny „Cantus” prowadzi szeroką działalność koncertową. Uczestniczył w wielu imprezach na terenie miasta i kraju, koncertach charytatywnych, koncertował w Anglii, Niemczech oraz w Szwecji, nagrywał dla II Programu Polskiego Radia i Radia BBC Nottingham oraz zrealizował audycję dla I Programu Telewizji Polskiej.


== Osiągnięcia ==
1997 – II miejsce na Ogólnopolskim Festiwalu Kolęd i Pastorałek w Będzinie,
2002 – Nagroda Burmistrza Miasta Koniecpola w Ogólnopolskim Festiwalu Pieśni Pielgrzymkowej i Liturgicznej "Gaudium et Gloria",
2004 – I nagroda na Festiwalu Muzyki Chóralnej "Juliusz Łuciuk - 50 lecie twórczości kompozytorskiej",
2004 – I miejsce na IX Wojewódzkim Festiwalu Pieśni Patriotycznej w Myszkowie,
2007 – III miejsce na X Łódzkim Festiwalu Chóralnym "Cantio Lodziensis".


== Linki zewnętrzne ==
Sanktuarium na Jasnej Górze. Oficjalna strona internetowa.
ElżbietaE. Nowak ElżbietaE., Jubileusz 15-lecia Jasnogórskiego Kwartetu Wokalnego „Cantus”, Gazeta Częstochowska [dostęp 2007-11-22] [zarchiwizowane z adresu 2016-03-04] .
o. Stanisław Tomoń: Jubileusz Jasnogórskiego Kwartetu Wokalnego. Jasna Góra / Biuro Prasowe.
http://www.jasnagora.com/wydarzenie-11471
http://krzepice.pl/1142/gminny-osrodek-kultury-w-krzepicach-oraz-jasnogorski-kwartet-wokalny-cantus-zapraszaja-na-koncert-koled.html
http://czestochowa.naszemiasto.pl/archiwum/muzyka-w-adwencie,448930,art,t,id,tm.html