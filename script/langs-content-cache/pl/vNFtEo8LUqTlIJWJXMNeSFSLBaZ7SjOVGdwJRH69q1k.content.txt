revision: 67041248
title: Juliusz German
url: https://pl.wikipedia.org/wiki/Juliusz_German


---

Juliusz German (ur. 17 maja 1880 w Jarosławiu, zm. 21 marca 1953 w Katowicach) – polski powieścio- i dramatopisarz, autor książek dla dzieci, tłumacz.


== Życiorys ==
Syn Ludomiła Germana i Emilii z Dietziusów. Był żonaty z Zofią Natanson (ur. 29 sierpnia 1885), córką bankiera Kazimierza Natansona. Studiował prawo i nauki polityczne na Uniwersytecie Lwowskim i Uniwersytecie Wiedeńskim. Pracował w namiestnictwie lwowskim. Podczas I wojny światowej był żołnierzem Legionów oraz adiutantem gen. Hallera. Po wojnie zajmował się wyłącznie literaturą. Jak wspomina Wojciech Herbaczyński w książce W dawnych cukierniach i kawiarniach warszawskich Juliusz German należał do osób publicznych. Wiadomo, że przed 1939 zamieszkiwał podwarszawski Anin.


== Twórczość ==
Juliusz German tworzył w epoce modernizmu i dwudziestolecia międzywojennego. Był autorem dramatów i poczytnych na początku XX wieku nowel i opowiadań. Poza pracą literacką zajmował się tłumaczeniem dzieł literatury obcej. Pod koniec życia opublikował wspomnienia. W 1951 wszystkie jego utwory zostały wycofane z polskich bibliotek oraz objęte cenzurą. Obecnie jest twórcą, którego dorobek został zapomniany.


=== Dramaty ===
Lilith (1905)
Mściciel (1908)
Cherubin z piekła (1925)


=== Powieści ===
Gwiaździsta noc (1912)
Skrzydła (1921)
Twarz zza kurtyny (1923)
Iwonka (1925)
Jesień zwycięska (1931)
Jedna dziewczyna (1933)
Wyprawa do raju (1936)
Amaranty (1938)


=== Zbiory nowel ===
Historie o pajacach (1907)
Usta o zmroku (1927)


=== Utwory dla dzieci ===
O kocie królewiczu (1912)
O Pawełku, który się dziwił (1921)
O dobrej wróżce i polskim dziecku śmiałym (1922)
O Janku, co walczył we Lwowie (1922)


=== Wspomnienia ===
Od Zapolskiej do Solskiego. Pośród przyjaciół (1958)


=== Tłumaczenia ===
Bernard Fontenelle: Rozmowy zmarłych (1911)
André Gide: Ciasna brama (1912)
August Strindberg: Sonata upiorna, Jak łabędź biała


== Zobacz też ==
Na podstawie powieści Iwonka dwukrotnie nakręcono film:

Iwonka 1925
Iwonka 1939 – nieukończony, prace przerwał wybuch wojny


== Przypisy ==


== Bibliografia ==
Kalendarz historyczny, German Juliusz
W dawnych cukierniach i kawiarniach warszawskich – Herbaczyński Wojciech, Wydawnictwo VEDA 2005, ISBN 978-83-85584-92-6
Kazimierz Reychman: Szkice genealogiczne, Serja I. Warszawa: Hoesick F., 1936, s. 141-147.
Lista utworów z katalogu biblioteki UKW
Artur Hutnikiewicz: Młoda Polska. Wyd. IX - 5 dodruk. Warszawa: Wydawnictwo Naukowe PWN, 2012, s. 428, seria: Wielka Historia Literatury Polskiej. ISBN 978-83-01-13850-9.