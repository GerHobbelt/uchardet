revision: 69452496
title: Fatbardha Gega
url: https://pl.wikipedia.org/wiki/Fatbardha_Gega


---

Fatbardha Gega (ur. 1919 w Fierze, zm. 1999 w Tiranie) – albańska pedagożka, nauczycielka i psycholożka.


== Życiorys ==
Córka lekarza Ismaila Gegi i Hanushy. Kształciła się początkowo w szkole dla dziewcząt w Tiranie (Instituti Nana Mbretneshe), a następnie studiowała na wydziale medycznym Uniwersytetu Florenckiego. W 1942 podjęła pracę nauczycielki historii w gimnazjum im. Doniki Kastrioti w Szkodrze. Z czasem objęła funkcję dyrektorki tej szkoły.
Po zakończeniu wojny pracowała jako dyrektorka jednej ze szkół średnich w Tiranie, a następnie jako wicedyrektorka w szkole pedagogicznej w Tiranie. W 1965 rozpoczęła pracę naukową w Instytucie Podręczników Szkolnych, a od 1966 pracowała w Wydziale Studiów Pedagogicznych ministerstwa edukacji. W 1970 przeszła na emeryturę. Pozostawiła po sobie szereg prac z zakresu pedagogiki i podręczników wykorzystywanych w praktyce pedagogicznej, a także omawiających rolę rodziny w edukacji dziecka.
Przez władze Albanii uhonorowana tytułem Nauczyciela Ludu (Mesues i Popullit).


== Publikacje ==
1957: Roli i familjes në edukimin e sjelljes së kulturuar tek fëmijët
1964: Psikologji : për shkollën pedagogjike
1968: Të farkëtojmë karaktere të forta
2002: Për ju mësues dhe prindër : krijime psikopedagogjike


== Przypisy ==


== Bibliografia ==
MuratM. Gecaj MuratM., Fatbardha Gega - ''Mësuese e Popullit'' dhe edukatore e talentuar, zemrashqiptare.net, 15 grudnia 2009 [dostęp 2018-07-13] [zarchiwizowane 2018-07-13]  (alb.).
Fatbardha Gega: To forge strong characters, gentlewomen.al, 14 września 2016 [dostęp 2018-07-13]  (ang.).