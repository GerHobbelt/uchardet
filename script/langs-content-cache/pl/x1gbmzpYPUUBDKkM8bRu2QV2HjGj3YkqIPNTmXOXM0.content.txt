revision: 65181592
title: Same Suki
url: https://pl.wikipedia.org/wiki/Same_Suki


---

Same Suki –  polska grupa muzyczna założona w 2012 roku. Wykonuje muzykę folk. Członkinie nazywają swój zespół „rewolucyjna kobieca formacja folkowa”, słuchacze natomiast określają muzykę grupy jako „pornofolk”.
Nazwa zespołu pochodzi od instrumentu muzycznego – suki biłgorajskiej, a jej pomysłodawczynią jest matka grającej w zespole na suce Heleny Matuszewskiej.
Teksty utworów są w zdecydowanej większości autorskie, muzyka oparta na motywach ludowych i grana na tradycyjnych instrumentach. Teksty  poruszają problemy społeczne. Nazwa zespołu, otwarte poruszanie tematu kobiecej seksualności czy antyklerykalizmu w tekstach wywołują kontrowersje.


== Historia zespołu ==
Początek grupie dały Helena Matuszewska i Magdalena Wieczorek-Duchewicz, pozostałe członkinie dołączyły później.
Po niecałym roku działalności zespół zdecydował się wystąpić na festiwalu Nowa Tradycja, mimo że cały repertuar grupy liczył wówczas dopiero cztery utwory, a skład zespołu ustalił się miesiąc przed festiwalem. Same Suki zdobyły w swym debiucie nagrodę specjalną – sesje nagraniowe w studiu Polskiego Radia.
W czerwcu 2013 Same Suki zdobyły Złotą Fujarę na IV Dragon Folk Fest w Poznaniu.
W październiku 2013 ukazała się debiutancka płyta zespołu: Niewierne. W grudniu 2013 Same Suki zdobyły II nagrodę i nagrodę publiczności na 23. Mikołajkach Folkowych. Teledysk do utworu „VillageAnka” został wybrany najlepszym teledyskiem folkowym 2014 roku.
Ostatni utwór na płycie Niewierne to bonus track wykonywany A Cappella z racji tytułu „BiczBox”.
W 2018 roku z zespołu odeszły Marta Sołek i Justyna Meliszek, zaś dołączyła Kamila Borowiak.


== Skład zespołu ==
Helena Matuszewska – suka biłgorajska, rebab turecki, skrzypce
Patrycja Napierała – bębny obręczowe, cajon, stopa perkusyjna
Magdalena Wieczorek-Duchewicz – wokal
Kamila Borowiak – wiolonczelaByłe członkinie:

Marta Sołek – suka biłgorajska, fidel płocka, gadułka
Justyna Meliszek – wiolonczela, wokal


== Dyskografia ==
Niewierne, 2013, LP, Sonic
Ach mój Borze, 2018


== Przypisy ==


== Linki zewnętrzne ==
Oficjalna strona zespołu