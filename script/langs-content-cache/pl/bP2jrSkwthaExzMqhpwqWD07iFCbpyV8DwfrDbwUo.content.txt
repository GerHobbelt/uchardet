revision: 69123558
title: "Nowa Wie\u015B Legnicka"
url: https://pl.wikipedia.org/wiki/Nowa_Wie%C5%9B_Legnicka


---

Nowa Wieś Legnicka (niem. Neudorf) – wieś w Polsce położona w województwie dolnośląskim, w powiecie legnickim, w gminie Legnickie Pole.
W latach 1975–1998 miejscowość administracyjnie należała do województwa legnickiego.
Wieś przecina centralnie droga krajowa nr 3 (odcinek Legnica-Jawor). Przy granicy administracyjnej z Legnicą węzeł drogowy – skrzyżowanie DK 3 z autostradą A4. W północnej części znajduje się również centrum dystrybucyjne Lidl dla województw dolnośląskiego, opolskiego i lubuskiego
We wsi znajduje się była szkoła, obecnie świetlica wraz z biblioteką.

W centralnej części wsi znajduje się Skwer Narodów, składający się z pomnika ofiar I wojny światowej (z 1923), pomnika pamięci kresowian (z 2015) oraz krzyża granitowego - symbol cierpienia, pojednania i zwycięstwa.


== Nazwa ==
W kronice łacińskiej Liber fundationis episcopatus Vratislaviensis (pol. Księga uposażeń biskupstwa wrocławskiego) spisanej za czasów biskupa Henryka z Wierzbna w latach 1295–1305 miejscowość wymieniona jest w zlatynizowanej formie Nova villa.


== Zabytki ==
Do wojewódzkiego rejestru zabytków wpisane są:

kościół fil. pw. św. Bartłomieja, z XIV w., przebudowany w XVIII w.
cmentarz przykościelny; stary, poniemieckiinne zabytki:

krzyż pokutny o niezachowanej historii; pochodzący prawdopodobnie z XVI wieku (ale nie ma co do daty pewności). Na nim wyraźnie widoczny jest rysunek miecza jakim dokonano zbrodni.


== Przypisy ==