revision: 69117990
title: "D\u0119bno (powiat brzeski)"
url: https://pl.wikipedia.org/wiki/D%C4%99bno_(powiat_brzeski)


---

Dębno – wieś w Polsce, położona w województwie małopolskim, w powiecie brzeskim, w gminie Dębno, przy drodze krajowej nr 94.
W latach 1975–1998 wieś należała administracyjnie do województwa tarnowskiego.
Wieś, lokowana na prawie średzkim, powstała być może w początkach XIII wieku. Rok jej osadzenia nie jest znany. Pierwszy dokument wymieniający jej nazwę (zatem świadczący o wcześniejszym istnieniu osady) pochodzi z 1274 roku.
Urodził się tu Józef Sitko (ur. 9 marca 1887) – podpułkownik piechoty Wojska Polskiego.


== Nazwa ==
Nazwę wsi w zlatynizowanej staropolskiej formie Dambno wymienia w latach (1470–1480) Jan Długosz w księdze Liber beneficiorum dioecesis Cracoviensis.


== Integralne części wsi ==


== Zabytki ==
Obiekty wpisane do rejestru zabytków nieruchomych województwa małopolskiego.

zamek,
kościół pw. św. Małgorzaty oraz cmentarz, wybudowany w latach 1470–1504 z fundacji kasztelana Jakuba z Dębna;
cmentarz parafialny, droga dojazdowa oraz kaplica grobowa rodziny Jastrzębskich.


== Inne zabytki ==
Kamienne figury świętych:

figura św. Jana Nepomucena
figura Chrystusa Frasobliwego
figura św. Kingi


== Turniej rycerski ==

Największą imprezą w Dębnie jest coroczny Międzynarodowy Turniej Rycerski "O Złoty Warkocz Tarłówny", którego organizatorami są Dębińskie Centrum Kultury, Muzeum Okręgowe w Tarnowie oraz Urząd Gminy Dębno. Patronat honorowy przyjmowali prezydent Rzeczypospolitej Polskiej, minister kultury, marszałek województwa małopolskiego i starosta powiatu brzeskiego. Jest to jednodniowa impreza organizowana na ogół w ostatnią niedzielę września. Biorą w niej udział bractwa rycerskie z kraju i zagranicy. Widowisko to przyciąga do Dębna ok. 20 tysięcy widzów.


== Przypisy ==


== Linki zewnętrzne ==
Historia Dębna do 1795 roku. cheater.pl. [zarchiwizowane z tego adresu (2007-09-28)].