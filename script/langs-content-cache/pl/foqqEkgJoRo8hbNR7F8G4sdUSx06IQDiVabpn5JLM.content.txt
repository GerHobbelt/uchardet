revision: 70243231
title: Polsat Viasat History
url: https://pl.wikipedia.org/wiki/Polsat_Viasat_Explore


---

Polsat Viasat Explore (dawniej Polsat Viasat Explorer) – szwedzka stacja telewizyjna. Na antenie stacji emitowane są programy dokumentalne i rozrywkowe o tematyce przyrodniczo-podróżniczej, przygodowej, nowych technologii, kryminalistycznej, łowiecko-wędkarskiej i motoryzacyjnej. Dawniej emitowano również programy ze świata dzikich zwierząt i sportów ekstremalnych. Nadawcą kanału jest grupa medialna Viasat i Telewizja Polsat.


== Sygnał ==
Viasat Explorer rozpoczął swoje nadawanie w krajach Skandynawii (Szwecji, Danii, Finlandii i Norwegii) w 2002 roku, a w 2003 roku rozpoczął swoją ekspansję na pozostałe rynki europejskie.
Sygnał Viasat Explore nadawany jest w:

Skandynawii (w Szwecji, Norwegii, Danii, Finlandii),
Europie Wschodniej (w Estonii, Rosji, Mołdawii oraz na Litwie, Łotwie, Ukrainie, Białorusi) oraz
Europie Środkowo-Wschodniej (w Polsce, Czechach, Rumunii, Bułgarii oraz na Węgrzech).W Polsce stacja dostępna jest od 2003 roku w polskiej wersji językowej. Od 2004 roku sygnał stacji dostępny był w godzinach 05:00-23:00, gdyż dzielił nadawanie z amerykańską stacją erotyczną Spice w godzinach 23:00–05:00.
Do 15 maja 2012 Viasat Explorer była nadawana we wspólnej wersji w Środkowej i Wschodniej Europie, krajach bałtyckich i Europie Północnej. W celu dokonania możliwości wyboru programów, które będą dostosowane dla widzów regionu Europy Środkowej i Wschodniej nadawca zdecydował się na uruchomienie osobnego dosyłu Viasat Explorer CEE. Od połowy maja 2012 roku w Europie nadają dwie wersje programu.
Od tego dnia stacja nadaje w panoramicznym formacie obrazu 16:9. Jednocześnie Viasat Explorer nadaje o jedną godzinę dłużej. Emisja rozpoczyna się o godz. 5 rano i kończy o północy (do tej pory o 23:00). Rozdzielenie dosyłu miało wpływ również na kanał Spice, który nadaje od tego dnia od północy do piątej rano. Od 29 kwietnia 2014 roku europejska wersja nadaje pod nazwą Viasat Explore.


== Programy ==
W ciągu 18-godzinnego bloku emisyjnego oferowane są programy poświęcone takim zagadnieniom jak:

Dzika przygoda,
Świat nauki,
Zbrodnia i śledztwo,
Urodzeni mordercy,
Gniewna Ziemia,
Męskie zabawki,


== Zobacz też ==
Viasat History
Viasat Nature