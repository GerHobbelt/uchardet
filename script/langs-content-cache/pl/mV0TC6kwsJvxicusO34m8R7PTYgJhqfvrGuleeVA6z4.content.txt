revision: 69250530
title: Epitokia
url: https://pl.wikipedia.org/wiki/Epitokia


---

Epitokia – powszechny u wielu gatunków wieloszczetów sposób rozmnażania polegający na wytworzeniu pelagicznych form reprodukcyjnych poprzez przekształcenie się całego osobnika (epitokia epigamiczna) lub tylnej części jego ciała (epitokia schizogamiczna) w stadium wytwarzające komórki płciowe (jaja i plemniki). 

Stadia epitokowe (czasami nazywane epitokicznymi) unoszą się do wód powierzchniowych. Tam następuje uwolnienie jaj i plemników, które – po zmieszaniu w wodzie – mają większe szanse na zapłodnienie. 
Masowe wystąpienia stadiów epitokowych, nazywane rojeniem się robaków, mają ścisły związek z fazami Księżyca – w przypadku Eunice viridis występują w drugim lub trzecim dniu trzeciej kwadry. 
Stadia epitokowe niektórych gatunków – nazywane robakami palolo – są poławiane masowo przez lokalną ludność jako pokarm, często traktowane jako smakołyk. 

Najbardziej znanymi robakami palolo są: pacyficzny Eunice viridis i karaibski Eunice fucata.


== Przypisy ==


== Bibliografia ==
Zoologia : bezkręgowce. T. 1. Red. nauk. Czesław Błaszak. Warszawa: Wydawnictwo Naukowe PWN, 2009, s. 617, 711. ISBN 978-83-01-16108-8.
Multimedialna Encyklopedia Powszechna WIEM edycja 2006. Young Digital Poland S.A., 2006.brak strony w książce