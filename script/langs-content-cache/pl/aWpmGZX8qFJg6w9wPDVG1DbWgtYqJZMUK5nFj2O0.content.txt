revision: 68129447
title: "Olimpiada Wiedzy o Unii Europejskiej (szczeci\u0144ska)"
url: https://pl.wikipedia.org/wiki/Olimpiada_Wiedzy_o_Unii_Europejskiej_(szczeci%C5%84ska)


---

Olimpiada Wiedzy o Unii Europejskiej (szczecińska) – nieistniejąca olimpiada szkolna organizowana od roku szkolnego 1996/1997 do roku szkolnego 2009/2010 dla uczniów szkół ponadgimnazjalnych. Początkowo funkcjonowała jako olimpiada zachodniopomorska, jednak w 2000 uzyskała status olimpiady ogólnopolskiej.
Organizatorem zawodów była Katedra Europejska im. Jeana Monneta w Zakładzie Politologii Uniwersytetu Szczecińskiego. Przewodniczącym Komitetu Głównego Olimpiady był prof. dr hab. Janusz Ruszkowski.
Zawody podzielone były na trzy części:

etap szkolny – rozwiązanie testu – dwadzieścia pytań testowych i dwa problemowe,
etap okręgowy – w pierwszej części trzydzieści pytań testowych, w drugiej odpowiedź ustna na trzy wylosowane pytania,
etap centralny – test pisemny (50 pytań), test pisemny (30 pytań), odpowiedź ustna (4 wylosowane pytania).Uprawnienia wynikające z uzyskania statusu laureata, bądź finalisty były zróżnicowane w zależności od danej uczelni. Decyzje senatów mogą pozwolić na całkowite lub częściowe zwolnienie z rekrutacji na studia.


== Przypisy ==


== Linki zewnętrzne ==
Oficjalna archiwalna strona olimpiady. owoue.interia.pl. [zarchiwizowane z tego adresu (2008-10-07)].
Informacja o Olimpiadzie na stronach serwisu w Liceum.pl. wliceum.pl. [zarchiwizowane z tego adresu (2008-02-08)].