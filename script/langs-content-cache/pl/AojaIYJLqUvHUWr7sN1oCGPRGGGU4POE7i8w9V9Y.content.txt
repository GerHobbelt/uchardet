revision: 70311305
title: Natalia Siwek
url: https://pl.wikipedia.org/wiki/Natalia_Avelon


---

Natalia Avelon, właśc. Natalia Siwek (ur. 29 marca 1980 we Wrocławiu) – polsko-niemiecka aktorka, piosenkarka i modelka.


== Życiorys ==


=== Wczesne lata ===
Urodzona we Wrocławiu, już w przedszkolu, po obejrzeniu przedstawień we Wrocławskim Teatrze Lalek, odkryła swoje zainteresowanie muzyką, teatrem i sztuką. Od tego momentu tańczyła w balecie, brała udział w występach w teatrzykach i śpiewała. W 1989, w wieku ośmiu lat wraz z rodzicami wyjechała z Polski do Niemiec, do Ettlingen. Mając 18 lat zaczęła występować w niemieckim teatrze amatorskim. Po maturze zdawała egzaminy do różnych szkół filmowych, jednak zabrakło dla niej miejsca. Pobierała prywatne lekcje aktorstwa.


=== Kariera ===
Na początku kariery pracowała jako fotomodelka. Występowała w operach mydlanych: Verbotene Liebe (Zakazana miłość, 2001) jako Janina Kirsch i Burza uczuć (Sturm der Liebe, 2005) w roli Vanessy Salamar, a także grała epizodyczne role, m.in. jako nastoletnia Uschi w prologu do Buta Manitou (wersja „Extra Large” z 2001).
Pierwszym filmem, w którym zagrała główną rolę, był biograficzny komediodramat Das wilde Leben (angielski tytuł Eight Miles High!; premiera światowa – luty 2007), opowiadający o życiu Uschi Obermeier, ikony rewolucji seksualnej lat 60. w Niemczech, uznawanej za jedną z najsłynniejszych groupie. Na potrzeby ścieżki dźwiękowej tego filmu Avelon w duecie z Villem Valo nagrała cover piosenki „Summer Wine”, przeboju Nancy Sinatry i Lee Hazlewooda z 1967. Wykonanie tego klasyka stało się hitem w całej Europie i przebiło popularnością film. W lipcu 2007 była na okładce niemieckiej edycji „Cosmopolitan”, a w maju 2011 trafiła na okładkę niemieckiej edycji magazynu „GQ”.
Wystąpiła też gościnnie w polskich produkcjach telewizyjnych: serialu Polsatu  Pierwsza miłość (2014) w roli szefowej gangu handlującego dziećmi, serialu Polsat Na krawędzi (2014) w reżyserii Macieja Dutkiewicza jako wdowa po gangsterze i sitcomie TV Puls Przypadki Cezarego P. (2015) jako Marlena.
27 maja 2017 ukazał się debiutancki album Love Kills, który promował singiel „Blind Belief”.
Była uczestniczką trzynastej edycji programu rozrywkowego Polsatu Twoja twarz brzmi znajomo (2020), która z powodu pandemii COVID-19 została zawieszona i wznowiona jesienią. Wygrała 8. odcinek tego programu, występując jako amerykańska piosenkarka Paula Abdul. W finale występowała w duecie z Kamilą Borutą, nie biorąc udziału w rywalizacji o główną nagrodę – Złotą Twoją Twarz.


== Filmografia ==


=== Filmy kinowe ===

2020: Es ist zu deinem Besten – Jazmin
2018: Życiowy gracz – Helena Srna
2014: Alles inklusive – Ingrid (młoda)
2012: Absturz – Natalia (Film krótkometrażowy)
2011: Wunderkinder – Rachel Brodsky
2011: Gegengerade – Natascha
2009: Phantomanie – Rosi
2008: Far Cry – Katja Chernov
2007: Das Wilde Leben – Uschi Obermaier
2002: But Manitou – („Extra Large” Version) – Natalia (nastolatka)


=== Filmy telewizyjne ===
2019: Der Gute Bulle: Friss oder stirb – Penny
2015: Drunter & Brüder – Anastasia Poplovov
2010: Kreutzer kommt – Rike Prenn
2010: Oh Shit! – Frau Klink
2009: So ein Schlamassel
2009: So ein Schlamassel – Jil Grüngras
2009: Das Echo der Schuld – Liz Alby
2004: Prinz und Paparazzi
2002: Der weiße Hirsch (Film krótkometrażowy)
2001: Der Club der grünen Witwen


=== Seriale telewizyjne ===
1999: Streit um drei
2001: Verbotene Liebe – Janina Kirsch
2002: Zwei Engel auf Streife, odc. Wodka auf Ex – Tatjana
2002: Rosa Roth, odc. Geschlossene Gesellschaft – Simone
2003: Der Bulle von Tölz, odc. Süße Versuchung – sprzedawczyni
2003: Marienhof – Constanze Vinotti
2005: Ein Fall für zwei – Die schöne Tote – Dunja
2005: Bewegte Männer – Die Oberweitenreform – Jenny
2005-2012: Ein Fall für zwei – Pia Sommer oraz Dunja
2009: Commissario Laurenti – Alba Guerra
2009: Der Kriminalist – Tamara Grigic
2010: Mordkommission Istanbul – Leyla Ertem
2011: Mord in bester Gesellschaft – Clara Silberberg
2011: Kontra: Operacja Świt – Marianna
2012: Götter wie wir – Eva
2014: Jednostka specjalna „Dunaj” – Lorelei
2014: Na krawędzi 2 – Inga Kruger
2015: Przypadki Cezarego P. – Marlena
2015: Rosamunde Pilcher – Hannah Canning
2015: Die Bergretter
2016: Pierwsza miłość – Sylwia
2018: The Team – Elena Weiss
2019: Professor T. – Lisa Nowak
2013-2020: SOKO München – Greta Arnold, Susanne Stadler oraz Tatjana Baumann
2020: Ojciec Mateusz – Aneta Deren
2020: Komisarz Alex – Dylewska


==== Miniseriale telewizyjne ====
2019: Crews & Gangs jako Irena
2016: Böser Wolf – Evelyn
2010: Kommissar LaBréa – Dr. Hélène Clément


== Dyskografia ==


=== Albumy studyjne ===


=== Single ===
Jako główny artystaJako artysta gościnny


== Nagrody i nominacje ==


== Przypisy ==


== Linki zewnętrzne ==
Natalia Avelon w bazie IMDb (ang.)
Natalia Avelon w bazie Filmweb
Natalia Avelon w bazie  filmpolski.pl
Natalia Avelon w bazie Discogs.com  (ang.)