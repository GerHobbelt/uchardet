revision: 70393046
title: Adidas
url: https://pl.wikipedia.org/wiki/Adidas


---

Adidas AG – niemieckie przedsiębiorstwo produkujące obuwie i odzież sportową, założone w 1924 przez braci Adolfa i Rudolfa Dasslerów jako Gebrüder Dassler Schuhfabrik (tłum. Fabryka obuwia braci Dassler).
Nazwa pochodzi od zdrobnienia imienia Adolfa („Adi”) i trzech pierwszych liter nazwiska („Das”). Firma jest podzielona na trzy części: Adidas Sport, Adidas Classic oraz Adidas Style. Znakiem firmy Adidas są trzy paski, które są umieszczane na ich produktach, np. na ramionach strojów piłkarskich. Poza obuwiem i odzieżą przedsiębiorstwo produkuje również sprzęt sportowy, np. rękawice i piłki.


== Historia ==
Bracia Dassler produkowali buty sportowe. Z Gebrüder Dassler Schuhfabrik pochodziło obuwie zarówno niemieckiej, jak i amerykańskiej reprezentacji na Letnie Igrzyska Olimpijskie w Berlinie w 1936 roku.
W 1948 r. przedsiębiorstwo uległo podziałowi na 2 spółki akcyjne: Adidas AG i Puma AG. Adidas AG została zarejestrowana 18 sierpnia 1949 r. Od 1972 r. jej znakiem firmowym jest koniczynka, symbolizująca ducha igrzysk olimpijskich oraz połączenie 3 kontynentów, często jako samodzielne logo firmy występują również trzy paski. Po zakupie przez spółkę Adidas AG w 1997 r. francuskiej firmy produkującej odzież sportową, Salomon SA, zmieniono nazwę na Adidas-Salomon AG. W 2006 r. Adidas przejął spółkę Reebok. W tym samym roku spółka Salomon SA została sprzedana i w połowie 2006 r. powrócono do nazwy Adidas AG.
Logo firmy (trzy paski) nawiązuje do wzmocnienia buta z trzech wąskich skórzanych pasków. 


== Krytyka ==
Przedsiębiorstwu zarzuca się wyzyskiwanie pracowników oraz wykorzystywanie pracy dzieci. Jest jednym z przedsiębiorstw z branży tekstylnej opisywanych w raporcie kampanii Play Fair 2008 na temat łamania praw pracowniczych i praw człowieka.


== Zobacz też ==
Adidas Jabulani
A.D.I.D.A.S.


== Przypisy ==


== Linki zewnętrzne ==
http://www.adidas-group.com (ang. • niem.)
http://www.adidas.com