revision: 70516471
title: "olimpiada \u201ELosy Polak\xF3w na Wschodzie\u201D"
url: https://pl.wikipedia.org/wiki/Olimpiada_%E2%80%9ELosy_Polak%C3%B3w_na_Wschodzie%E2%80%9D


---

Olimpiada o losach Polaków na Wschodzie po 17 września 1939 roku – była olimpiada szkolna organizowana dla uczniów szkół ponadgimnazjalnych. Organizatorem zawodów był Wydział Nauk Historycznych i Społecznych Uniwersytetu Kardynała Stefana Wyszyńskiego.
Zawody podzielone były na 3 części:

etap I – praca pisemna na jeden z tematów przedstawionych przez Komitet Główny Olimpiady,
etap II – obrona przygotowanej pracy (egzamin ustny),
etap III – egzamin ustny, obejmujący zarówno tematykę pracy ucznia, jak i informacje dostępne w zalecanej literaturze.Uprawnienia wynikające z uzyskania statusu laureata, bądź finalisty były zróżnicowane w zależności od danej uczelni. W latach 2006–2008 oznaczały maksimum punktów z rekrutacji na następujące kierunki:

historia na Uniwersytecie Kardynała Stefana Wyszyńskiego – laureaci i finaliści;
stosunki międzynarodowe (specjalność: wschodoznawstwo) na Uniwersytecie im. Adama Mickiewicza – laureaci;
historia oraz dziennikarstwo i komunikacja społeczna na Uniwersytecie Warmińsko-Mazurskim – laureaci i finaliści;
historia, archiwistyka i zarządzanie dokumentacją oraz MISH na Uniwersytecie Mikołaja Kopernika – laureaci; stosunki międzynarodowe – laureaci i finaliści.
stosunki międzynarodowe, historia na Uniwersytecie Warszawskim – laureaci


== Linki zewnętrzne ==
Oficjalna strona Olimpiady
Informacja o Olimpiadzie na stronach serwisu wLiceum.pl