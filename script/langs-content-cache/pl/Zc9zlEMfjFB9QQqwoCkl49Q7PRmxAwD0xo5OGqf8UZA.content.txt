revision: 65880801
title: Rada Miasta Poznania
url: https://pl.wikipedia.org/wiki/Rada_Miasta_Poznania


---

Rada Miasta Poznania – organ stanowiący i kontrolny Miasta Poznań. Jest reprezentantem zbiorowych interesów wspólnoty mieszkańców Poznania. W szczególności określa politykę rozwoju Miasta.


== Działalność ==
Działalność Rady jest jawna z wyjątkiem spraw których ograniczenie jawności wynika z ustaw. Obywatel ma do uzyskania informacji, wstępu na sesje Rady i posiedzenia komisji, a także dostępu do dokumentów wynikających z wykonywania zadań publicznych, w tym protokołów posiedzeń rady i komisji rady. Rada obraduje na sesjach zwoływanych przez przewodniczącego nie rzadziej niż raz na kwartał. W sesji uczestniczą z prawem zabierania głosu Prezydent Poznania, jego zastępcy oraz Sekretarz Miasta i Skarbnik Miasta.
Rozstrzygnięcia rady spisywane są w formie uchwał. Inicjatywę uchwałodawczą posiada:

Przewodniczący Rady
Prezydent miasta
Komisja Rady
Klub Radnych
każdy radny
każdy mieszkaniec Poznania posiadający czynne prawo wyborcze, którego wniosek poparło co najmniej 5000 innych mieszkańców Poznania posiadających czynne prawo wyborcze, w sprawach, które nie zostały ustawowo zastrzeżone do wyłącznej kompetencji Rady lub Prezydenta
osiedle, w sprawach dotyczących wyłącznie obszaru jego działania określonych w statucie osiedla, które nie zostały ustawowo zastrzeżone do wyłącznej kompetencji Rady lub PrezydentaW obrębie Rady pracują komisje powoływane w określonych celach, np. Komisja Bezpieczeństwa i Porządku Publicznego, Komisja Budżetu, Nadzoru Właścicielskiego, Rozwoju Gospodarczego i Promocji Miasta, Komisja Gospodarki Komunalnej i Polityki Mieszkaniowej, Komisja Kultury Fizycznej i Turystyki, Komisja Kultury i Nauki, Komisja Ochrony Środowiska, Komisja Oświaty i Wychowania, Komisja Polityki Przestrzennej, Komisja Rewitalizacji, Komisja Rewizyjna, Komisja Rodziny, Polityki Społecznej i Zdrowia, Komisja Samorządowa.
Na wniosek Rady Miasta Poznania corocznie przyznawany jest tytuł Honorowego Obywatela Miasta Poznania.


== Kadencje ==
Rada wybierana jest na okres 5-letniej kadencji (do 2018 4-letniej). Działalność i skład rad w poszczególnych okresach opisana jest w osobnych artykułach:

Rada Miasta Poznania (1919–1939)
Miejska Rada Narodowa w Poznaniu (1945–1990)
Rada Miasta Poznania (1990–1994)
Rada Miasta Poznania (1994–1998)
Rada Miasta Poznania (1998–2002)
Rada Miasta Poznania (2002–2006)
Rada Miasta Poznania (2006–2010)
Rada Miasta Poznania (2010–2014)
Rada Miasta Poznania (2014–2018)
Rada Miasta Poznania (2018–2023)


=== Liczba radnych ===

    Zmiany liczby radnych w okresie od 1919    


== Przypisy ==


== Bibliografia ==
Uchwała nr LXXX/1202/V/2010 Rady Miasta Poznania z dnia 9 listopada 2010 w sprawie Statutu Miasta Poznania; on-line: [6]


== Linki zewnętrzne ==
bip.poznan.pl - Rada Miasta: dyżury, interpelacje (od 2009), zapytania (od 2009), sesje (od 2002), komisje, uchwały (od 1990)