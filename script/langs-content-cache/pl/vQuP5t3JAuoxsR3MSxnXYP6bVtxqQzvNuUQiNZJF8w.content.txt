revision: 68836580
title: Bateria (wojsko)
url: https://pl.wikipedia.org/wiki/Bateria_(wojsko)


---

Bateria – pojęcie używane w siłach zbrojnych państw w różnych kontekstach:

pododdział będący zazwyczaj częścią składową dywizjonu lub pułku artylerii (np. bateria artylerii, bateria artylerii przeciwlotniczej, bateria moździerzy) lub rakiet (bateria rakietowa). Jest ona uzbrojona w działa samobieżne, holowane lub wyrzutnie rakiet. Składa się zwykle z pododdziału dowodzenia i plutonów ogniowych. Rozmieszcza się ją na jednym stanowisku ogniowym (stanowisku startowym) lub plutonami, niekiedy nawet poszczególnymi działonami. Może wykonywać jedno lub więcej zadań ogniowych – zależnie od liczby dział (wyrzutni) i rodzaju amunicji (konwencjonalna, jądrowa). Może strzelać z zakrytych (ogniem pośrednim) lub odkrytych (ogniem na wprost) stanowisk ogniowych;
pododdział dowodzenia (bateria dowodzenia), rozpoznania (np. bateria radiotechniczna, bateria rozpoznania dźwiękowego) lub obsługi w dywizjonie lub pułku artylerii;
artyleryjski pododdział ogniowy w batalionie lub pułku ogólnowojskowym (np. czołgów lub wojsk zmechanizowanych) pełniący w nim rolę np. osłony przeciwlotniczej;
organizacyjny pododdział artyleryjskiego działu okrętowego.


== Rodzaje baterii ==
bateria dowodzenia
bateria dyżurna
bateria pływająca
bateria podręczna
bateria przeciwlotnicza
bateria rozpoznania artyleryjskiego
bateria rozpoznania dźwiękowego
bateria topograficzna
bateria wędrowna


== Zobacz też ==
Ogniomistrz
Bombardier
Kanonier


== Bibliografia ==
PWN Leksykon: Wojsko, wojna, broń, Wydawnictwo Naukowe PWN, Warszawa 2001, ISBN 83-01-13506-9.