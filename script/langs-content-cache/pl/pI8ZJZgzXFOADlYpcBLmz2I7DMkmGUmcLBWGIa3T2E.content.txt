revision: 69614282
title: Alice Powell
url: https://pl.wikipedia.org/wiki/Alice_Powell


---

Alice Powell (ur. 26 stycznia 1993 w Oksfordzie) – brytyjska zawodniczka, startująca w wyścigach samochodowych.


== Kariera ==
Alice karierę rozpoczęła w roku 2001, od startów w kartingu. W 2007 roku postanowiła rozpocząć karierę w wyścigach samochodów jednomiejscowych, debiutując w mistrzostwach Ginetta Junior. W pierwszym podejściu zmagania zakończyła na 17. pozycji. W drugim zajęła 9. miejsce.
W sezonie 2009 awansowała do Brytyjskiej Formuły Renault. Uzyskane punkty sklasyfikowały ją na 18. lokacie. Poza tym wzięła również udział w jednej rundzie Formuły Palmer Audi, w której zajęła ostatecznie 25. miejsce. Rok później przeszła do cyklu BRDC. Nieoczekiwanie już w pierwszym roku startów sięgnęła w niej po tytuł mistrzowski. W ciągu sezonu siedmiokrotnie stawała na podium, z czego dwa razy na najwyższym stopniu. Oprócz tego wystąpiła również w Pucharze Ginetta 350. Zdobyte punkty zapewniły jej w klasyfikacji końcowej 16. pozycję.
W 2012 roku zdobyła posadę etatowego kierowcy wyścigowego zespołu Status GP w serii GP3. Z dorobkiem jednego punktu została sklasyfikowana na dziewiętnastym miejscu w klasyfikacji końcowej. Rok później wystąpiła jedynie podczas ostatniej rundy sezonu z brytyjską ekipą Bamboo Engineering. W sobotnim wyścigu uplasowała się na 19 miejscu, a w niedzielę była dwudziesta. Była ostatnia, 31 w klasyfikacji końcowej.


== Statystyki ==


== Wyniki w GP3 ==


== Linki zewnętrzne ==
Oficjalna strona kierowcy. alice-powell.com. [zarchiwizowane z tego adresu (2011-02-07)].