revision: 67827197
title: (174567) Varda
url: https://pl.wikipedia.org/wiki/(174567)_Varda


---

(174567) Varda – planetoida z grupy obiektów transneptunowych typu cubewano.


== Odkrycie i nazwa ==
Planetoida została odkryta 21 czerwca 2003 roku przez Jeffreya Larsena w Narodowym Obserwatorium Kitt Peak.
Planetoida została nazwana imieniem Vardy – postaci fikcyjnej z Silmarillionu J.R.R. Tolkiena – istoty nadprzyrodzonej, twórczyni gwiazd świecących nad Śródziemiem. Przed jej nadaniem planetoida nosiła oznaczenie tymczasowe 2003 MW12 i stały numer 174567.


== Orbita ==
W 2020 roku planetoida znajdowała się w odległości ok. 46,4 au od Słońca, a przejdzie przez peryhelium w 2094 roku. Już po odkryciu udało się ją zlokalizować na wcześniejszych zdjęciach wykonanych począwszy od 19 marca 1980 roku.
W sumie wykonano ponad 300 pomiarów jej pozycji.


== Księżyc planetoidy ==
W 2011 roku doniesiono o odkryciu księżyca planetoidy na zdjęciu wykonanym 26 kwietnia 2009 roku przez Kosmiczny Teleskop Hubble’a. Ma on średnicę około 361 km i krąży wokół Vardy w odległości około 4800 km w czasie 5,75 dni. Został nazwany Ilmarë, od imienia służebnicy Vardy.


== Zobacz też ==
lista planetoid 174001–175000
lista ponumerowanych planetoid
lista obiektów transneptunowych


== Przypisy ==


== Linki zewnętrzne ==
Diagram orbity (174567) Varda w bazie Jet Propulsion Laboratory (ang.)
Lista TNO
(174567) Varda w bazie Minor Planet Center (ang.)
Varda and Ilmarë (174567 2003 MW12). [w:] Orbit Status of Binary TNOs [on-line]. www2.lowell.edu, 2020-11-21. [dostęp 2020-12-21]. (ang.).