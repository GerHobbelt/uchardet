revision: 69965739
title: "\u015Awiadki I\u0142aweckie"
url: https://pl.wikipedia.org/wiki/%C5%9Awiadki_I%C5%82aweckie


---

Świadki Iławeckie – wieś w Polsce położona w województwie warmińsko-mazurskim, w powiecie bartoszyckim, w gminie Górowo Iławeckie. W latach 1975–1998 miejscowość administracyjnie należała do województwa olsztyńskiego.


== Historia ==
W spisach z 1889 r. Świadki Iławeckie figurują jako majątek ziemski, który wraz z dwoma folwarkami obejmował 465 ha.
W 1983 r. była to wieś, składająca się z dwóch budynków mieszkalnych z 5 mieszkańcami i traktowane były w spisie jako część Żywkowa.
W czerwcu 2013 r. czasopismo Wprost podało, że w Świadkach Iławeckich od 1993 r. znajduje się stacja nasłuchowa amerykańskiej Agencji Bezpieczeństwa Narodowego (NSA). W 2018 na polskim portalu państwowym Geoportal.gov.pl baza wojskowa podpisana była jako "Stacja nasłuchowa amerykańskiej Agencji Bezpieczeństwa Narodowego".
Obecnie w miejscowości brak zabudowy.


== Bibliografia ==
TERYT
Bartoszyce. Z dziejów miasta i okolic. Wyd. drugie zmienione. Wyd. Pojezierze, Olsztyn 1987, str. 480, ISBN 83-7002-239-1


== Przypisy ==