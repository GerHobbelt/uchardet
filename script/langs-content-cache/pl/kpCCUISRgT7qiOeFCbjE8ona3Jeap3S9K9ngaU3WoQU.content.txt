revision: 68872761
title: Mind Sports Olympiad
url: https://pl.wikipedia.org/wiki/Mind_Sports_Olympiad


---

Mind Sports Olympiad (Olimpiada Sportów Umysłowych) – coroczny, międzynarodowy, wielodyscyplinarny konkurs i festiwal gier umysłowych. Impreza inauguracyjna odbyła się w 1997 roku w Londynie z pulą nagród w wysokości 100 000 funtów. Brytyjski dziennik The Independent określił ją jako jeden z największych festiwali gier w historii.
MSO było pierwszym wydarzeniem tego typu, które co roku nagradza umiejętności umysłowe medalami. Miało to duży wpływ na ruch sportów umysłowych i późniejszych zawodów tego typu. Główny turniej MSO odbywa się co roku w Anglii.
W 2020 roku, w związku z pandemią COVID-19, po raz pierwszy cały turniej MSO odbył się online.


== Historia ==
Pierwsza olimpiada sportów umysłowych odbyła się w londyńskim centrum koncertowym Royal Festival Hall w 1997 roku. Połączyła bezprecedensową liczbę gier strategicznych i wydarzeń. William Hartston w The Independent napisał: „Największy festiwal gier, jaki kiedykolwiek dotarł do tych (a może nawet jakichkolwiek) brzegów”.
Inauguracyjne MSO wraz z bardzo dużą liczbą gier wprowadziło dwa nowe wydarzenia własnego autorstwa: Pentamind i Decamentathlon. Były to rozgrywki utworzone na wzór konkurencji lekkoatletycznych: pięcioboju współczesnego i dziesięcioboju. Miało to stworzyć podwaliny dla Olimpiady umysłu.
MSO powróciła do Londynu z nowymi sponsorami w roku 1998 i 1999. Pomimo nieporozumień między organizatorami w 2000 roku impreza odbyła się w Alexandra Palace.
W tym czasie na całym świecie odbyło się kilka imprez satelitarnych pod nazwą Mind Sports Olympiad. Miały one miejsce w Cambridge, Singapurze, Seulu, Mediolanie Oulu i Pradze.
W latach 2001–2006 główna impreza Mind Sports Olympiad odbywała się przy mniejszym sponsoringu, a turnieje odbywały się na różnych uniwersytetach. W 2004 obok głównego wydarzenia zorganizowano osobną imprezę dla szkół, obejmującą konkursy i zajęcia z szachów, Go oraz quizy i łamigłówki. Z kolei w 2007 roku MSO, z powodu braku sponsorów i reklam, odbyło się w znacznie mniejszym miejscu w Potters Bar. W 2008 i 2009 impreza przeniosła się do bardziej prestiżowego Royal Horticultural Halls w Westminster.
W 2010 impreza odbyła się w Soho Theatre w Londynie. W 2011 roku MSO przeniosła się do większego miejsca, do University of London Union. 16. MSO odbyło się ponownie na ULU w dniach 18–27 sierpnia 2012, podobnie 17. MSO odbyło się również na ULU.
Główne wydarzenie MSO pozostaje istotną imprezą międzynarodową zwłaszcza „pożądane Mistrzostwa Świata Pentamind”. Pentamind w 2010 roku wygrane zostało przez Paco Garcia De La Banda z Hiszpanii, natomiast mistrz świata z lat 2011, 2013, 2014 i 2016 był Andres Kuusk pochodzący z Estonii.


=== Struktura organizacyjna ===
Kiedy MSO powstało w 1997 roku, głównymi organizatorami byli David Levy, Tony Buzan i Raymond Keene. Wśród nich David Levy był pierwotnym twórcą koncepcji MSO.
Od 2012 roku w zarządzie MSO wraz z Davidem Levy są Tony Corfe i Etan Ilfeld.


=== Logo, medale i nagrody ===

Logo MSO przedstawia Ajaxa grającego z Achillesem i jest używane na medalach i innych nagrodach. Logo zostało oparte na słynnym obrazie Greków grających w grę planszową, który można znaleźć na ponad 150 przedmiotach starożytnej ceramiki z około 500 roku p.n.e.Oprócz przyznawania tytułów olimpijczyków i mistrzów świata, organizatorzy MSO początkowo używali własnego system ocen i rang, jednak nie wszystkie z tych pomysłów przetrwały próbę czasu. MSO nadal nadaje jednak swoje własne rangi, z których najwyższą jest międzynarodowy arcymistrz.


== Miejsca ==

W początkowych latach główna impreza Mind Sports Olympiad odbywała się w dużych obiektach, jednak później przeniosła się do mniejszych obiektów ze względu na problemu finansowe. Główna impreza odbywa się co roku w następujących lokalizacjach w Anglii:

1997 Royal Festival Hall, Londyn
1998 Novotel Hotel, Hammersmith
1999 Kensington Olympia, Londyn
2000 Alexandra Palace, Londyn
2001 South Bank University, Londyn
2002 Uniwersytet Loughborough, Loughborough
2003 UMIST, Manchester
2004 UMIST, Manchester
2005 Manchester University, Manchester
2006 Westminster University, Londyn
2007 Zjednoczony Kościół Reformowany, Potters Bar
2008 Royal Horticultural Halls, Londyn
2009 Royal Horticultural Halls, Londyn
2010 Soho Theatre, Londyn
2011 University of London Union, Londyn
2012 University of London Union, Londyn
2013 University of London Union, Londyn
2014 JW3, Londyn
2015 JW3, Londyn
2016 JW3, Londyn
2017 JW3, Londyn
2018 JW3, Londyn
2019 JW3, Londyn
2020 Odbyła się online
2021 Odbyła się online


== Gry w MSO ==
MSO składa się głównie z różnych, pojedynczych zawodów dotyczących określonej gry i każde takie zawody wiążą się z tytułem mistrza olimpijskiego. Niektóre gry, które mają zastrzeżone znaki towarowe są autoryzowane przez projektanta gry i wydawców jako oficjalne mistrzostwa świata. Wszystkie gry, czy to olimpijskie, czy w ramach mistrzostw świata, mogą liczyć się do Pentaminda. Medale, a ostatnio trofea, są przyznawane za złote, srebrne i brązowe pozycje w każdym konkursie. Osobno przyznawane są również nagrody za analogiczne stopnie dla najlepszych juniorów w każdych zawodach. We wczesnych olimpiadach sponsoring pozwalał na hojne nagrody finansowe przy wielu zawodach. W ostatnich latach tego typu nagrody ograniczone zostały do niewielkiej liczby wydarzeń, zwykle w wyniku specyficznego sponsoringu zewnętrznego dla danej dyscypliny.
Wśród najbardziej znanych gier można wymienić m.in. dobrze znane gry takie jak: szachy, brydż, warcaby, shogi, tryktrak, szachy chińskie ( xiangqi ), Othello, poker, cribbage, Mastermind; oraz wiele nowszych gier takich jak: Abalone, Bōku, Continuo, Entropy, Kamisado, Lines of Action (LOA), Pacru, TwixT.


== Pentamind ==
To jedne z oryginalnych zawodów Mind Sports Olympiad. Wraz z Decamentathlonem jest imprezą przeznaczoną dla wszechstronnych zawodników. Oba stworzone zostały na wzór pięcioboju i dziesięcioboju znanego z letnich igrzysk olimpijskich. W przeciwieństwie do dekamentathlonu, pentamind nie ma stałego formatu, to znaczy nie ma stałego zestawu gier. Można wybrać sobie niemal dowolnie pięć gier, ale nie można startować w grach, które są uważane za zbyt podobne. Zazwyczaj wymagane jest też by rozgrywka była długa.
Mistrz Pentamind to gracz z najwyższym wynikiem liczbowym w „punktach Pentamind” z 5 uznawanych wydarzeń. Jest to obliczane według wzoru 100 x (n - p) / (n - 1), gdzie n to liczba graczy, a p to pozycja gracza w wydarzeniu. Pozycja to pozycja przed tie-breakiem, a wszelkie współdzielone pozycje są dzielone między wszystkich remisujących graczy. Gdy w danych zawodach jest mniej niż 10 graczy, to wynik jest dodatkowo mnożony przez [p / (p + 1)].
Mistrzostwa Świata Pentamind najwięcej razy wygrał Demis Hassabis.

1997:  Kenneth J. Wilshire
1998:  Demis Hassabis
1999:  Demis Hassabis
2000:  Demis Hassabis
2001:  Demis Hassabis
2002:  Dario de Toffoli
2003:  Demis Hassabis
2004:  Alaina Dekkera
2005:  Tim Hebbes
2006:  Jan Šťastna
2007:  David M. Pearce
2008:  David M. Pearce
2009:  Martyn Hamer oraz  Tim Hebbes
2010:  Paco Garcia de la Banda
2011:  Andres Kuusk
2012:  Dario de Toffoli
2013:  Andres Kuusk oraz  Ankusz Khandelwal
2014:  Andres Kuusk
2015:  James Heppell
2016:  Andres Kuusk
2017:  James Heppell
2018:  Ankusz Khandelwal
2019:  Ankusz Khandelwal
2020:  Ankusz Khandelwal
2021:  Maciej Brzeski


== Mistrzostwa Świata w Decamentathlonie ==
Mistrzostwa Świata w Decamentathlonie zostały pierwotnie ustanowione jako najważniejsze wydarzenie mające wyłonić najlepszego, najbardziej wszechstronnego gracza na świecie. Zostały jednak zastąpione przez Pentamind. Decamentathlon składa się z 10 imprez każda po 10 punktów i każda trwająca około 4 godziny.
Następujące osiem umiejętności umysłowych zawsze było częścią Decamentathlonu: umiejętności zapamiętywania, liczenie w pamięci, IQ, szachy, Go, Othello, warcaby 8 na 8 i kreatywne myślenie. Do tego pierwotnie grano również w brydża i Mastermind, chociaż w ostatnich latach zastąpiono je przez backgammona, a ostatnio również sudoku.


== Zobacz też ==
World Mind Sports Games.


== Przypisy ==


== Linki zewnętrzne ==
Oficjalna strona internetowa MSO.
Strona internetowa MSO 2009-2013 (wciąż aktywna).
Archiwa MSO ze StudioGiochi.com.