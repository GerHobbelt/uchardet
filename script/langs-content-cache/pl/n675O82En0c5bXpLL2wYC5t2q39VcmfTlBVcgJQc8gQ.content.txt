revision: 68864943
title: "W\xF3lka Podle\u015Bna"
url: https://pl.wikipedia.org/wiki/W%C3%B3lka_Podle%C5%9Bna


---

Wólka Podleśna – wieś w Polsce położona w województwie podkarpackim, w powiecie rzeszowskim, w gminie Trzebownisko.

W latach 1975–1998 miejscowość administracyjnie należała do województwa rzeszowskiego.
Wieś posiada status sołectwa.
Miejscowość jest siedzibą parafii św. Jadwigi Królowej, należącej do dekanatu Rzeszów Północ, diecezji rzeszowskiej.
W centrum wsi znajduje się budynek Zespołu Szkół, stadion klubu LKS Leśna z bieżnią oraz Dom Ludowy, w którym odbywają się zebrania i uroczystości wiejskie. Na terenie wsi działa Ochotnicza Straż Pożarna.
Tradycją wsi są corocznie organizowane przez społeczność wiejską Dni Wólki. Stałym elementem jest również Dzień Seniora, organizowany przez Radę Sołecką.
30 czerwca 1985 roku wieś została odznaczona Krzyżem Partyzanckim.


== Przypisy ==


== Bibliografia ==
Urząd Gminy Trzebownisko. [w:] Sołectwo Wólka Podleśna [on-line]. [dostęp 2012-10-30].


== Linki zewnętrzne ==
Wólka (7) ''pod Lasem'', [w:] Słownik geograficzny Królestwa Polskiego, t. XIII: Warmbrun – Worowo, Warszawa 1893, s. 851 .