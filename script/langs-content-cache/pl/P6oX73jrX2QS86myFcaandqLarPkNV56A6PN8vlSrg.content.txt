revision: 66338285
title: Popowo-Parcele
url: https://pl.wikipedia.org/wiki/Popowo-Parcele


---

Popowo-Parcele – wieś w Polsce położona w województwie mazowieckim, w powiecie wyszkowskim, w gminie Somianka. Leży nad Bugiem.
Mieszkańcy wyznania rzymskokatolickiego należą do parafii Narodzenia NMP w Popowie Kościelnym.
W latach 1975–1998 miejscowość administracyjnie należała do województwa ostrołęckiego.
W Popowie Parcelach znajduje się neogotycki pałac z XIX w., otoczony parkiem krajobrazowym. Do 1768 roku Popowo było w rękach rodziny Popowskich herbu Pobóg. Pałac został wybudowany przez stolnika owruckiego Michała Kozłowskiego herbu Jastrzębiec. Po sprzedaży Popowa rodzinie Skarżyńskich w roku 1817 pałac rozbudował Edmund Skarżyński syn Marianny Kozłowskiej herbu Jastrzębiec żony Tomasza Skarżyńskiego.
Zniszczony podczas II wojny światowej, odbudowany został w 1963 r. Obecnie należy do Ministerstwa Sprawiedliwości i mieści się tam Ośrodek Doskonalenia Kadr Służby Więziennej.


== Zobacz też ==
Popowo, Popowo-Letnisko, Popowo Kościelne


== Przypisy ==