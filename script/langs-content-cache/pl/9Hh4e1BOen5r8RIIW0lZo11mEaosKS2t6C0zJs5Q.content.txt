revision: 67896167
title: "Tusz\xF3w Narodowy"
url: https://pl.wikipedia.org/wiki/Tusz%C3%B3w_Narodowy


---

Tuszów Narodowy – wieś w Polsce położona w województwie podkarpackim, w powiecie mieleckim, w gminie Tuszów Narodowy.


== Historia ==
Pierwsze potwierdzone wzmianki o Tuszowie pochodzą z ok. 1470 roku, kiedy to Jan Długosz napisał, że królewska wieś Tuszów należała do parafii w Chorzelowie (wcześniej w Osieku). Obecna nazwa miejscowości pojawiła się na przełomie XVIII  XIX wieku w celu odróżnienia jej od osiedli zamieszkanych przez kolonistów niemieckich po I rozbiorze w 1772 roku. Miejscowość jest siedzibą gminy Tuszów Narodowy od 1866 roku. W roku 1902 w Tuszowie Narodowym powstała parafia rzymskokatolicka Matki Bożej Wspomożenia Wiernych.
W latach 1975–1998 miejscowość położona była w województwie rzeszowskim.


== Etymologia nazwy ==
Nazwa miejscowości pochodzi najprawdopodobniej od związanego z topografią wyrazu tuch, ponieważ Tuszów był kiedyś położony nad bagnami, które zostały osuszone dopiero pod koniec XIX wieku. Miejscowość nazywała się kiedyś Tuszów, lecz w celu odróżnienia od części zamieszkanej przez niemieckich osadników dodano do nazwy przydomek Narodowy.


== Sport ==
W Tuszowie Narodowym istniał klub piłkarski LKS (Ludowy Klub Sportowy) Ikarus Tuszów Narodowy. W sezonie 2009/2010 klub zajął 2. miejsce w klasie okręgowej, gr. Dębica. Po sezonie 2010/11 klub nie przystąpił do żadnych rozgrywek ligowych.
Ponadto, w sezonach 2014/15 i 2015/16 w klasie B, gr. Rzeszów V (Mielec) występowała drużyna KS (Klub Sportowy) Tuszyn Narodowy. W obu sezonach drużyna zajmowała miejsce w środku tabeli.


== Transport ==
Przez Tuszów Narodowy przebiega droga wojewódzka nr 985, odcinek Mielec - Tarnobrzeg i linia kolejowa nr 25 Dębica - Łódź Kaliska, przy której znajduje się przystanek kolejowy.


== Urodzeni w Tuszowie ==

Władysław Sikorski (ur. 20 maja 1881, zm.  4 lipca 1943 na Gibraltarze). W domu urodzin generała znajduje się obecnie Izba Pamięci Generała Sikorskiego, oraz Gminna Biblioteka Publiczna.
Jan Światkowski ps. „Kruk” (ur. 26 stycznia 1893, zm. 13 lutego 1963 roku w Krakowie) – podpułkownik piechoty Wojska Polskiego, kawaler Orderu Virtuti Militari.


== Zobacz też ==
Tuszów
Tuszów Mały


== Przypisy ==


== Bibliografia ==
Gimnazjum wczoraj i dziś. W 60-tą rocznicę utworzenia. Tuszów Narodowy 2004.


== Linki zewnętrzne ==
Tuszów Polski, [w:] Słownik geograficzny Królestwa Polskiego, t. XII: Szlurpkiszki – Warłynka, Warszawa 1892, s. 675 .