revision: 68792409
title: Tapio Piipponen
url: https://pl.wikipedia.org/wiki/Tapio_Piipponen


---

Ville Juha Tapio Piipponen (ur. 21 czerwca 1957 w Sotkamo) – fiński biathlonista, brązowy medalista mistrzostw świata i czterokrotny medalista mistrzostw świata juniorów.


== Kariera ==
Pierwsze sukcesy w karierze osiągnął w 1977 roku, kiedy zdobył srebrny medal biegu indywidualnym i brązowy w sztafecie na mistrzostwach świata juniorów w Vingrom. Podczas rozgrywanych rok później mistrzostw świata juniorów w Hochfilzen w obu tych konkurencjach był trzeci.
W Pucharze Świata zadebiutował 12 lutego 1981 roku w Lahti, kiedy zajął piętnaste miejsce w biegu indywidualnym. Tym samym już w debiucie zdobył pierwsze punkty. Na podium zawodów tego cyklu pierwszy raz stanął 30 stycznia 1981 roku w Ruhpolding, zajmując drugie miejsce w sprincie. W zawodach tych rozdzielił Matthiasa Jacoba z NRD i Kjella Søbaka z Norwegii. W kolejnych startach jeszcze czterokrotnie stawał na podium: 6 stycznia 1984 roku w Falun był trzeci w biegu indywidualnym, 19 stycznia 1984 roku w Ruhpolding był drugi w tej konkurencji, 14 lutego 1984 roku w Ruhpolding był w niej trzeci, a 14 marca 1986 roku w Boden wygrał bieg indywidualny. Najlepsze wyniki osiągał w sezonie 1985/1986, kiedy zajął czwarte miejsce w klasyfikacji generalnej.
Podczas mistrzostw świata w Ruhpolding w 1985 roku wywalczył swój jedyny medal wśród seniorów, zajmując trzecie miejsce w biegu indywidualnym. Wyprzedzili go tam tylko Jurij Kaszkarow z ZSRR i Frank-Peter Roetsch z NRD. Był też między innymi szósty w tej konkurencji na mistrzostwach świata w Lake Placid w 1987 roku. W 1984 roku wystąpił na igrzyskach olimpijskich w Sarajewie, gdzie zajął 12. miejsce w biegu indywidualnym, 15. w sprincie i siódme w sztafecie. Brał też udział w igrzyskach w Calgary cztery lata później, zajmując ósmą pozycję w biegu indywidualnym, siódmą w sprincie i dwunastą w sztafecie.


== Osiągnięcia ==


=== Igrzyska olimpijskie ===


=== Mistrzostwa świata ===


=== Puchar Świata ===


==== Miejsca w klasyfikacji generalnej ====


==== Miejsca na podium chronologicznie ====


== Bibliografia ==
Profil zawodnika na stronie IBU. data.biathlonworld.com. [dostęp 2010-11-06]. (ang.).
Tapio Piiponen. skisport365.com. [dostęp 2020-07-11]. (ang.).
Olympedia - Tapio Piipponen. olympedia.org. [dostęp 2020-07-11]. (ang.).