revision: 69759839
title: Trzy orzeszki dla Kopciuszka
url: https://pl.wikipedia.org/wiki/Trzy_orzeszki_dla_Kopciuszka


---

Trzy orzeszki dla Kopciuszka (cz. Tři oříšky pro Popelku, niem. Drei Haselnüsse für Aschenbrödel) – czechosłowacko-enerdowska baśń filmowa z 1973 roku w reżyserii Václava Vorlíčka, na podst. baśni Boženy Němcovej pod tym samym tytułem.


== Fabuła ==
Macocha Kopciuszka wraz ze swoją córką Dorą czekają na wizytę króla i jego syna. Jedynie Kopciuszek nie bierze udziału w przygotowaniach do przyjęcia. Musi wykonać swoje obowiązki, które dała jej macocha. Jednym z nich jest wybieranie grochu z popiołu. Kopciuszek jednak nie jest z tym sam i dzięki pomocy swoich przyjaciół szybko kończy swoją pracę, dosiada konia Juraska i wyrusza w drogę. W lesie spotyka księcia, który w tym czasie poluje ze swoimi towarzyszami. Zaradność dziewczyny i umiejętność ujeżdżania koni bardzo mu imponuje. Macocha i Dora przygotowują się na królewski bal, na którym książę ma wybrać swoją przyszłą żonę. Po stroje dla Dory wysyłają czeladnika, który w lesie spotyka księcia. Jeden strzał wystarczył, by udało mu się zrzucić na głowę wiewiórcze gniazdo z trzema orzeszkami. 


== Obsada ==


== Wersja polska ==
Wersja polska: Studio Opracowań Filmów w WarszawieReżyseria: Izabella FalewiczowaObsada:

Dorota Kawęcka – Kopciuszek
Marek Kondrat – książę
Helena Dąbrowska – macocha
Ewa Żukowska – Dora
Jerzy Molga – król
Zofia Saretok – królowa
Włodzimierz Nowakowski – Kamil
Tadeusz Bartosik – czeladnik Vincek
Piotr Grabowski – Víteki inni


== Informacje dodatkowe ==
Film ma dwie wersje językowe: czeską oraz niemiecką. Jako że film był produkcją niemiecko-czechosłowacką, ekipa występująca w filmie pochodziła z NRD i Czechosłowacji. Aktorzy byli dubbingowani w obu językach.
W czeskiej wersji piosenkę „Kdepak, Ty Ptáčku, Hnízdo Máš?” wykonuje Karel Gott, w niemieckiej pojawia się wersja instrumentalna tej piosenki.
Film jest emitowany co roku w niemieckiej, czeskiej i norweskiej telewizji w okresie świąt Bożego Narodzenia.
Zdjęcia do filmu kręcono m.in. w Wytwórni Filmów DEFA, wokół Pałacu Moritzburg niedaleko Drezna, w Studiu Filmowym Barrandov w Pradze oraz różnych miejscach na terenie Czechosłowacji (m.in. zamek Švihov, pasmo górskie Szumawa).


== Uwagi ==


== Linki zewnętrzne ==
strona fanów (niem.)
strona poświęcona filmowi (niem. • ang.)
Trzy orzeszki dla Kopciuszka w bazie IMDb (ang.)
Trzy orzeszki dla Kopciuszka w bazie Filmweb