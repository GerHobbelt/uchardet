revision: 70716449
title: "Centrum Szkolenia Wojsk L\u0105dowych Drawsko"
url: https://pl.wikipedia.org/wiki/Centrum_Szkolenia_Wojsk_L%C4%85dowych_Drawsko


---

Centrum Szkolenia Wojsk Lądowych Drawsko im. płk. dypl. Franciszka Sadowskiego, potocznie nazywany Poligonem Drawskim – poligon wojskowy znajdujący się w południowej części gminy Drawsko Pomorskie oraz w północnej części gminy Kalisz Pomorski, powstały 2 lutego 1946 roku, na którym ćwiczą wojska lądowe i siły powietrzne.
Poligon ma powierzchnię 33 968 ha z czego powierzchnia pola roboczego wynosi 11 420 ha. Na południe od jeziora Bucierz na pasie taktycznym Bucierz o powierzchni 3 200 ha (8 km długości i 3–6 km szerokości) może się szkolić brygada w natarciu lub wzmocniony batalion w obronie.


== Historia ==
Pierwotnie jednostka dyslokowana była w Jeleninie pod Szczecinkiem i nosiła nazwę Komenda Poligonu Artyleryjskiego. 12 stycznia 1949 przeniesiono ją do Oleszna, a 6 kwietnia 1954 roku po zmianie etatu otrzymała nazwę II Okręgowy Poligon Artylerii. 10 kwietnia 1957 nastąpiła kolejna zmiana nazwy na Centralny Obóz Ćwiczeń – w tym okresie zaczęto używać nieoficjalnej nazwy Poligon Drawski. 1 stycznia 1962, po kolejnej zmianie etatu, jednostka otrzymała współczesną nazwę. Pierwsze ćwiczenia wojsk zachodnich na poligonie w Drawsku odbyły się we wrześniu 1996 (ćwiczenia „Ułański Orzeł 96”) i uczestniczyła w nich brytyjska 7 Brygada Pancerna „Szczurów Pustyni” gen. bryg. D. Montgomery.
Od grudnia 2013 roku do lutego 2015 bezpośrednio podporządkowane Komendantowi Centrum Szkolenia Wojsk Lądowych Drawsko były:

Centralny Poligon Sił Powietrznych Ustka;
21 Centralny Poligon Lotniczy Nadarzyce;
Ośrodek Szkolenia Poligonowego Marynarki Wojennej Strzepcz;
5 ośrodków szkolenia poligonowego Wojsk Lądowych.30 września 1994 roku w pałacu w Karwicach na terenie poligonu odbył się tzw. obiad drawski.


== Zadania ==
Podstawowym zadaniem CSWL jest zabezpieczenie szkolenia wojsk lądowych oraz w ograniczonym zakresie wojsk lotniczych Sił Zbrojnych RP oraz innych armii NATO, stworzenie im warunków do szkolenia ogniowego, taktycznego, strzeleckiego i specjalistycznego oraz zabezpieczenie potrzeb logistycznych.


== Baza szkoleniowa ==
pasy ćwiczeń taktycznych:
Bucierz;
Mielno;
Góra Hetmańska;
pas ćwiczeń w kierowaniu ogniem Studnica;
strzelnice:
Konotop prawa;
Konotop lewa;
strzelnica czołgowa Mielno;
Studnica;
Jaworze;
Jezioro Ostrowiec.
ośrodek szkolenia pododdziałów rozpoznawczych Jaworze;
ośrodek szkolenia inżynieryjno-saperskiego Czertyń;
ośrodek szkolenia z obrony przeciwchemicznej Głębokie;
kierunek do pokonywania i forsowania szerokiej przeszkody wodnej Jezioro Zły Łęg;
ośrodek szkolenia w pokonywaniu przeszkód wodnych po dnie Jezioro Zalane;
zespół sprawdzeń - Mielno;
ośrodek badań dynamicznych - Głębokie.Główne obozowiska poligonu:

Konotop;
Ziemsko;
Jaworze;
Głębokie.Obiekty poligonowe poza obozowiskami:

Komenda CSWL w Olesznie;
obiekt Karwice z przylegającym do niego lotniskiem.Od kilku lat na poligonie odbywają się manewry wojsk NATO, m.in. amerykańskich, brytyjskich, włoskich oraz niemieckich.


== Dowódcy ==
mjr Ludomir Kościesza Wolski (1946–1950);
ppłk Jan Sementz (1950–1962);
gen. bryg. Leon Dubicki (1962);
płk Franciszek Raban (1962–1964);
gen. bryg. Józef Kolasa (1964–1966);
płk dypl. Jan Bodylewicz (1966–1974);
płk dypl. Franciszek Sadowski (1974–1979);
płk dypl. Michał Perkowski (1979–1988);
płk dypl. Jan Matejuk (1988–1996);
płk dypl. Jan Krupa (1996–1998);
płk dypl. Robert Jabłoński (1998–2001);
płk dypl. Antoni Budkowski (2001–2004);
płk dypl. Michał Wałęza (2004–2010);
płk Marek Gmurski (2010-2022);
ppłk Andrzej Niegmański ( od 2022).


== Tradycje jednostki ==
Decyzją Nr 116/MON Ministra Obrony Narodowej z dnia 7 kwietnia 2009 wprowadzono odznakę pamiątkową oraz oznakę rozpoznawczą Centrum Szkolenia Wojsk Lądowych w Drawsku Pomorskim.
Decyzją Nr 81/MON Ministra Obrony Narodowej z dnia 15 marca 2011 ustanowiono doroczne święto Centrum Szkolenia Wojsk Lądowych Drawsko w dniu 29 maja.
Decyzją Nr 144/MON Ministra Obrony Narodowej z dnia 14 maja 2012 Centrum Szkolenia Wojsk Lądowych Drawsko nadano imię płk. dypl. Franciszka Sadowskiego.
Decyzją Nr 21/MON Ministra Obrony Narodowej z dnia 12 lutego 2013 wprowadzono proporce rozpoznawcze Centrum Szkolenia Wojsk Lądowych.Na terenie kolonii Nowy Łowicz w samym środku drawskiego poligonu znajduje się największe i niezniszczone w Europie cmentarzysko użytkowane przez ludność kultury wielbarskiej.


== Starty rakiet ==
Obszar Poligonu Drawskiego jest również wykorzystywany do startów niemilitarnych rakiet eksperymentalnych, takich jak RTP-8, który został opracowany przez Polskie Towarzystwo Rakietowe z maksymalną wysokością 17,5 km[1]


== Przypisy ==


== Linki zewnętrzne ==
Oficjalna strona Centrum Szkolenia Wojsk Lądowych Drawsko
CSWL-D