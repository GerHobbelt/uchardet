revision: 70360989
title: "mi\u0119dzynarodowa olimpiada chemiczna"
url: https://pl.wikipedia.org/wiki/Mi%C4%99dzynarodowa_Olimpiada_Chemiczna


---

Międzynarodowa Olimpiada Chemiczna (ang. International Chemistry Olympiad, IChO) – coroczny międzynarodowy konkurs chemiczny, organizowany od 1968.
Jest to jedna z międzynarodowych olimpiad naukowych. Pierwsze zawody odbyły się w Pradze w Czechosłowacji w 1968 z inicjatywy Czechosłowacji, Polski i Węgier. W późniejszych edycjach kolejne kraje wysyłały również i swoje reprezentacje. Olimpiada ta odbyła się trzykrotnie w Polsce, w 1969 w Katowicach, w 1978 w Toruniu oraz w 1991 w Łodzi.
Obecnie na każdą międzynarodową olimpiadę chemiczną każdy kraj może delegować maksymalnie czworo uczestników oraz dwoje opiekunów. W Polsce kwalifikacja odbywa się poprzez krajową olimpiadę chemiczną. Do reprezentacji automatycznie kwalifikuje się zdobywca pierwszego miejsca olimpiady krajowej oraz trzej uczestnicy, którzy uzyskają największą liczbę punktów L liczonych ze wzoru L = 3NIII + NII + Pd, gdzie N to liczba punktów odpowiadająca procentowemu wynikowi uzyskanemu odpowiednio w III i II etapie, a Pd to punkty dodatkowe za tytuł laureata lub wyróżnionego w poprzednich olimpiadach (po 20 pkt za każdy tytuł).


== Historia ==


== Zobacz też ==
olimpiada chemiczna
olimpiady przedmiotowe


== Przypisy ==


== Linki zewnętrzne ==
Oficjalna strona Międzynarodowego Centrum Informacji Międzynarodowej Olimpiady Chemicznej (ang.)