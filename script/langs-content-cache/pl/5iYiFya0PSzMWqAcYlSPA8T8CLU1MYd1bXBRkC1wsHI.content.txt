revision: 69871778
title: "Torbj\xF6rn Caspersson"
url: https://pl.wikipedia.org/wiki/Torbj%C3%B6rn_Caspersson


---

Torbjörn Caspersson (ur. 15 października 1910 w Motala , zm. 7 grudnia 1997 ) – szwedzki chemik, cytolog, genetyk.


== Życiorys ==
W latach 30. studiował biofizykę i medycynę w Instytucie Karolinska w Sztokholmie lub na Uniwersytecie Sztokholmskim . W 1936 uzyskał tytuł doktora medycyny . Po ukończeniu studiów znalazł zatrudnienie w Instytucie Karolinska; wykładał tam biochemię i biofizykę . W 1944 został profesorem. Od 1944 do 1977 był dyrektorem Wallenberg Lab oraz Nobel Institute for Medical Cell Research and Genetics  . W 1950 założył czasopismo „Journal of Experimental Cell Research”. W 1977 został dyrektorem instytutu badań cytologicznych i genetyki na Wydziale Medycznym Karolinska Medical-Surgical Institute .


== Osiągnięcia naukowe ==
Pierwszy artykuł naukowy opublikował w 1932. W latach 30. wraz z Einarem Hammerstenem odkrył, że DNA jest makromolekułą, składającą się z wielu powtarzających się elementów . Później wraz z amerykańskim naukowcem Jackiem Schultzem badał obecność i funkcje kwasu nukleinowego w jądrze komórkowym; wspólnie doszli do wniosku, że kwas rybonukleinowy bierze udział w procesie tworzenia białek . Odkrycia tego dokonali niezależnie od Jeana Bracheta. Caspersson podsumował wyniki swoich badań nad komórkami w wydanej w 1950 pracy pt. Cell Growth and Cell Function . Był pionierem wykorzystania spektroskopii i mikroskopów ultrafioletowych w cytologii . Zajmował się też badaniami roli jąderka w syntezie protein . Wspólnie z badaczką Lore Zech opracował technikę prążkowania chromosomów, umożliwiającą identyfikację poszczególnych chromosomów.


== Wyróżnienia ==
Otrzymał doktorat honoris causa siedmiu uczelni: w Giessen, Gencie, Bostonie (MA), Turynie, Rotterdamie, Helsinkach i Benares. Dawał wykłady gościnne m.in. na Uniwersytecie Harvarda (1945) i New York University (1948). W 1973 Akademia Leopoldina przyznała mu nagrodę Schleidena. American Society of Cytology przyznało mu nagrodę im. Mauricego Goldblatta w 1973 i nagrodę im. Geoge Papanicolau w 1979. W 1979 otrzymał też Międzynarodową Nagrodę Balzana. Był członkiem realnym bądź honorowym licznych stowarzyszeń naukowych, m.in. Royal Society of London, Akademii Leopoldiny, Królewskiej Szwedzkiej Akademii Nauk czy Polskiej Akademii Nauk.


== Przypisy ==


== Bibliografia ==
Frank H.F.H. Ruddle Frank H.F.H., Tribute to Torbjörn Caspersson, „American Journal of Human Genetics”, 44, 1989, s. 439–440, PMID: 2648818 .
Brian H.B.H. Mayall Brian H.B.H., Torbjorn Oskar Caspersson: Curriculum vitae and selected publications, „Cytometry”, 5 (4), 1984, s. 314–317, DOI: 10.1002/cyto.990050404 .
GeorgeG. Klein GeorgeG., EvaE. Klein EvaE., Torbjörn Caspersson, 15 October 1910 · 7 December 1997, „Proceedings of the American Philosophical Society”, 147 (1), 2003, s. 73–75, JSTOR: 1558129 .
Caspersson Torbjörn Oskar, [w:] Encyklopedia PWN [online] [dostęp 2022-12-15] .
Torbjörn Oskar Caspersson, [w:] Encyclopædia Britannica [online] [dostęp 2022-12-15]  (ang.).