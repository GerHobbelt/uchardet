revision: 70324723
title: Arto Tiainen
url: https://pl.wikipedia.org/wiki/Arto_Tiainen


---

Arto Kasperi Tiainen (ur. 5 września 1930 w Soilukka, zm. 21 września 1998 w Mikkeli) – fiński biegacz narciarski, dwukrotny medalista olimpijski oraz dwukrotny medalista mistrzostw świata.


== Kariera ==
W swoim olimpijskim debiucie zajął 26. miejsce w biegu na 15 km podczas igrzysk w Cortina d’Ampezzo w 1956 r. Na igrzyskach olimpijskich w Squaw Valley w 1960 r. zajął 18. miejsce w biegu na 30 km stylem klasycznym. Cztery lata później, podczas igrzysk olimpijskich w Innsbrucku wywalczył brązowy medal w biegu na 50 km. Wyprzedzili go jedynie dwaj Szwedzi: zwycięzca Sixten Jernberg oraz drugi na mecie Assar Rönnlund. Ponadto wspólnie z Väinö Huhtalą, Kalevim Laurilą i Eero Mäntyrantą zdobył srebrny medal w sztafecie 4 × 10 km. Startował także na igrzyskach olimpijskich w Grenoble w 1968 r., gdzie zajął 16. miejsce w biegu na 30 km techniką klasyczną.
W 1958 roku wystartował na mistrzostwach świata w Lahti, gdzie wraz z Kalevim Hämäläinenem, Arvo Viitanenem i Veikko Hakulinenem wywalczył brązowy medal w sztafecie. Jego najlepszym indywidualnym wynikiem na tych mistrzostwach było 4. miejsce w biegu na 50 km. Walkę o brązowy medal przegrał ze swoim rodakiem Arvo Viitanenem. Na tym samym dystansie podczas mistrzostw świata w Zakopanem w 1962 r. ponownie był czwarty. mistrzostwa świata w Oslo w 1966 roku były ostatnimi w jego karierze. Zdobył tam srebrny medal w biegu na 50 km techniką klasyczną, ulegając jedynie Gjermundowi Eggenowi z Norwegii.
Tiainen zdobył także jedenaście tytułów mistrza Finlandii: na 15 km w 1958 r., na 30 km w latach 1960, 1961 i 1963, na 50 km w latach 1960, 1962, 1963 i 1968 oraz w sztafecie w latach 1957, 1962 i 1965. Po zakończeniu kariery pracował jako policjant w Kuopio oraz Mikkeli, a w latach 1968-1972 był trenerem reprezentacji Finlandii w biegach narciarskich. W 1970 roku Tiainen przez dwa miesiące był posłem do Eduskunty jako reprezentant gminy Mikkeli.
W 1965 r. nagrodzony został medalem Holmenkollen wraz ze Szwedem Bengtem Erikssonem i Norwegiem Arne Larsenem.


== Osiągnięcia ==


=== Igrzyska olimpijskie ===


=== Mistrzostwa świata ===


== Przypisy ==


== Linki zewnętrzne ==
Profil na stronie FIS (niem. • ang. • fr.)
Profil na sports-reference.com. sports-reference.com. [zarchiwizowane z tego adresu (2011-08-20)]. (ang.)