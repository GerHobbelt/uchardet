revision: 70338330
title: "J\u0101nis Roz\u012Btis"
url: https://pl.wikipedia.org/wiki/J%C4%81nis_Roz%C4%ABtis


---

Jānis Rozītis (ur. 20 marca 1913 w Sliwenie, zm. 3 maja 1942 w Rydze) – łotewski piłkarz i hokeista, reprezentant Łotwy w obu tych dyscyplinach, olimpijczyk.


== Piłka nożna ==


=== Kariera klubowa ===
Grę w piłkę nożną na poziomie seniorskim rozpoczął w 1932 roku w drużynie Rīgas FK, z którą w sezonach 1934 i 1935 zdobył mistrzostwo Łotwy. Od 1934 roku występował jednocześnie w Rīgas FK i SKB VEF Rīga, który był klubem zakładowym jego miejsca pracy - fabryki przyrządów elektronicznych VEF. W jego barwach brał udział w turniejach międzyzakładowych, pełnił również funkcję kapitana zespołu. Od 1937 roku grał wyłącznie w SKB VEF. Pomimo inwazji sowieckiej na Łotwę w 1940 roku oraz późniejszej nazistowskiej okupacji pozostał on czynnym piłkarzem tego klubu.


=== Kariera reprezentacyjna ===
10 czerwca 1934 zadebiutował w reprezentacji Łotwy w przegranym 0:2 towarzyskim meczu przeciwko Litwie. 12 czerwca 1935 zdobył pierwszą bramkę dla drużyny narodowej w spotkaniu z Estonią. W 1937 roku wywalczył Baltic Cup, zdobywając gola w meczu finałowym przeciwko Estonii (2:0). Ogółem w latach 1934–1939 rozegrał w reprezentacji 26 oficjalnych spotkań i zdobył 7 bramek.

Bramki w reprezentacji


=== Sukcesy ===
ŁotwaBaltic Cup: 1937Rīgas FKmistrzostwo Łotwy: 1934, 1935


== Hokej na lodzie ==


=== Kariera klubowa ===
Rozītis rozpoczął grę w hokeja w zespole HK RFK Rīga (1932–1936), gdzie stał się jednym z wiodących napastników. Po rozwiązaniu klubu w 1936 roku występował w drużynach Rīgas US (1936–1937, 1938–1941), z którą zdobył mistrzostwo Łotwy 1936/37 oraz w HK ASK Rīga, z którą w sezonie 1937/38 wywalczył drugie w karierze mistrzostwo.


=== Kariera reprezentacyjna ===
W latach 30. XX wieku występował w reprezentacji Łotwy. W 1936 roku został powołany na IV Zimowe Igrzyska Olimpijskie w Garmisch-Partenkirchen. Na turnieju tym wystąpił w 1 meczu, a Łotwa odpadła z rywalizacji po fazie grupowej, przegrywając wszystkie 3 spotkania.


=== Sukcesy ===
 Złoty medal mistrzostw Łotwy: 1936/37 z Rīgas US
 Złoty medal mistrzostw Łotwy: 1937/38 z HK ASK Rīga


== Okoliczności śmierci ==
3 maja 1942 wraz z dwoma piłkarzami FK VEF Rīga (SKB VEF) Arnoldsem Boką i Leonīdsem Peičsem zginął w eksplozji bomby podczas uprzątania boiska piłkarskiego z pozostawionej przez Wehrmacht amunicji.


== Przypisy ==


== Linki zewnętrzne ==
Jānis Rozītis w bazie Football Facts (ros.)
Jānis Rozītis