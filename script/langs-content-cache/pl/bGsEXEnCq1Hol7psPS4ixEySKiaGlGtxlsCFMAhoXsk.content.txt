revision: 65641457
title: Gotha
url: https://pl.wikipedia.org/wiki/Gotha


---

Gotha – miasto powiatowe w Niemczech, w kraju związkowym Turyngia, siedziba powiatu Gotha. Liczy ok. 45,7 tys. mieszkańców.


== Geografia ==
Gotha leży na przedgórzu Lasu Turyńskiego przy autostradzie A4 i głównej linii kolejowej Lipsk – Frankfurt nad Menem, ze stacją Gotha.


== Historia ==
Jako miasto udokumentowane od XII wieku. W latach 1640–1825 stolica księstwa Saksonia-Gotha. W latach 1826–1918 rezydencja niemieckiej dynastii książęcej Koburgów (Saksonia-Coburg-Gotha).


== Gospodarka ==
W mieście rozwinięty jest przemysł maszynowy, środków transportu, metalowy, gumowy oraz poligraficzny.


== Kultura ==
Almanach Gotajski, rocznik wydawany 1763–1944 i od 1956, zawiera między innymi zbiór wiadomości o rodzinach panujących i arystokracji.
biblioteka uniwersytecka (Universitäts- und Forschungsbibliothek Erfurt/Gotha)
Muzeum Przyrody (Museum der Natur Gotha)
Muzeum Ubezpieczeń (Museum der deutschen Versicherungswirtschaft)


== Zabytki ==
zespół pałacowy Friedenstein – największa wczesnobarokowa rezydencja magnacka w Niemczech z najstarszym na kontynencie europejskim parkiem w stylu angielskim, barokowym pałacem Friedrichsthal, pałacem zimowym (Winterpalais), muzeum książęcym (Herzogliches Museum) i zabytkową oranżerią;
pałac Mönchshof z otaczającym go parkiem w Gotha-Siebleben;
kościoły, w tym gotycka Margarethenkirche na Nowym Targu (niem. Neumarkt) i gotycki poklasztorny kościół augustianów – dziś ewangelicki kościół parafialny;
ratusz;
domy mieszczańskie z XVII-XVIII wieku;
Thüringerwaldbahn (pol. Kolej Lasu Turyńskiego).


== Sport ==
VC Gotha – klub piłka siatkowej mężczyzn.


== Osoby związane z miastem ==
Jan Ernest IV (1658–1729) współwładca w Saksonii-Gotha-Altenburg w latach 1675–1680, książę Saksonii-Saalfeld od 1680, i Saksonii-Coburg od 1699 (określany odtąd jako książę Saksonii-Coburg-Saalfeld).
Lucas Cranach starszy (1472–1553), niemiecki malarz i grafik epoki renesansu.


== Współpraca ==
Miejscowości partnerskie:

 Gastonia, Stany Zjednoczone
 Kielce, Polska
 Martin, Słowacja
 Romilly-sur-Seine, Francja
 Salzgitter, Dolna Saksonia


== Zobacz też ==
Tramwaje w Gocie
Nowa Synagoga w Gocie


== Przypisy ==


== Bibliografia ==
Thüringer Landesamt für Statistik, Erfurt