revision: 68938256
title: Bakterie Gram-ujemne
url: https://pl.wikipedia.org/wiki/Bakterie_Gram-ujemne


---

Bakterie Gram-ujemne (w skrócie G−) − bakterie, których ściany komórkowe nie wiążą fioletu krystalicznego, a w efekcie są wybarwiane na różowo lub czerwono w barwieniu metodą Grama.
W budowie komórki bakterii G−, w przeciwieństwie do Gram-dodatnich, wyróżnia się zewnętrzną błonę komórkową. Ściana komórkowa bakterii G− jest cieńsza, zawiera mniej warstw peptydoglikanu (mureiny).
Bakterie G+ zatrzymują fiolet krystaliczny i nawet po odbarwianiu acetonem lub etanolem pozostają ciemno zabarwione. Tymczasem G− wiążą niewiele fioletu i łatwo się odbarwiają. Później dobarwiane są zwykle na kolor różowy lub czerwony np. za pomocą safraniny lub fuksyny. Rozróżnianie bakterii G+ i G− sprowadza się więc do rozróżnienia czy po barwieniu, odbarwianiu i dobarwianiu są różowe lub czerwone (Gram-ujemne), czy też fioletowe do brązowych (Gram-dodatnie).

Przykłady patogennych bakterii G+ i G−


== Przypisy ==