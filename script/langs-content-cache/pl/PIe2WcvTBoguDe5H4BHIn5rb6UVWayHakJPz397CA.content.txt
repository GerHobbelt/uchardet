revision: 69220061
title: "Podzia\u0142 administracyjny Kr\xF3lestwa Polskiego"
url: https://pl.wikipedia.org/wiki/Podzia%C5%82_administracyjny_Kr%C3%B3lestwa_Polskiego


---

Podział administracyjny Królestwa Polskiego w latach 1815–1914.


== Historia ==


=== 1815–1816 ===
W latach 1815–1816 na terytorium Królestwa Polskiego w większości zachowano podział administracyjny Księstwa Warszawskiego; państwo było podzielone na 8 departamentów:

departament kaliski
departament krakowski
departament lubelski
departament łomżyński
departament płocki
departament radomski
departament siedlecki
departament warszawski


=== 1816–1837 ===
Od 1816 na 8 województw, a te na obwody i powiaty:

województwo augustowskie (ze stolicą w Suwałkach)
województwo kaliskie
województwo krakowskie (ze stolicą w Miechowie, a potem w Kielcach)
województwo lubelskie
województwo mazowieckie (ze stolicą w Warszawie)
województwo płockie
województwo podlaskie (ze stolicą w Siedlcach)
województwo sandomierskie (ze stolicą w Radomiu)


=== 1837 ===
7 marca 1837 Królestwo zostało podzielone na 8 guberni:

augustowską (ze stolicą w Suwałkach)
kaliską
krakowską (ze stolicą w Kielcach), od 15 czerwca 1841 kielecką
lubelską
mazowiecką (ze stolicą w Warszawie)
płocką
podlaską (ze stolicą w Siedlcach)
sandomierską (ze stolicą w Radomiu)


=== 1842 ===
W 1842 na mocy ukazu z 11 października obwody zamieniono na powiaty, a dotychczasowe powiaty na okręgi sądowe.


=== 1845 ===
Reforma z 21 sierpnia 1844 roku zniosła część guberni, łącząc je z innymi, przez co liczba guberni spadła. Poza tym zmieniono nazwę kilku innych. Od 1 stycznia 1845 roku Królestwo dzieliło się na gubernie:

augustowską (w dotychczasowym kształcie)
lubelską (z połączenia dawnej lubelskiej i podlaskiej)
płocką (w dotychczasowym kształcie)
radomską (z połączenia dawnej kieleckiej i sandomierskiej)
warszawską (z połączenia dawnej mazowieckiej i kaliskiej)


=== 1863 ===
W czasie powstania styczniowego Rząd Narodowy dnia 28 marca 1863 r. ogłosił Regulamin władz administracyjnych w byłym Królestwie Kongresowym. Według regulaminu byłe Królestwo Kongresowe dzieliło się na osiem województw w granicach z 1816 r. oraz trzydzieści dziewięć powiatów. Rozdzielono i uniezależniono od siebie władze cywilne i wojskowe. Wzajemne stosunki między władzami cywilnymi i wojskowymi regulował dekret Rządu Narodowego z 23 VI 1863 r.


=== 1867 ===
Kolejna reforma z 1867 roku ponownie podzieliła większe gubernie na mniejsze. Przywrócenie stanu sprzed 1844 roku nie było proste – nastąpiły bowiem w stosunku do niej pewne korekty w przynależności niektórych powiatów. Ponadto z guberni augustowskiej wydzielono gubernię łomżyńską, a pozostałą część przemianowano na gubernię suwalską. Z guberni radomskiej wydzielono nową gubernię – kielecką. Wydzielono też gubernię piotrkowską kosztem warszawskiej i radomskiej. Liczba guberni wzrosła do 10:

kaliska
kielecka
lubelska
łomżyńska
piotrkowska
płocka
radomska
siedlecka
suwalska
warszawskąOprócz tego, tworzono nowy szczebel administracji – gminy.


=== 1893 ===
Mała reforma w 1893 roku powiększyła gubernię warszawską kosztem płockiej i łomżyńskiej.


=== 1912 ===
Reformą z 1912 utworzono gubernię chełmską z części guberni siedleckiej i lubelskiej. Jednocześnie gubernia siedlecka została zlikwidowana. Gubernię chełmską wyłączono w 1915 roku ze składu Kraju Nadwiślańskiego, przyłączając do Rosji.


== Podział administracyjny z 1816 r. ==
Zachowujący (z małymi zmianami) granice powiatów z okresu Księstwa Warszawskiego, wprowadzony dekretem namiestnika Królestwa Polskiego gen. Józefa Zajączka z 16 stycznia 1816:

województwo augustowskie ze stolicą w Suwałkach – 5 obwodów, 7 powiatów
obwód augustowski
powiat dąbrowski z siedzibą w Suwałkach
powiat biebrzański z siedzibą w Szczuczynie
obwód kalwaryjski
powiat kalwaryjski
obwód łomżyński
powiat łomżyński
powiat tykociński
obwód mariampolski
powiat mariampolski
obwód sejneński
powiat sejneński
województwo kaliskie – 5 obwodów, 11 powiatów
obwód kaliski
powiat kaliski
powiat warciański
obwód koniński
powiat koniński
powiat pyzdrski (z części dawnego pyzdrskiego i powidzkiego)
obwód sieradzki
powiat sieradzki
powiat szadkowski
obwód wieluński
powiat częstochowski
powiat ostrzeszowski z siedzibą w Wieruszowie
powiat wieluński
obwód piotrkowski
powiat piotrkowski
powiat radomszczański
województwo krakowskie z tymczasową siedzibą w Miechowie, od 6 grudnia 1816 ze stolicą w Kielcach – 4 obwody, 10 powiatów
obwód kielecki
powiat kielecki
powiat jędrzejowski
obwód miechowski
powiat krakowski (z części dawnego krakowskiego i hebdowskiego), z siedzibą w Hebdowie, od 30 grudnia 1842 okręg proszowicki
powiat miechowski
powiat skalmierski
obwód olkuski
powiat lelowski z siedzibą w Żarkach
powiat olkuski
powiat pilicki
obwód stopnicki
powiat stopnicki
powiat szydłowski
województwo lubelskie – 4 obwody, 10 powiatów
obwód hrubieszowski
powiat hrubieszowski
powiat tomaszowski
obwód krasnostawski
powiat chełmski
powiat krasnostawski
obwód lubelski
powiat lubartowski
powiat lubelski
powiat kaźmierski
obwód zamojski z siedzibą w Janowie
powiat kraśnicki
powiat tarnogrodzki
powiat zamojski
województwo mazowieckie ze stolicą  w Warszawie – 7 obwodów, 15 powiatów
obwód gostyniński z siedzibą w Kutnie
powiat gostyniński z siedzibą w Gąbinie
powiat orłowski z siedzibą w Kutnie
obwód kujawski z siedzibą we Włocławku (od 12 stycznia 1830 do 16 sierpnia 1836 siedziba w Brześciu)
powiat brzeski
powiat kowalski
powiat radziejowski
obwód łęczycki
powiat łęczycki
powiat zgierski z siedzibą w Piątku
obwód rawski
powiat brzeziński z siedzibą w Strykowie
powiat rawski
obwód sochaczewski z siedzibą w Łowiczu
powiat sochaczewski
obwód stanisławowski, od 6 lipca 1816 z siedzibą w Mińsku
powiat siennicki
powiat stanisławowski
obwód warszawski
powiat błoński
powiat czerski
powiat warszawski
województwo płockie – 6 obwodów, 6 powiatów
obwód lipnowski
powiat lipnowski
obwód mławski
powiat mławski
obwód ostrołęcki
powiat ostrołęcki
obwód płocki
powiat płocki
obwód pułtuski
powiat pułtuski
obwód przasnyski
powiat przasnyski
województwo podlaskie ze stolicą w Siedlcach – 4 obwody, 9 powiatów
obwód bialski
powiat bialski
powiat łosicki
obwód łukowski
powiat łukowski
powiat garwoliński
powiat żelechowski
obwód radzyński
powiat radzyński
powiat włodawski
obwód siedlecki
powiat siedlecki
powiat węgrowski
województwo sandomierskie ze stolicą w Radomiu – 4 obwody, 9 powiatów
obwód opatowski
powiat opatowski
powiat solecki
obwód opoczyński z siedzibą w Końskich, od 14 marca 1834 z siedzibą w Opocznie
powiat konecki
powiat opoczyński
powiat szydłowiecki
obwód radomski
powiat kozienicki
powiat radomski
obwód sandomierski
powiat sandomierski
powiat staszowskiPowyższy podział utrzymał się do 31 grudnia 1844, z tym że w 1837 województwa przemianowano na gubernie, w 1842 obwody na powiaty, a dotychczasowe powiaty na okręgi. Ponadto w 1841 gubernia krakowska ze stolicą w Kielcach została przemianowana na gubernię kielecką.


== Podział administracyjny z 1845 r. ==
W dniu 1 stycznia 1845 roku na mocy ukazu z 21 sierpnia 1844 zaczął obowiązywać nowy podział administracyjny kraju. Z dotychczasowych 8 stworzono 5 nowych guberni. Granice powiatów (odpowiadające z małymi zmianami granicom utworzonych w 1816 roku obwodów) i granice okręgów (odpowiadające z małymi zmianami granicom utworzonych w 1796 roku na terenie Prus Południowych i Nowowschodnich oraz w 1810 na terenach Nowej Galicji włączonych do Księstwa Warszawskiego powiatów) nie uległy zmianie.

gubernia augustowska – 5 powiatów
powiat augustowski
powiat kalwaryjski
powiat łomżyński
powiat mariampolski
powiat sejneński
gubernia płocka – 6 powiatów
powiat lipnowski
powiat mławski
powiat ostrołęcki
powiat płocki
powiat pułtuski
powiat przasnyski
gubernia warszawska – 12 powiatów
powiat gostyniński
powiat kaliski
powiat koniński
powiat kujawski
powiat łęczycki
powiat rawski
powiat sieradzki
powiat sochaczewski
powiat stanisławowski
powiat piotrkowski
powiat warszawski
powiat wieluński
gubernia radomska – 8 powiatów
powiat kielecki
powiat miechowski
powiat olkuski
powiat opatowski
powiat opoczyński
powiat radomski
powiat sandomierski
powiat stopnicki
gubernia lubelska – 8 powiatów
powiat bialski
powiat hrubieszkowski
powiat krasnostawski
powiat lubelski
powiat łukowski
powiat radzyński
powiat siedlecki
powiat zamojski19 stycznia 1849 roku dokonano istotnych zmian granic powiatów. Z powiatu rawskiego do łowickiego (de iure sochaczewskiego z siedzibą w Łowiczu) przeniesiono miasta Sobotę i Bielawy oraz 54 wsi, z powiatu gostynińskiego do łowickiego miasto Iłów oraz 84 wsi, z powiatu rawskiego do łęczyckiego 12 wsi.


== Podział administracyjny z 1867 r. ==
W dniu 1 stycznia 1867 roku na podstawie ustawy z 31 grudnia 1866 wprowadzono nowy podział administracyjny na 10 guberni. Stworzono też nową sieć powiatów, których granice w znacznej mierze przetrwały aż do reformy z 1975 roku likwidującej powiaty.

gubernia kaliska – 8 powiatów
powiat kaliski
powiat kolski
powiat koniński
powiat łęczycki
powiat sieradzki
powiat słupecki
powiat turecki
powiat wieluński
gubernia kielecka – 7 powiatów
powiat jędrzejowski
powiat kielecki
powiat miechowski
powiat olkuski
powiat pińczowski
powiat stopnicki
powiat włoszczowski
gubernia lubelska – 10 powiatów
powiat biłgorajski
powiat chełmski
powiat hrubieszowski
powiat janowski
powiat krasnostawski
powiat lubelski
powiat lubartowski
powiat nowoaleksandryjski
powiat tomaszowski
powiat zamojski
gubernia łomżyńska – 8 powiatów
powiat kolneński
powiat łomżyński
powiat makowski
powiat mazowiecki
powiat ostrołęcki
powiat ostrowski
powiat pułtuski
powiat szczuczyński
gubernia piotrkowska – 8 powiatów
powiat będziński
powiat brzeziński
powiat częstochowski
powiat łaski
powiat łódzki
powiat radomski, od Radomska (przemianowany w 1867 na noworadomski)
powiat piotrkowski
powiat rawski
gubernia płocka – 8 powiatów
powiat ciechanowski
powiat lipnowski
powiat mławski
powiat płocki
powiat płoński
powiat przasnyski
powiat rypiński
powiat sierpecki
gubernia radomska – 7 powiatów
powiat iłżecki
powiat konecki
powiat kozienicki
powiat opatowski
powiat opoczyński
powiat radomski
powiat sandomierski
gubernia siedlecka – 9 powiatów
powiat bialski
powiat garwoliński
powiat konstantynowski
powiat łukowski
powiat radzyński
powiat siedlecki
powiat sokołowski
powiat węgrowski
powiat włodawski
gubernia suwalska – 7 powiatów
powiat augustowski
powiat kalwaryjski
powiat mariampolski
powiat sejneński
powiat suwalski
powiat władysławowski
powiat wołkowyski
gubernia warszawska – 13 powiatów
powiat gostyniński
powiat górno-kalwaryjski (do 1879, włączony do grójeckiego)
powiat grodziski (przemianowany w 1869 na błoński)
powiat grójecki
powiat kutnowski
powiat łowicki
powiat miński (od 10 sierpnia 1868 nowomiński)
powiat radziejowski (przemianowany w 1871 na nieszawski)
powiat radzymiński
powiat skierniewicki
powiat sochaczewski
powiat warszawski
powiat włocławskiPowyższy podział utrzymał się w znacznej mierze aż do końca istnienia Królestwa Kongresowego. W 1867 roku przemianowano powiat radomski (radomszczański) na noworadomski, w 1868 powiat miński na nowomiński, w 1869 roku powiat grodziski na błoński, a w 1871 roku powiat radziejowski na nieszawski. W 1879 zlikwidowano powiat górno-kalwaryjski włączając go do powiatu grójeckiego, w 1893 roku powiększono gubernię warszawską o powiat płoński kosztem guberni płockiej i o powiat pułtuski kosztem guberni łomżyńskiej. Ponadto w 1912 roku zlikwidowano gubernię siedlecką, wcielając jej część do guberni lubelskiej i guberni łomżyńskiej. Z pozostałej części guberni siedleckiej i części guberni lubelskiej stworzono nową gubernię chełmską, którą w 1915 roku formalnie wydzielono z Królestwa Kongresowego i wcielono do generał-gubernatorstwa kijowskiego. W praktyce z powodu okupacji Królestwa Kongresowego przez państwa centralne decyzja nie weszła w życie.


== Podział administracyjny z 1907 r. ==
Podział ten odpowiada stanowi z lat 1893–1912.
W tabeli zastosowano oryginalne nazewnictwo i pisownię.


== Reforma z 1912 r. ==
Na mocy ustawy z 6 lipca 1912 r. zlikwidowano gubernię siedlecką i utworzono nową gubernię chełmską. Na skutek likwidacji guberni siedleckiej przydzielono:

do guberni łomżyńskiej – powiat węgrowski
do guberni lubelskiej – powiaty garwoliński, łukowski, siedlecki, sokołowski, część radzyńskiego z Radzyniem oraz fragmenty konstantynowskiego i włodawskiego
do guberni chełmskiej – powiaty:
bielski
część konstantynowskiego (gminy Hołowczyce, Kornica, Łosice, Czuchleby, Olszanka, Bohukały, Witulin, Huszlew, Zakanale, Pawłów, Rokitno, Swory oraz osada Janów)
część włodawskiego (wsie Bednarzówka, Białka, Uhnin i Chmielów z gminy Dębowa Kłoda; gmina Ostrów (Lubelski); wsie Babianka, Kolechowice i Tyśmienica z gminy Tyśmienica; gminy Uścimów, Wola Wereszczyńska, Włodawa, Wyryki, Hańsk, Horodyszcze, Krzywowierzba, Opole, Romanów, Sobibór, Turno i miasto Włodawa)
fragment radzyńskiego (gminy Tłuściec, Zahajki, Szóstka; wsie Kolembrody i Żelizna z gminy Żelizna; gminy Brzozowy Kąt, Jabłoń, Żerocin).Ponadto z guberni lubelskiej włączono

do guberni chełmskiej – powiaty:
hrubieszowski
tomaszowski
znaczną część chełmskiego (gminy Cyców, Siedliszcze, Pawłów, Bukowa, Wojsławice, Żmudź, Krzywiczki, Olchowiec, Rakołupy, Rejowiec, Świerże, Staw, Turka oraz miasto Chełm)
znaczną część zamojskiego (wsie Wiszenki, Zabytów, Monastyrek z gminy Stary Zamość; gminy Wysokie, Szczebrzeszyn; wsie Wólka Czarnostocka, Dzielce, Radecznica, klasztor Radecznicki, Trzęsiny i Czarnystok z gminy Radecznica; wieś Rozłopy z gminy Sułów; gmina Zamość z wyjątkiem wsi Żdanów; wsie Białowola, Wólka Wieprzecka i Lipsko z gminy Mokre; gmina Zwierzyniec; wsie Lipowiec, Sochy, Tereszpol i Szozdy z gminy Tereszpol; gminy Krasnobród, Łabunie, Skierbieszów, Suchowola i miasto Zamość)
znaczną część biłgorajskiego (miasto Biłgoraj; wsie Puszcza Solska, Rożnówka, Bojary i Dyle z gminy Puszcza Solska; wsie Dereźnia Solska, Dereźnia Zagrody, Łazory, Majdan Stary, Majdan Nowy, Rogale, Ruda Solska, Sól i Smólsko z gminy Sól; wsie Harasiuki i Ryczki z gminy Huta Krzeszowska; gminy Krzeszów, Babice, Biszcza, Wola Różaniecka, Górny Potok, Księżpol, Łukowa i Majdan Sopocki)
fragmenty lubartowskiego (wsie Dratów, Kaniwola, Kobyłki, Ludwin i Szczecin z gminy Ludwin)
fragmenty krasnostawskiego (wsie Dobryniów, Łopiennik Ruski (Dolny) i Stężyca z gminy Łopiennik; wsie Bzite, Wincentów, Krupiec, Krupe, Zagroda, Kostunin, Żdżanne i Wierzchowiny z gminy Rudka; wsie Kraśniczyn Aleksandrowski, Anielpol, Brzeziny, Bończa, Wólka Kraśniczyńska, Drewniki, Zalesie, Kraśniczyn, Olszanka i Stara Wieś z gminy Czajki).Na obszarze dawnej guberni siedleckiej i lubelskiej ustalił się następujący podział administracyjny z zachowaniem dotychczasowej ilości i nazw powiatów:

gubernia lubelska – 10 powiatów
powiat janowski
powiat krasnostawski
powiat lubartowski
powiat lubelski
powiat nowoaleksandryjski
powiat garwoliński
powiat łukowski
powiat radzyński
powiat siedlecki
powiat sokołowski
gubernia chełmska – 8 powiatów
powiat bialski
powiat konstantynowski
powiat włodawski
powiat hrubieszowski
powiat tomaszowski
powiat chełmski
powiat zamojski
powiat biłgorajski
gubernia łomżyńska
powiat węgrowski


== Przypisy ==