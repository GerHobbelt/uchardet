revision: 69652240
title: Jasionka (powiat rzeszowski)
url: https://pl.wikipedia.org/wiki/Jasionka_(powiat_rzeszowski)


---

Jasionka – wieś w Polsce położona w województwie podkarpackim, w powiecie rzeszowskim, w gminie Trzebownisko.

Wieś położona jest wzdłuż drogi wojewódzkiej nr 878, 10 km na północ od Rzeszowa, obok drogi ekspresowej S19 (węzeł), przy której swój początek ma droga wojewódzka nr 869.
W miejscowości funkcjonują: rzymskokatolicka Parafia św. Stanisława Kostki, szkoła podstawowa, koło gospodyń wiejskich oraz jednostka OSP. Znajdują się także bank, poczta, spółdzielnia telekomunikacyjna, punkt apteczny, ośrodek zdrowia i inne punkty usługowo-handlowe.
Na terenie wsi znajduje się port lotniczy Rzeszów-Jasionka oraz szkolne lotnisko Ośrodka Kształcenia Lotniczego Politechniki Rzeszowskiej. Wieś posiada własny stadion sportowy z dużym parkingiem. Drużyna klubu LKS Jasionka gra w klasie A grupy Rzeszowskiego OZPN.
Tradycją stały się coroczne Dni Jasionki, w których uczestniczy większość mieszkańców wsi i okolicznych miejscowości.
W latach 1954–1972 wieś należała i była siedzibą władz gromady Jasionka. W latach 1975–1998 miejscowość należała administracyjnie do województwa rzeszowskiego.
25 marca 2022 roku w ramach wizyty w Polsce wieś odwiedził prezydent Stanów Zjednoczonych Joe Biden.


== Bibliografia ==
Urząd Gminy Trzebownisko. [w:] Sołectwo Jasionka [on-line]. [dostęp 2012-10-30].


== Przypisy ==


== Linki zewnętrzne ==
Jasionka (3), [w:] Słownik geograficzny Królestwa Polskiego, t. III: Haag – Kępy, Warszawa 1882, s. 481 .