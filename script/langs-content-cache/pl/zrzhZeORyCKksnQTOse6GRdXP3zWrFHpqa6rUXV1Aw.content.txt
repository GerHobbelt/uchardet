revision: 69834555
title: Bateria alkaliczna
url: https://pl.wikipedia.org/wiki/Bateria_alkaliczna


---

Bateria alkaliczna (ogniwo alkaliczne) – ogniwo galwaniczne jednorazowego użytku (bez możliwości ładowania) w którym w charakterze elektrolitu zastosowano roztwory alkaliczne (zasadowe). Zasada działania ogniwa polega na reakcji chemicznej, która zachodzi pomiędzy cynkiem a tlenkiem manganu(IV) (Zn/MnO2). Napięcie znamionowe wynosi 1,5 V. Ogniwo alkaliczne zostało wynalezione przez amerykańskiego chemika Lewisa Urry'ego w 1959 w firmie Eveready Battery (obecnie Energizer). Współczesne ogniwa alkaliczne, dzięki technologicznym udoskonaleniom, mogą wytrzymać 40 razy dłużej niż oryginalny prototyp. Występuje powszechnie w handlu np. jako popularne tzw. „baterie” okrągłe różnej wielkości, oznaczane symbolami LR03 (AAA), LR6 (AA, tzw. paluszek), LR14 (C) lub LR20 (D). Ogniwa LR6 osiągają pojemność rzędu 2500 mAh.


== Reakcja chemiczna ==
katoda: 2MnO2 + H2O + 2e− → Mn2O3 + 2OH−
anoda: Zn + 2OH− → Zn(OH)2 + 2e−
reakcja całkowita: 2MnO2 + H2O + Zn → Mn2O3 + Zn(OH)2


== Zobacz też ==
ogniwo Leclanchégo
systematyka nazewnictwa ogniw w obrocie konsumenckim


== Przypisy ==