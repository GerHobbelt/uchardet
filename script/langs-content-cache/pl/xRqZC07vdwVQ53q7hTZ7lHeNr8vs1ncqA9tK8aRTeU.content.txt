revision: 69224154
title: olimpiada astronomiczna
url: https://pl.wikipedia.org/wiki/Olimpiada_Astronomiczna


---

Olimpiada Astronomiczna (oficjalna nazwa MEN: Olimpiada z Astronomii i Astrofizyki) – olimpiada szkolna z zakresu astronomii, organizowana od roku szkolnego 1957/58 dla uczniów szkół ponadpodstawowych, a następnie szkół ponadgimnazjalnych. Organizatorem zawodów jest Planetarium Śląskie. Przewodniczącym Komitetu Głównego Olimpiady jest prof. dr hab. Andrzej Sołtan z Centrum Astronomicznego im. Mikołaja Kopernika PAN.
Olimpiada jest finansowana przez Ministerstwo Edukacji Narodowej, na podstawie wyników otwartego konkursu ofert. 
Zawody podzielone są na trzy części:

etap szkolny – rozwiązanie dwóch serii zadań (w tym zadania obserwacyjnego) i przesłanie rozwiązań do Komitetu Głównego Olimpiady;
etap okręgowy – rozwiązanie czterech zadań, w tym jednego praktycznego;
etap centralny – rozwiązanie sześciu zadań (w tym jednego obserwacyjnego) w dwóch turach. W przypadku złej pogody zadanie obserwacyjne zamienione jest na zadanie z analizy danych.Najlepsza piątka uczestników etapu centralnego otrzymuje nominację do reprezentacji Polski na Międzynarodowej Olimpiadzie z Astronomii i Astrofizyki.
Uprawnienia wynikające z uzyskania statusu laureata bądź finalisty są zróżnicowane w zależności od danej uczelni. Decyzje Senatów mogą pozwolić na całkowite lub częściowe zwolnienie z rekrutacji na studia.


== Uwagi ==


== Przypisy ==


== Linki zewnętrzne ==
Archiwum olimpiad astronomicznych
Olimpiada Astronomiczna. [w:] Liceum.pl [on-line]. 2007. [dostęp 2014-07-30]. [zarchiwizowane z tego adresu (2008-09-22)].