revision: 68207399
title: "Sobrino de Bot\xEDn"
url: https://pl.wikipedia.org/wiki/Sobrino_de_Bot%C3%ADn


---

Sobrino de Botín – według Księgi Rekordów Guinnessa, najstarsza restauracja świata, która została otwarta w 1725 roku


== Historia ==
Restaurację otworzył Francuz nazwiskiem Jean Botín i nazywała się ona początkowo Casa Botin. Podróżując po Hiszpanii, zachwycił się kuchnią Segowii do tego stopnia, że postanowił otworzyć w Madrycie restaurację serwującą tamtejsze specjały. 
Botin nie miał dzieci i przekazał restaurację bratankowi swojej żony i dlatego nazwa została zmieniona na Sobrino de Botin („bratanek” po hiszpańsku to właśnie sobrino). 
Według informacji, nieco odmiennej, z oficjalnej strony restauracji „Sobrino de Botin”, na jednej z ulic w rejonie handlu i rzemiosła osiedlił się francuski kucharz Jean Botín, wraz z żoną pochodzącą z Asturii, z zamiarem podjęcia pracy u szlachcica z dworu habsburskiego. W 1725 roku bratanek żony Botína otworzył małą karczmę przy Calle Cuchilleros i przeprowadził remont parteru budynku, zamykając istniejące podcienia. Dowodem tej pracy jest płyta przy wejściu do budynku z datą. Od 1930 roku właścicielem restauracji jest rodzina González (pierwszymi byli Amparo Martín i jej mąż Emilio González). 
Sobrino de Botin cieszy się sławą najstarszej restauracji na świecie i taką informację podaje Guinness. Jest jednak kilka restauracji znacznie starszych. Restauracja madrycka otrzymała to wyróżnienie, ponieważ pozostaje w tym samym oryginalnym budynku i z tym samym wnętrzem z XVIII wieku.
Restauracja budziła zainteresowanie wielu autorów i została wspomniana w powieściach m.in.: Ernesta Hemingwaya (Słońce też wschodzi), Fredericka Forsytha (Ikona, Kobra), Grahama Greene'a (Monsignore Kichote) i Jamesa Michenera.
Uważa się, że Francisco Goya jako nastolatek zmywał naczynia w kuchni Botina.


== Zobacz też ==
Hōshi – jeden z najstarszych hoteli świata z VIII wieku
Stowarzyszenie Enochian – światowe stowarzyszenie firm rodzinnych, które liczą minimum 200 lat
St. Peter Stiftskeller –  restauracja z 803 roku wewnątrz klasztoru św. Piotra, w Salzburgu, w Austrii


== Uwagi ==


== Przypisy ==


== Linki zewnętrzne ==
Oficjalna strona restauracji. casabotin.com. [zarchiwizowane z tego adresu (2017-10-17)].
Lista siedmiu najstarszych restauracji na świecie (Sobrino de Botin jest na 7. miejscu.) (ang.)
Hemingway’s legacy lives on at world’s oldest restaurant (ang.)
Oficjalna strona ryokanu Nishiyama Onsen Keiunkan (ang. • jap. • chiń.)
Oficjalna strona restauracji St. Peter Stiftskeller (ang. • niem.)