revision: 68966845
title: "Nowa Wie\u015B K\u0142odzka"
url: https://pl.wikipedia.org/wiki/Nowa_Wie%C5%9B_K%C5%82odzka


---

Nowa Wieś Kłodzka (niem. Neudorf) – wieś w Polsce położona w województwie dolnośląskim, w powiecie kłodzkim, w gminie Nowa Ruda.


== Położenie ==
Nowa Wieś Kłodzka to wieś łańcuchowa leżąca w dolinie Czerwionka, na granicy Gór Bardzkich, Sowich i Garbu Dzikowca, na zachód od Przełęczy Srebrnej, na wysokości około 435-480 m n.p.m.


== Podział administracyjny ==
W latach 1975–1998 miejscowość administracyjnie należała do województwa wałbrzyskiego.


== Historia ==
Pierwsza wzmianka o Nowej Wsi Kłodzkiej pochodzi z roku 1341. W XVIII wieku w pobliżu wsi powstał kamieniołom, a w latach późniejszych zbudowano kilka wapienników, które pracowały m.in. na potrzeby budowanej wówczas twierdzy srebrnogórskiej. W roku 1840 we wsi były: kościół, szkoła, sześć wapienników, warsztaty tkackie oraz gospoda, z której zatrzymywali się turyści udający się do twierdzy srebrnogórskiej. Ruch turystyczny nasilił się po roku 1902, kiedy to w pobliżu wsi oddano do użytku przystanek Kolei Sowiogórskiej. Po 1945 roku zlikwidowano Kolej Sowiagórską, co przyczyniło się do spadku liczby ludności. W 1978 roku były tu 43 gospodarstwa rolne, w 1988 roku ich liczba zmalała do 20.


== Zabytki ==
Nowej Wsi Kłodzkiej są następujące obiekty zabytkowe:

kościół pw. Podwyższenia Krzyża Świętego wzmiankowany w 1486 roku,
kilka okazałych domów pochodzących z XVIII i XIX wieku,
kapliczka domkowa z 1699 roku, położona w górnej części wsi.


== Turystyka ==
Przez Nową Wieś Kłodzką przechodzi  Główny Szlak Sudecki ze Słupca na Przełęcz Srebrną.


== Przypisy ==


== Bibliografia ==
WaldemarW. Brygier WaldemarW., TomaszT. Dudziak TomaszT., IwonaI. Chomiak IwonaI., Ziemia Kłodzka, Pruszków: Oficyna Wydawnicza "Rewasz", 2010, ISBN 978-83-89188-95-3, OCLC 751422625 .brak strony (książka)
Słownik geografii turystycznej Sudetów. Marek Staffa (redakcja). T. 11: Góry Sowie, Wzgórza Włodzickie. Wrocław: Wyd: I-Bis 1995, ISBN 83-85773-12-6.


== Linki zewnętrzne ==
Neudorf, [w:] Słownik geograficzny Królestwa Polskiego, t. VII: Netrebka – Perepiat, Warszawa 1886, s. 9 .