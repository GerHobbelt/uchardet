revision: 69123570
title: "Nowa Wie\u015B Ujska"
url: https://pl.wikipedia.org/wiki/Nowa_Wie%C5%9B_Ujska


---

Nowa Wieś Ujska – wieś w Polsce położona w województwie wielkopolskim, w powiecie pilskim, w gminie Ujście.
W latach 1975–1998 miejscowość administracyjnie należała do województwa pilskiego.


== Historia ==
Tereny wsi zamieszkiwane były już w okresie kultury łużyckiej oraz pomorskiej. O samej wsi wspomniano już w dokumentach z XV, w którym to powstał folwark. Według danych z końca XIX wieku wieś zamieszkiwało około 700 osób. Do ówczesnej Nowejwsi należała osada Sandkrug i kolonia. Mieszkańcy wioski pomagali walczącym w czasie powstania wielkopolskiego. Aż do końca II wojny światowej we wsi mieszkała spora liczba Niemców. Po wojnie mieszkała już tylko jedna rodzina niemiecka.
Po wojnie dużo ludności napłynęło ze Wschodu oraz województwa krakowskiego i poznańskiego. W 1945 r. było we wsi 136 gospodarstw, które z czasem weszły w skład spółdzielni rolniczej. W 1945 roku postawiono kaplicę dzięki Janowi Kinowi, którą zastąpiono w 1992 r. kościołem pw. Serca Jezusowego. 


== Gospodarka ==
Wieś jest typowo rolnicza. średnia wielkość gospodarstw wynosi 16 ha a największe dochodzą do 40-50 ha. We wsi znajdują się również 4 stawy. We wsi działa Stacja Doświadczalna Oceny Odmian, ośrodek szkolenia kierowców, prywatny warsztat mechaniczny, 4 bazy transportowe świadczące usługi.


== Położenie ==
Wieś leży niedaleko drogi krajowej nr 11. Do Ujścia jest stąd 4 km oraz 2 km od drogi wojewódzkiej nr 182 Ujście-Czarnków. Najbliższe wsie to: Mirosław, Chrustowo, Jabłonowo i Węglewo.


== Przypisy ==