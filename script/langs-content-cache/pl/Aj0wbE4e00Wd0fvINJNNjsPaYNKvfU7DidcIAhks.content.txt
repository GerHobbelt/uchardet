revision: 69163924
title: Edie Falco
url: https://pl.wikipedia.org/wiki/Edie_Falco


---

Edith Falco (ur. 5 lipca 1963 w Nowym Jorku) – amerykańska aktorka telewizyjna, filmowa i teatralna, trzykrotna laureatka nagrody Emmy. Zasłynęła dzięki roli Carmeli Soprano, żony Tony’ego Soprano w serialu Rodzina Soprano.


== Życiorys ==
Falco urodziła się na Brooklinie w Nowym Jorku. Jej ojciec, Frank Falco, był artystą, który pracował jako rzeźbiarz, a matka, Judith Anderson, była aktorką szwedzkiego pochodzenia. Ma trójkę rodzeństwa – Josepha, Paula i Ruth. Dorastała w Northport na Long Island, kończąc szkołę Northport High School w 1981 roku po tym jak zagrała rolę Elizy Doolittle w produkcji My Fair Lady. Studiowała na Uniwersytecie w Nowym Jorku z aktorami, Stanleyem Tucci i Vingiem Rhames z którym nadal się przyjaźni.
Jej pierwszą większą rolą było wystąpienie w 1994 roku w filmie Woody’ego Allena Strzały na Broadwayu. Powodem dla którego dostała tę rolę była znajomość z czasów studenckich z Erikiem Mendelsohnem, który był w tym czasie asystentem w ekipie Allena.
Falco jest jedną z trzech aktorek, które otrzymały w jednym roku Złoty Glob, nagrodę Emmy oraz SAG Award. Nagrody przyznano jej za rolę w serialu telewizyjnym Rodzina Soprano, w którym zagrała rolę Carmeli Soprano żony Tony’ego. Zagrała także w Prawo i porządek i Homicide: Life on the Street. W czasie swojej dotychczasowej kariery otrzymała 3 nagrody Emmy, dwa Złote Globy i trzy nagrody SAG.
Zagrała także w filmach Trust, Cop Land, Zagubione serca, Miasto słońca, za który otrzymała nagrodę Krytyków filmowych z Los Angeles za najlepszą rolę drugoplanową. Zagrała także w filmie Kolor zbrodni
Na Broadwayu wystąpiła m.in. w sztukach Side Man oraz Frankie and Johnny in the Claire de Lune.


== Filmografia ==
Hotel Lorraine (Sweet Lorraine, 1987) jako Karen
Niezwykła prawda (The Unbelievable Truth, 1989) jako Jane
Trust (1990) jako Peg Coughlin
Time Expired (1992) jako Ginny
Laws of Gravity (1992) jako Denise
I Was on Mars (1992) jako kobieta-taksówkarz
Rozdarcie (Rift, 1993) jako reżyser
Strzały na Broadwayu (Bullets Over Broadway, 1994) jako Lorna
Ognisty Wydmuch (Backfire!, 1995) jako Mama
Uzależnienie (The Addiction, 1995) jako Jean
Słoneczni chłopcy (The Sunshine Boys, 1995)
Czas do namysłu (Breathing Room, 1996) jako Marcy
Pogrzeb (The Funeral, 1996) jako Union Speaker
Przyczajeni (Layin' Low, 1996) jako Angie
Trouble on the Corner (1997) jako Vivian
Hurricane (1997) jako Joanne
Części intymne (Private Parts, 1997) jako Patty
Cost of Living (1997) jako Billie
Polowanie na strażaków (Firehouse, 1997) jako Kate Wilkinson
Oz (1997-2003) jako oficer Diane Whittlesey
Cop Land (1997) jako Berta
Jubilerka (A Price Above Rubies, 1998) jako Feiga
Zagubione serca (Random Hearts, 1999) jako Janice
Judy Berlin (1999) jako Judy Berlin
Rodzina Soprano (The Sopranos, 1999-2007) jako Carmela Soprano
Death of a Dog (2000) jako Mom
Miasto słońca (Sunshine State, 2002) jako Marly
The Great New Wonderful (2005) jako Safarah Polsky
W ciszy (The Quiet, 2005) jako Olivia Deer
Dziewczyna z planety Poniedziałek (The Girl From Monday, 2005) jako sędzia
Trójka z West Memphis (West Memphis Three, 2005)
Kolor zbrodni (Freedomland, 2006) jako Karen Collucci
Siostra Jackie (2009-2015) jako Jackie


== Nagrody ==
Złoty Glob
Najlepsza aktorka w serialu dramatycznym: 2003 Rodzina Soprano
2000 Rodzina Soprano
Nagroda Emmy
Najlepsza aktorka pierwszoplanowa w serialu komediowym: 2010 Siostra Jackie
Najlepsza aktorka pierwszoplanowa w serialu dramatycznym: 2003 Rodzina Soprano
2001 Rodzina Soprano
1999 Rodzina Soprano
Nagroda Gildii Aktorów Ekranowych
Najlepsza aktorka w serialu dramatycznym: 2008 Rodzina Soprano
2003 Rodzina Soprano
2000 Rodzina Soprano
Najlepsza obsada serialu dramatycznego: 2008 Rodzina Soprano
2000 Rodzina Soprano


== Przypisy ==


== Linki zewnętrzne ==
Edie Falco w bazie IMDb (ang.)
Edie Falco w bazie Filmweb
Biografia na stronie serialu Rodzina Soprano
Fan Club Edie Falco