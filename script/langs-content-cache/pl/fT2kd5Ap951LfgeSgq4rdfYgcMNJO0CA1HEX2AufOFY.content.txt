revision: 69312173
title: Emma Bell
url: https://pl.wikipedia.org/wiki/Emma_Bell


---

Emma Jean Bell (ur. 17 grudnia 1986 w Woodbury) – amerykańska aktorka, najbardziej znana z ról w filmach Frozen z 2010 roku i Oszukać przeznaczenie 5 z 2011 roku, a także z roli Amy w pierwszym sezonie serialu Żywe trupy wyemitowanego w 2010 roku. Obecnie występuje jako Emma Brown w serialu dramatycznym Dallas sieci TNT.


== Wczesne życie ==
Bell urodziła się w Woodbury w stanie New Jersey, a wychowała się w Stanton leżącym na obszarze Readington Township w tym samym stanie. Uczęszczała do Hunterdon Central Regional High School w pobliskim Flemington. W wieku 16 lat przeniosła się do Nowego Jorku. Pobierała nauki w Performing Arts High School położonej w dzielnicy Manhattanu Upper East Side. Jej matka była producentką programu 60 Minutes, a ojciec, Rob Bell, jest właścicielem kompleksowej firmy produkcyjnej Green Birdie Productions z siedzibą w Lambertville. Wcześniej był on reporterem, operatorem kamery oraz scenarzystą i reżyserem w WWOR-TV UPN 9 News.


== Kariera ==
Bell występowała w roli Parker O’Neill, jednej z głównych bohaterek filmu Frozen z 2010 roku, a także Molly Harper z horroru Oszukać przeznaczenie 5 z 2011 roku. Jej debiutem aktorskim był dramat sportowy Gracie, wystąpiła także w New York City Serenade, The Favor, Miłości naznaczonej śmiercią, Elektrze Luxx i Toporze 2.
W telewizji Bell wcieliła się w postać Amy, młodszej siostry Andrei (Laurie Holden), w pierwszym sezonie serialu Żywe trupy sieci AMC. Wystąpiła też w serialu telewizyjnym The Bedford Diaries z 2006 roku, a także w takich produkcjach jak Nie z tego świata, Prawo i porządek, Prawo i porządek: sekcja specjalna, Brygada ratunkowa czy CSI: Kryminalne zagadki Miami. Wzięła udział w dwóch pilotach telewizyjnych niewykupionych przez NBC: Reconstruction w 2011 roku i Midnight Sun w 2012 roku.
We wrześniu 2012 roku ogłoszono, że Bell wystąpi w regularnej roli w serialu dramatycznym Dallas sieci TNT. Gra postać Emmy Brown, córki Ann Ewing (Brenda Strong).


== Filmografia ==


== Przypisy ==


== Linki zewnętrzne ==
Emma Bell w bazie Filmweb
Emma Bell w bazie IMDb (ang.)