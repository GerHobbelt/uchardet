revision: 66101719
title: "II Liceum Og\xF3lnokszta\u0142c\u0105ce im. Adama Mickiewicza w S\u0142upsku"
url: https://pl.wikipedia.org/wiki/II_Liceum_Og%C3%B3lnokszta%C5%82c%C4%85ce_im._Adama_Mickiewicza_w_S%C5%82upsku


---

II Liceum Ogólnokształcące z Oddziałami Dwujęzycznymi im. A. Mickiewicza – jedna z najstarszych placówek oświatowych w Słupsku. Wraz z Gimnazjum nr 3 tworzyło Zespół Szkół Ogólnokształcących nr 2 aż do zlikwidowania placówek gimnazjalnych w Polsce. Od wielu lat szkoła zajmuje wysokie miejsce w ogólnopolskich rankingach szkół średnich konkurując z I Liceum Ogólnokształcącym im. Bolesława III Krzywoustego w Słupsku.


== Motto szkoły ==
Mądrość musisz sam z siebie własną dobyć pracą. – Adam Mickiewicz


== Historia szkoły ==
Budynek szkoły został wzniesiony w 1905 r. przy ówczesnej Friedrichstrasse (dziś Mickiewicza). Do 1945 r. mieściła się w nim Gemeindeschule nr III. Po II wojnie światowej rozpoczęła tam działalność Szkoła Podstawowa nr 1. SP nr 1 działała przy ul. Mickiewicza do 1949 r., gdy przeniesiono ją do budynku przy ulicy Buczka (obecnie Lutosławskiego).
Wówczas budynek przy ul. Mickiewicza przejęło Towarzystwo Przyjaciół Dzieci. Z jego inicjatywy powołana została 11-letnia Szkoła Ogólnokształcąca TPD – protoplasta II Liceum Ogólnokształcącego. Do kolejnej zmiany doszło w roku szkolnym 1965/1966, gdy szkole został nadany status liceum ogólnokształcącego i imię Adama Mickiewicza (szkoła podstawowa działająca w ramach TPD została wówczas przeniesiona na ulicę Małachowskiego – jest to dzisiejsza SP nr 9). 4 marca 1967 r. liceum otrzymało sztandar ufundowany przez Komitet Rodzicielski, dwa lata później odbył się pierwszy zjazd absolwentów (kolejne zjazdy miały miejsce w 1974 r., 1989 r., 1999 r.)
W 1977 r. szkoła otrzymała status Zespołu Szkół Ogólnokształcących nr 2, a w jej skład weszły: II Liceum Ogólnokształcące im. Adama Mickiewicza, Liceum Ogólnokształcące dla Pracujących Zaoczne i Średnie Studium Zawodowe. Cztery lata później oddano do użytku nowy obiekt sportowy z dwiema salami gimnastycznymi, a w szkole pojawiły się pierwsze klasy sprofilowane. W 1994 r. II LO zostało członkiem Stowarzyszenia Szkół Aktywnych, w szkole pojawiły się pierwsze klasy prowadzone według programów autorskich. Od 1999 r. szkoła regularnie pojawia się w rankingach najlepszych liceów w kraju, zajmując w nich wysokie miejsca (najwyższe 18 w 2008 r.)


== Dyrektorzy Szkoły ==


== Rankingi ==


=== Ranking Ogólnopolski ===
Ogólnopolskim Rankingu Szkół Średnich opracowywanym corocznie przez Miesięcznik Edukacyjny Perspektywy i dziennik Rzeczpospolita II LO regularnie zajmuje wysokie miejsca:

1999 - 40 miejsce
2000 - 24 miejsce
2001 - 21 miejsce
2002 - 23 miejsce
2003 - 27 miejsce
2004 - 35 miejsce
2005 - 26 miejsce
2006 - 53 miejsce
2007 - 55 miejsce
2008 - 18 miejsce
2009 - 34 miejsce
2010 - 33 miejsce
2011 - 76 miejsce
2012 - 222 miejsce
2013 - 206 miejsce
2014 - 142 miejsce
2015 - 195 miejsce
2016 - 102 miejsce
2017 - 142 miejsce
2018 - 113 miejsce
2019 - 183 miejsce
2020 - 179 miejsce


=== Ranking Olimpijski ===
2011 – 20 miejsce
2012 – 26 miejsce
2013 - 22 miejsce
2014 - 16 miejsce


== Działalność ==
II LO w Słupsku jest jedyną szkołą w mieście, która posiada strzelnicę sportową, gdzie prowadzone są zajęcia strzelectwa sportowego. Na terenie szkoły działa Klub Debat "Meritum", klub wolontariuszy, wielokrotnie nagradzany chór "Fantazja", Szkolny Klub Europejski oraz radiowęzeł.
Uczniowie szkoły odnoszą znaczące sukcesy w finałach konkursów i olimpiadach takich jak:

olimpiada wiedzy o Polsce i świecie współczesnym
olimpiada historyczna
olimpiada wiedzy o prawach człowieka
olimpiada wiedzy o Unii Europejskiej
europejska olimpiada społeczno-prawna
Olimpiada Wiedzy o Bankach
olimpiada filozoficzna
olimpiada biologiczna
olimpiada geograficzna i nautologiczna
olimpiada informatyczna
olimpiada języka francuskiego
olimpiada teologiczna
olimpiada fizyczna
Olimpiada Wiedzy Ekonomicznejoraz innych.


== Przypisy ==


== Linki zewnętrzne ==
Oficjalny serwis internetowy szkoły