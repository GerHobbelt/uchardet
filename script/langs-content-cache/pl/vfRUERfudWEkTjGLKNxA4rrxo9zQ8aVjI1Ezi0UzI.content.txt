revision: 70481487
title: "Swarz\u0119dz"
url: https://pl.wikipedia.org/wiki/Swarz%C4%99dz


---

Swarzędz (niem. Schwersenz) – miasto w woj. wielkopolskim, w powiecie poznańskim, siedziba gminy miejsko-wiejskiej Swarzędz. Położone nad Jeziorem Swarzędzkim, ok. 13 km od centrum Poznania. Jest siedzibą największej i najgęściej zaludnionej gminy wchodzącej w skład aglomeracji poznańskiej.
Według danych GUS z 1 stycznia 2021 miasto miało 29 862 mieszkańców. Jest dziewiątym co do liczby mieszkańców w woj. wielkopolskim i ma jedną z największych gęstości zaludnienia spośród polskich miast (3628 osób/km² – czwarta lokata w kraju, za Świętochłowicami oraz podwarszawskimi: Piastowem i Legionowem). Jest także siódmym co do wielkości miastem w Polsce niebędącym siedzibą powiatu.
Dawniej jeden z ośrodków włókienniczych Wielkopolski, obecnie miejsce prosperowania bardzo wielu warsztatów stolarskich, tapicerskich i meblowych.


== Położenie ==
Według danych GUS z 1 stycznia 2021 powierzchnia miasta wynosiła 8,23 km².


== Historia ==

Ślady osadnictwa człowieka w okolicach Swarzędza sięgają 8–3,5 tys. lat p.n.e. Potwierdzają to liczne stanowiska archeologiczne głównie z okresu kultury łużyckiej i przeworskiej, a także z mezolitu i wczesnego średniowiecza.
Pierwsze wzmianki pisane pojawiły się w 1366 o wsi Swarancz lub Swanrancz należącej do rodziny Górków herbu Łodzia. Byli oni w jej posiadaniu do 1592, kiedy to właścicielem został Mikołaj ze Srebrnej Góry koło Nakła. Następnie Swarzędz przeszedł w ręce rodziny Czarnkowskich herbu Nałęcz. Wieś liczyła wówczas 2,5 łana, 3 zagrodników, pasterza i 30 owiec.
Wieś szlachecka, własność kasztelana międzyrzeckiego Andrzeja Górki, około 1580 leżała w powiecie poznańskim województwa poznańskiego.
W 1610 właścicielem Swarzędza został wojewoda inowrocławski i kaliski – Zygmunt Grudziński herbu Grzymała, by 28 sierpnia 1638 wystawić na zamku w Kórniku dokument lokacyjny na prawie magdeburskim, potwierdzony przez króla Władysława IV, nadając miastu nazwę Grzymałowo. W kolejnych latach nazwę tę wyparła dawna nazwa wsi Swarzędz. Kolejnymi właścicielami byli Adam Antoni Opaliński, później aż do 1792 rodzina Koźmińskich z Iwanowic, następnie poznański kupiec Jan Klug, ok. 1796 kasztelan Bojanowski, później Kasawdów, a od ok. 1830 właścicielem dóbr był rząd pruski.
W 1910 Swarzędz liczył 3459 mieszkańców, tym: 1927 Polaków (55,7%), 1371 Niemców (39,6%) i 161 Żydów (4,7%).
Z okazji 350-lecia nadania praw miejskich, przypadającego w 1988, społeczeństwo ufundowało dla miasta sztandar. Swarzędz został również odznaczony przez Radę Państwa Krzyżem Komandorskim Orderu Odrodzenia Polski.
W latach 1975–1998 miasto administracyjnie należało do woj. poznańskiego.


== Zabytki wpisane do rejestru zabytków województwa wielkopolskiego ==

historyczne założenie urbanistyczne, 1366 – XIX/XX w., nr rej.: 2255/A z 24.11.1992
Kościół pw. św. Marcina z 1638, wielokrotnie przebudowany, nr rej.: 1189/A z 24.07.1970
zespół pałacowy przy ulicy Poznańskiej, obejmujący: pałac z XIX/XX w., 1923, park z końca XIX w., XX w. i Skansen Pszczelarski w dzielnicy Nowa Wieś, nr rej.: 2115/A z 30.03.1987
dom przy ulicy Piaski 3, szachulcowy, z XVIII/XIX w., nr rej.: 1157/A z 19.06.1970
dom przy ulicy Piaski 8 z początku XIX w., nr rej.: 1191/A z 24.04.1970
dom przy Rynku 23 z początku XIX w., nr rej.: 1190/A z 24.07.1970
dom przy ulicy Warszawskiej 5 z XVIII/XIX w., nr rej.: 1192/A z 24.07.1970


== Demografia ==
Piramida wieku mieszkańców Swarzędza w 2014.


== Gospodarka ==
W mieście i gminie istnieje kilka tysięcy podmiotów gospodarczych, w tym kilkadziesiąt z kapitałem zagranicznym. Swoje zakłady ulokowały tutaj takie firmy jak Volkswagen, British Petroleum, CLIP Logistics, Mercedes-Benz, Deceuninck, EVER Power Systems, Vox, Poz-Bruk, Panopa Logistik, Blum, Arvin Meritor, Stena Złomet. Istnieje również wiele średnich i małych przedsiębiorstw, w tym w tradycyjnych dla Swarzędza branżach: stolarskiej i tapicerskiej. W południowej części Swarzędza, przy drodze nr 92 i linii kolejowej istnieje Specjalna Strefa Ekonomiczna o powierzchni 80 ha, będąca podstrefą Kostrzyńsko-Słubickiej Specjalnej Strefy Ekonomicznej.
Funkcjonuje tu centrum handlowe ETC wraz z hipermarketem budowlanym Leroy Merlin, centrum handlowe „Nowa Wieś” (dawniej centrum handlowe „Agrobex”) oraz hipermarket budowlany Castorama.


== Transport ==

Przez Swarzędz przebiega droga krajowa nr 92 oraz linia kolejowa nr 3 a także bierze początek linia kolejowa nr 352. Na stacji Swarzędz zatrzymują się pociągi Kolei Wielkopolskich oraz od 9 września 2018 również Poznańskiej Kolei Metropolitalnej. Przewoźnikiem miejskim na terenie Swarzędza jest Swarzędzkie Przedsiębiorstwo Komunalne Sp. z o.o. obsługujący 16 autobusowych linii dziennych, jedną autobusową linię nocną oraz jedną sezonową linię rowerową (autobus z przyczepką na rowery). Do Swarzędza dociera także linia 425 obsługiwana przez MPK Poznań oraz linia 489 obsługiwana przez ZK Kleszczewo.


== Oświata ==
Do 31 sierpnia 2017 na terenie miasta Swarzędza funkcjonały trzy szkoły podstawowe, trzy gimnazja, jedno samodzielne liceum ogólnokształcące oraz dwa zespoły szkół ponadgimnazjalnych:

Szkoła Podstawowa nr 1 im. Stanisława Staszica w Swarzędzu
Szkoła Podstawowa nr 4 im. Jana Brzechwy w Swarzędzu
Szkoła Podstawowa nr 5 im. prof. Adama Wodziczki w Swarzędzu
Gimnazjum nr 1 w Swarzędzu (niepubliczne, Fundacji „Ekos”)
Gimnazjum nr 2 im. Królowej Jadwigi w Swarzędzu
Gimnazjum nr 3 im. Polskich Noblistów w Swarzędzu
I Liceum Ogólnokształcące w Swarzędzu (niepubliczne, Fundacji „Ekos”)
Zespół Szkół nr 1 im. Powstańców Wielkopolskich w Swarzędzu:
Technikum w Swarzędzu
Zasadnicza Szkoła Zawodowa w Swarzędzu
Zasadnicza Szkoła Zawodowa Specjalna w Swarzędzu
I Liceum Ogólnokształcące dla Dorosłych w Swarzędzu
Szkoła Policealna nr 1 w Swarzędzu
Zespół Szkół nr 2 w Swarzędzu:
II Liceum Ogólnokształcące im. Tadeusza Staniewskiego w Swarzędzu
Liceum Ogólnokształcące dla Dorosłych w Swarzędzu
II Szkoła Policealna im. Tadeusza Staniewskiego w SwarzędzuW wyniku reformy systemu oświaty z 2017 na terenie miasta Swarzędza funkcjonuje sześć szkół podstawowych, jedno samodzielne liceum oraz dwa zespoły szkół ponadpodstawowych:

Szkoła Podstawowa nr 1 im. Stanisława Staszica w Swarzędzu
Szkoła Podstawowa nr 2 im. Królowej Jadwigi w Swarzędzu
Szkoła Podstawowa nr 3 im. Polskich Noblistów w Swarzędzu
Szkoła Podstawowa nr 4 im. Jana Brzechwy w Swarzędzu
Szkoła Podstawowa nr 5 im. prof. Adama Wodziczki w Swarzędzu
Szkoła Podstawowa Fundacji „Ekos” w Swarzędzu (dotychczasowe Gimnazjum nr 1 w Swarzędzu – niepubliczne, Fundacji „Ekos”)
I Liceum Ogólnokształcące w Swarzędzu (niepubliczne, Fundacji „Ekos”)
Zespół Szkół nr 1 im. Powstańców Wielkopolskich w Swarzędzu:
Technikum w Swarzędzu
Branżowa Szkoła I Stopnia w Swarzędzu
Branżowa Szkoła I Stopnia Specjalna w Swarzędzu
III Liceum Ogólnokształcące w Swarzędzu
I Liceum Ogólnokształcące dla Dorosłych w Swarzędzu
Szkoła Policealna nr 1 w Swarzędzu
Zespół Szkół nr 2 w Swarzędzu:
II Liceum Ogólnokształcące im. Tadeusza Staniewskiego w Swarzędzu
II Szkoła Policealna im. Tadeusza Staniewskiego w SwarzędzuSieć szkół gminy Swarzędz tworzą ponadto szkoły podstawowe w Kobylnicy, Paczkowie, Wierzonce oraz dwie w Zalasewie.


== Kultura ==
Na terenie miasta działa Biblioteka Publiczna w Swarzędzu. Znajduje się również Skansen i Muzeum Pszczelarstwa im. prof. Ryszarda Kosteckiego.
20 września 2018 w dawnej remizie strażackiej przy ulicy Bramkowej zostało otwarte Swarzędzkie Centrum Historii i Sztuki – muzeum skupiające się na historii miasta i gminy. Na wystawie stałej można znaleźć informacje o początkach miasta, jego wielokulturowości, rozwoju przemysłu na tym terenie (w tym głównie stolarstwa) oraz okresie wojennym oczami Swarzędza i jego mieszkańców.


== Organizacje społeczne ==
Harcerski Klub Turystyczny „Azymut” w Swarzędzu (Związek Harcerstwa Polskiego i Polskie Towarzystwo Turystyczno-Krajoznawcze)
28 Swarzędza Drużyna Harcerska HKT „Azymut” „WIGRY” (Związek Harcerstwa Polskiego)
9 Swarzędzka Środowiskowa Drużyna Harcerska „Dąbrowa” im. Olgi i Andrzeja Małkowskich (Związek Harcerstwa Polskiego)
Swarzędzki Szczep Harcerski „Dukt” (Związek Harcerstwa Rzeczypospolitej)
Swarzędzki Związek Drużyn „CECH”
1 Swarzędzka Drużyna Harcerek „Zorza”
1 Swarzędza Drużyna Harcerzy „Wilki Północy” im. T. Kościuszki
8 Swarzędzka Drużyna Harcerek „Watra” im. Szarych Szeregów
9 Swarzędza Drużyna Harcerzy „Echo Puszczy” im. Andrzeja Małkowskiego
9 Swarzędza Drużyna Wędrowników „Puszczanie”
9 Swarzędzka Gromada Zuchów „Nieustraszone Puszczyki”
18 Swarzędzka Gromada Zuchenek „Polarne Płomyczki”
Oddział PTTK „Meblarz” w Swarzędzu (Polskie Towarzystwo Turystyczno-Krajoznawcze)
Koło PTTK Łaziki w Swarzędzu (Oddział Poznań – Nowe Miasto)
Klub Żołnierzy Rezerwy „Commando” w Swarzędzu (Liga Obrony Kraju)
Stowarzyszenie Przyjaciół Dzieci Specjalnej Troski im. Leszka Grajka w Swarzędzu
Stowarzyszenie Kulturalne Orkiestra Dęta w Swarzędzu
Stowarzyszenie „Bezpieczna Gmina Swarzędz”
Polski Komitet Pomocy Społecznej Stowarzyszenie Charytatywne, Zarząd Miejsko-Gminny w Swarzędzu


== Sport i turystyka ==
W Swarzędzu działa kilka klubów sportowych m.in. działający od 1921 piłkarski Klub Sportowy Unia Swarzędz – obecnie w trzeciej lidze, od 2013 piłkarskie Stowarzyszenie Sportowe Nad Cybiną Meblorz Swarzędz, I-ligowy koszykarski Klub Sportowy „Unia-Probasket”, Uczniowski Klub Sportowy „Lider” oraz klub hokeja na trawie UKS Swarek Swarzędz. W Swarzędzu znajduje się kilka boisk przeznaczonych do gry w piłkę nożną, koszykówkę, kryty basen i lodowisko.
Przy dworcu kolejowym początek ma  szlak turystyczny do Kobylnicy, natomiast w Nowej Wsi  szlak do Spławia. Na terenie miasta funkcjonuje Swarzędzki Szlak Meblowy.


== Wspólnoty wyznaniowe ==

Na terenie Swarzędza działalność religijną prowadzą następujące Kościoły i związki wyznaniowe:

Kościół rzymskokatolicki (dekanat swarzędzki):
parafia pw. Chrystusa Jedynego Zbawiciela (południowa część miasta),
parafia pw. Matki Bożej Miłosierdzia (północna część miasta),
parafia pw. Matki Bożej Wspomożycielki Wiernych (środkowo-zachodnia część miasta),
parafia pw. św. Józefa Rzemieślnika (Nowa Wieś),
parafia pw. św. Marcina (środkowa część miasta).
Kościół Zielonoświątkowy:
zbór „Jerusalem”
Świadkowie Jehowy:
zbór Swarzędz (Sala Królestwa Czerlejnko)


== Władze ==


=== Burmistrzowie miasta ===


=== Przewodniczący Prezydium Miejskiej Rady Narodowej ===


=== Naczelnicy Miasta i Gminy ===


=== Burmistrzowie Miasta i Gminy ===


=== Przewodniczący Rady Miejskiej od 1990 ===


== Współpraca międzynarodowa ==
Miasta i gminy partnerskie:
 Ronnenberg – od 1991
 Fredersdorf-Vogelsdorf – od 2008


== Media ==


=== Stacje telewizyjne ===
Telewizja STK


=== Czasopisma ===
Tygodnik Swarzędzki (ISSN 1234-7225)
Prosto z Ratusza (ISSN 1732-2480, bezpłatne pismo informacyjne)
Informator Swarzędzki (ISSN 1641-036X, swarzędzki miesięcznik informacyjno-ogłoszeniowy, wydawnictwo bezpłatne)
Informator Spółdzielczy Spółdzielni Mieszkaniowej w Swarzędzu (ISSN 1730-2951, bezpłatny magazyn informacyjny)


== Znani ludzie ==
Aleksander Doba
Piotr "Glaca" Mohammed


== Zobacz też ==
Cmentarz żydowski w Swarzędzu
Dom Zdrojowy Marco w Swarzędzu
Kościół Świętego Marcina w Swarzędzu


== Przypisy ==


== Bibliografia ==
Marcin Libicki, Piotr Libicki: Dwory i pałace wiejskie w Wielkopolsce. REBIS, 2003. ISBN 83-7301-243-5.brak strony w książce


== Linki zewnętrzne ==
Swarzędz w „Słowniku historyczno-geograficznym województwa poznańskiego w średniowieczu”
Oficjalna strona miasta i gminy Swarzędz
Strona poświęcona historii miasta Swarzędz
Swarzędz (1), [w:] Słownik geograficzny Królestwa Polskiego, t. XI: Sochaczew – Szlubowska Wola, Warszawa 1890, s. 630 .
Strona Swarzędzkiego Centrum Historii i Sztuki