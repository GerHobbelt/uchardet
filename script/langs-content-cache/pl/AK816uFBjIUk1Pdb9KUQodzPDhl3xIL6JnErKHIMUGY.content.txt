revision: 69123568
title: "Nowa Wie\u015B Szlachecka"
url: https://pl.wikipedia.org/wiki/Nowa_Wie%C5%9B_Szlachecka


---

Nowa Wieś Szlachecka – wieś w Polsce położona w województwie małopolskim, w powiecie krakowskim, w gminie Czernichów. Wieś położona jest w mezoregionie zwanym Obniżeniem Cholerzyńskim w obrębie makroregionu Brama Krakowska.

W latach 1975–1998 miejscowość administracyjnie należała do województwa krakowskiego. Na południowo-zachodnim krańcu wsi znajduje się przysiółek Jesionka.
W miejscowości znajduje się Szkoła Podstawowa im. Świętego Stanisława Kostki.


== Historia ==
Pierwsi osadnicy miejscowości to szlachta zagrodowa przybyła z kresów wschodnich. Większość zabudowań rozłożona jest wzdłuż drogi (tzw. ulicówka), na południe i północ od niej żyzne pola co decyduje o jej rolniczym charakterze.  Najwyższe wzniesienie Karasiówka (312 m n.p.m.). Obecnie Nowa Wieś Szlachecka słynie z wyrobu wędlin.


== Zabytki ==
We wsi znajduje się kościół pod wezwaniem Matki Bożej Wspomożenia Wiernych (wybudowany w 1938, konsekrowany w 1960), parafia istnieje od 1950 roku.


== Przypisy ==