revision: 68462281
title: Spelling
url: https://pl.wikipedia.org/wiki/Tori_Spelling


---

Tori Spelling, właściwie Victoria Davey Spelling (ur. 16 maja 1973 w Los Angeles w Kalifornii) – amerykańska aktorka. Odtwórczyni roli Donny Martin w popularnym w latach 90. serialu młodzieżowym Beverly Hills, 90210.


== Życiorys ==


=== Wczesne lata ===
Urodziła się w Los Angeles w rodzinie pochodzenia żydowskiego jako córka Carole Gene „Candy” Spelling (z domu Marer) i Aarona Spellinga (1923–2006), producenta telewizyjnego. Jej młodszy brat Randy Gene (ur. 9 października 1978) także został  aktorem. Uczęszczała do Harvard-Westlake School w Los Angeles.


=== Kariera ===
W wieku ośmiu lat trafiła na szklany ekran w jednym z odcinków serialu ABC Vega$ (1981), którego jej ojciec, Aaron Spelling, był producentem, jako Julie z Robertem Urichem. W 1983, mając dziesięć lat pojawiła się w serialach ABC: Matt Houston, Statek miłości (The Love Boat), Hotel i Fantastyczna wyspa (Fantasy Island) oraz telewizyjnej komedii sensacyjnej ABC Shooting Stars (1983) z Parkerem Stevensonem, Billym Dee Williamsem i Davidem Faustino. Wystąpiła także w komedii Jeffa Kanewa Drużyna z Beverly Hills (Troop Beverly Hills, 1989) jako Jamie z drużyny 'Czerwone Pióra' z Shelley Long oraz trzech odcinkach serialu NBC Byle do dzwonka (Saved by the Bell, 1990) jako Violet Bickerstaff.

Sławę zawdzięcza roli Donny Marie Martin w operze mydlanej Beverly Hills, 90210 (1990-2000) i Melrose Place (1992). Zagrała potem w dreszczowcu psychologicznym NBC Śmierć cheerleaderki (A Friend to Die For, 1994) z Kellie Martin, komedii Straszny film 2 (Scary Movie 2, 2001), komedii romantycznej 50 Ways to Leave Your Lover (2004) z Paulem Schneiderem i Poppy Montgomery, a także w telewizyjnym dreszczowcu Lifetime Mother, May I Sleep with Danger? (2016) u boku Jamesa Franco.
Za występ w dreszczowcu Wesa Cravena Krzyk 2 (Scream 2, 1996) i rolę Lesly w czarnej komedii Upiorne święto (The House of Yes, 1997) zdobyła nominację do Złotej Maliny jako najgorsza nowa gwiazda. W 2002 zadebiutowała na scenie w Los Angeles w spektaklu Maybe Baby, It's You.
We wrześniu 2008 jej książka sTORI TELLING trafiła na listę bestsellerów „The New York Times”.


== Życie prywatne ==
3 lipca 2004 poślubiła Charliego Shaniana, z którym pozostawała w związku od 2002. W 2005 doszło do separacji, a 20 kwietnia 2006 – do rozwodu. 7 maja 2006 wyszła za Deana McDermotta, z którym ma trzech synów: Liama Aarona McDermotta (ur. 2007), Finna Daveya (ur. 2012) i Beau Deana McDermotta (ur. 2017), oraz dwie córki: Stellę Doreen McDermott (ur. 2008) i Hattie Margaret (ur. 2011).


== Wybrana filmografia ==


=== Seriale i filmy telewizyjne ===
Shooting Stars (1983) jako Jenny O'Keefe
The Three Kings (1987)
Beverly Hills, 90210 (1990–2000) jako Donna Martin
A Friend to Die For (1994) jako Stacy Lockwood
Deadly Pursuits (1996) jako Meredith
So Downtown (2003) jako Liz (wycofany po kilku odcinkach)
A Carol Christmas (2003) jako Carol
Do usług (2004) jako Molly
Family Plan (2005) jako Charlie
Hush (2005) jako Nina Hamilton
So NoTORIous (2006) jako ona sama
Tajemnice Smallville (2007–2009) jako Linda Lake
90210 (2009) jako Donna Martin


=== Filmy fabularne ===
Drużyna z Beverly Hills (1989) jako Jamie
Śmierć cheerleaderki (1994) jako Stacy Lockwood
Mamo, mogę spać z mordercą? (1996) jako Laurel Lewisohn
Dziewczyna do towarzystwa (1996) jako Joanna
Upiorne święto (1997) jako Lesly
Alibi (1997) jako Marti Gerrard
Krzyk 2 (1997) jako Sidney Prescott w filmie Cios/ona sama
Pechowi porywacze (1998) jako Lucy
Trick (1999) jako Katherine
Sol Goode (2001) jako Tammie
Straszny film 2 (2001) jako Alex Monday
Evil Alien Conquerors (2002) jako Jan (niewymieniona w czołówce)
50 Ways to Leave Your Lover (2004) jako Stephanie
Cthulhu (2006) jako Susan
Przed ołtarzem (2007) jako Alex
Fatalny trójkąt (2007) jako Elise


=== Reality show ===
Tori & Dean (od marca 2007)


== Przypisy ==


== Linki zewnętrzne ==
Tori Spelling w bazie IMDb (ang.)
Tori Spelling w bazie Filmweb
Tori Spelling w bazie Notable Names Database (ang.)