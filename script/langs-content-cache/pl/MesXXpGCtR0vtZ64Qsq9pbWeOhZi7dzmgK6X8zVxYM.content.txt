revision: 70429356
title: olimpiada informatyczna
url: https://pl.wikipedia.org/wiki/Olimpiada_Informatyczna


---

Olimpiada Informatyczna – przedmiotowa olimpiada szkolna z zakresu informatyki, powołana 10 grudnia 1993 przez Instytut Informatyki Uniwersytetu Wrocławskiego. Olimpiada organizowana jest corocznie od 1993 i skierowana do uczniów szkół średnich, choć mogą brać w niej udział także młodsi uczniowie. Zadania polegają na napisaniu programu komputerowego rozwiązującego określony problem algorytmiczny ukryty w treści podanego zadania.
W zadaniach określona jest relacja pomiędzy danymi wejściowymi a danymi wyjściowymi. Zawodnik musi opracować taki algorytm, by ta relacja została zachowana dla wszystkich danych z przedziałów określonych w zadaniu. Opracowany algorytm musi zostać zaimplementowany w jednym z dwóch języków programowania: C++ lub Pythonie. Od 2018 roku Olimpiada Informatyczna wycofała wsparcie dla C oraz Pascala. Jako efekt końcowy zawodnik udostępnia kod źródłowy swojego programu.
Organizatorzy dokonują sprawdzenia zadania w kilku krokach wykorzystując sprawdzaczkę: System Informatyczny Olimpiady (SIO). Najpierw kod zostaje skompilowany, po czym sprawdzana zostaje poprawność działania programu na zbiorze danych testowych. W zależności od poprawności oraz czasu wykonania w zależności od poszczególnych danych testowych przez program zostaje on odpowiednio oceniony.
Sprawozdania z przebiegu pierwszych 23 edycji konkursu dostępne są do pobrania ze strony internetowej Olimpiady Informatycznej.
Odpowiednikiem Olimpiady dla uczniów szkół podstawowych jest Olimpiada Informatyczna Juniorów.


== Przebieg ==
Całe zawody podzielone są na 3 etapy:

Etap pierwszy jest rozgrywany zdalnie. Uczestnicy rozwiązują zadania w domu. Rozwiązania są przesłane przez Internet lub zwykłą pocztą.
Etap drugi (okręgowy) jest rozgrywany w warunkach kontrolowanej samodzielności. Do tego etapu przechodzą osoby, które najlepiej wykonały zadania z pierwszego etapu. Zawodnicy rozwiązują zadania przez 5 godzin, każdego z dwóch dni zawodów.
Etap trzeci (finałowy) jest rozgrywany w warunkach kontrolowanej samodzielności w jednym miejscu. Do trzeciego etapu przechodzi około 80-100 osób, które najlepiej wykonały zadania z II etapu. Zawodnicy, którzy dostali się do trzeciego etapu otrzymują tytuł finalistów, mają zapewnione miejsce na niemalże wszystkich uczelniach w Polsce na kierunkach informatycznych i pokrewnych bez potrzeby zdawania egzaminu. Czołowi zawodnicy III etapu otrzymują tytuł laureata. Spośród nich wyłaniana jest reprezentacja na Międzynarodową Olimpiadę Informatyczną i inne zawody międzynarodowe. Tytuł finalisty lub laureata Olimpiady Informatycznej zapewnia wynik 100% na maturze z informatyki.


== Zwycięzcy ==


== Osiągnięcia międzynarodowe ==
Spośród osób, które osiągnęły najwyższe wyniki na Olimpiadzie Informatycznej, wybierani są reprezentanci do konkursów międzynarodowych.


=== Międzynarodowa Olimpiada Informatyczna (IOI) ===
Do 2018 roku Polacy zdobyli 109 medali na Międzynarodowej Olimpiadzie Informatycznej: 40 złotych, 39 srebrnych oraz 30 brązowych. Dwa razy także Polacy stali na najwyższym miejscu podium tej olimpiady:

XVIII IOI, 2006 – zwycięzcą Filip Wolski
XIX IOI, 2007 – zwycięzcą Tomasz KulczyńskiPoniższa tabela przedstawia reprezentacje Polski razem z wynikami na poszczególnych olimpiadach.


=== Olimpiada Informatyczna Krajów Europy Środkowej (CEOI) ===
Do 2018 roku odbyło się 25 edycji Olimpiady Informatycznej Krajów Europy Środkowej. Polacy zdobyli w niej 32 złote medale, 38 srebrnych oraz 30 brązowych medali. Dodatkowo 11 razy Polacy byli zwycięzcami CEOI.

CEOI 1996 – zwycięzcą Adam Borowski
CEOI 1998 – zwycięzcą Andrzej Gąsienica-Samek
CEOI 1999 – zwycięzcą Andrzej Gąsienica-Samek
CEOI 2001 – zwycięzcą Paweł Parys
CEOI 2003 – zwycięzcą Bartosz Walczak
CEOI 2006 – zwycięzcą Filip Wolski
CEOI 2010 – zwyciężczynią Anna Piekarska
CEOI 2011 – zwycięzcą Krzysztof Pszeniczny
CEOI 2015 – zwycięzcą Przemysław Jakub Kozłowski
CEOI 2017 – zwycięzcą Anadi Agrawal
CEOI 2018 – zwycięzcą Mariusz Trela


=== Bałtycka Olimpiada Informatyczna (BOI) ===
Do 2019 roku odbyło się 25 edycji Bałtyckiej Olimpiady Informatycznej. Polacy zdobyli w niej 50 złotych, 48 srebrnych oraz 25 brązowych medale, a 12 razy zostawali zwycięzcami BOI.

BOI 1997 – zwycięzcą Tomasz Waleń
BOI 1999 – zwycięzcą Andrzej Gąsienica-Samek
BOI 2003 – zwycięzcą Bartosz Walczak
BOI 2004 – zwycięzcą Filip Wolski
BOI 2005 – zwycięzcą Filip Wolski
BOI 2006 – zwycięzcą Tomasz Kulczyński
BOI 2008 – największą liczbę punktów zdobył startujący w drugiej (nieoficjalnej) drużynie polskiej Jakub Pachocki
BOI 2009 – zwycięzcą Jakub Pachocki
BOI 2011 – zwycięzcą Mateusz Gołębiewski
BOI 2012 – zwycięzcą Krzysztof Pszeniczny
BOI 2014 – zwycięzcą Jarosław Kwiecień
BOI 2015 – zwycięzcą Artur Puzio
BOI 2016 – zwycięzcą Mariusz Trela


=== Inne konkursy ===
Laureaci olimpiady osiągali później sukcesy w konkursach na poziomie akademickim (ACM ICPC) oraz innych otwartych konkursach programistycznych o charakterze algorytmicznym, takich jak: Google Code Jam, Internet Problem Solving Contest, TopCoder, Codechef i innych.


== Komitet główny ==
Poniższa lista przedstawia obecnych i byłych członków Komitetu Głównego Olimpiady Informatycznej. W nawiasach przedstawione są edycje Olimpiady, w których byli oni członkami tegoż komitetu.

Szymon Acedański (XV-obecnie)
Jacek Błażewicz (I-III)
Piotr Chrząstowski-Wachtel (I-V, XIII-obecnie)
Wojciech Coplak (II-III)
Zbigniew Czech (VII-obecnie)
Jerzy Dałek (I-XII)
Krzysztof Diks (II-obecnie)
Piotr Formanowicz (XVI-obecnie)
Paweł Gawrychowski (XXV-obecnie)
Paweł Idziak (X-obecnie)
Tomasz Idziaszek (XXI-obecnie)
Przemysława Kanarek (IV-XXIV)
Barbara Klunder (XVI-XVIII)
Krystyna Kominek (I-III)
Monika Kozłowska Zając (IV-obecnie)
Marcin Kubica (II-obecnie)
Tadeusz Kuran (I-obecnie)
Anna Beata Kwiatkowska (XI-obecnie)
Krzysztof Loryś (IV-obecnie)
Jan Madey (I-obecnie)
Andrzej W. Mostowski (I-III)
Jerzy Nawrocki (XIII-XV)
Jakub Radoszewski (XV-obecnie)
Wojciech Rytter (I-obecnie)
Mirosława Skowrońska (X-XV)
Krzysztof Stencel (IV-obecnie)
Maciej M. Sysło (I-obecnie)
Maciej Ślusarek (VII-obecnie)
Krzysztof J. Święcicki (I-obecnie)
Andrzej Walat (I-XV)
Tomasz Waleń (X-obecnie)
Stanisław Waligórski (I-XX)
Szymon Wąsik (XXI-obecnie)
Bolesław Wojdyło (I-IX)


== Zobacz też ==
Międzynarodowa Olimpiada Informatyczna
Olimpiada Informatyczna Juniorów


== Przypisy ==


== Linki zewnętrzne ==
Oficjalna strona olimpiady
Serwis internetowy olimpiady