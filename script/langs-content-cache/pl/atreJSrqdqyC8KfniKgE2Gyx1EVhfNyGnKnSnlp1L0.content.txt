revision: 66865626
title: "Marzena K\u0142uczy\u0144ska"
url: https://pl.wikipedia.org/wiki/Marzena_K%C5%82uczy%C5%84ska


---

Marzena Kłuczyńska (ur. 31 sierpnia 1984) – polska lekkoatletka specjalizująca się w biegach długich i ulicznych.


== Kariera ==
Od początku swojej kariery występowała na długich dystansach. W 2003 zdobyła dwa złote medale (3000 m i 5000 m) w mistrzostwach Polski juniorów w Zamościu. Rok później, na młodzieżowych mistrzostwach Polski w Gdańsku wywalczyła tytuł mistrzowski w biegu na 5000 m. W 2005, jeszcze jako młodzieżowiec, wystartowała w seniorskich mistrzostwach Polski w Białej Podlaskiej, zajmując drugie miejsce. W tym samym roku uplasowała się na siódmej pozycji w młodzieżowych mistrzostwach Europy w Erfurcie, na dystansie 10000 m. Już jako seniorka, w 2008, zajęła trzecie miejsce w mistrzostwach Polski w półmaratonie, natomiast rok później drugie, w tych samych zawodach.


== Rekordy życiowe ==


== Przypisy ==


== Linki zewnętrzne ==
Marzena Kłuczyńska w bazie World Athletics (ang.).
Marzena Kłuczyńska w bazie Polskiego Związku Lekkiej Atletyki (pol.)
Marzena Kłuczyńska, [w:] tilastopaja.eu [online] [dostęp 2020-03-26]  (ang.).