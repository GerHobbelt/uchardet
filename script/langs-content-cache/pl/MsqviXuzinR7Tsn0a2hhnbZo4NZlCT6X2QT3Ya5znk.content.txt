revision: 69120079
title: "Kami\u0144sk (wojew\xF3dztwo warmi\u0144sko-mazurskie)"
url: https://pl.wikipedia.org/wiki/Kami%C5%84sk_(wojew%C3%B3dztwo_warmi%C5%84sko-mazurskie)


---

Kamińsk (dawniej Stabławki, niem. Stablack-Süd) – osada w Polsce, położona w województwie warmińsko-mazurskim, w powiecie bartoszyckim, w gminie Górowo Iławeckie. W latach 1975–1998 miejscowość administracyjnie należała do województwa olsztyńskiego.


== Historia ==
W 1934 rozpoczęto prace nad poligonem wojskowym w okolicach Kamińska. W 1937 powstał kompleks koszarowy Stablack-Süd (Kamińsk).
Nazwę Kamińsk utworzono po 1945 przez przetłumaczenie na język polski pierwotnej nazwy stabis (zobacz: Stabławki), oznaczającej kamień. Nazwy tej nie uwzględniał urzędowy spis miejscowości województwa olsztyńskiego z 1951 – była używana tylko lokalnie i nieoficjalnie. Ale już w czasie Narodowego Spisu Powszechnego z 1970 nazwy Kamińsk użyto dla osady, a Stabławkami nazwano pola położone wokół wsi.
W 1983 była to osada o zwartej zabudowie i z elektrycznym oświetleniem ulic. We wsi było 46 domów, które zamieszkiwało 1034 osoby. Istnieje tu zakład karny (Zakład Karny Kamińsk). Wieś miała kanalizację, wodociągi, pięcioizbową szkołę podstawowa z programem ośmioklasowym, przedszkole, bibliotekę, salę kinową na 100 osób, boisko sportowe, sklep spożywczy, sklep wielobranżowy, wytwórnie drutu. W 1981 echem odbił się bunt więźniów.
W miejscowości istniała też Filialna SP im. Herkusa Monte (wcześniej oddzielna).


== Wspólnoty wyznaniowe ==
Na terenie zakładu karnego funkcjonuje kaplica prawosławna św. Barbary (należąca do parafii w Górowie Iławeckim). W zakładzie karnym działalność edukacyjno-oświatową prowadzą Świadkowie Jehowy (grupa na oddaleniu należąca do zboru Lidzbark Warmiński). 


== Sport ==
Istniała drużyna piłkarska GKS Zalew Kamińsk, która grała w "B" klasie.


== Przypisy ==


== Bibliografia ==
Bartoszyce. Z dziejów miasta i okolic. Wyd. drugie zmienione. Wyd. Pojezierze, Olsztyn 1987, 480 str., ISBN 83-7002-239-1