revision: 10349674
title: "\u0E27\u0E31\u0E14\u0E2A\u0E21\u0E32\u0E19\u0E21\u0E34\u0E15\u0E23 (\u0E08\
  \u0E31\u0E07\u0E2B\u0E27\u0E31\u0E14\u0E19\u0E04\u0E23\u0E23\u0E32\u0E0A\u0E2A\u0E35\
  \u0E21\u0E32)"
url: https://th.wikipedia.org/wiki/%E0%B8%A7%E0%B8%B1%E0%B8%94%E0%B8%AA%E0%B8%A1%E0%B8%B2%E0%B8%99%E0%B8%A1%E0%B8%B4%E0%B8%95%E0%B8%A3_(%E0%B8%88%E0%B8%B1%E0%B8%87%E0%B8%AB%E0%B8%A7%E0%B8%B1%E0%B8%94%E0%B8%99%E0%B8%84%E0%B8%A3%E0%B8%A3%E0%B8%B2%E0%B8%8A%E0%B8%AA%E0%B8%B5%E0%B8%A1%E0%B8%B2)


---

วัดสมานมิตร เป็นวัดราษฎร์สังกัดคณะสงฆ์ฝ่ายมหานิกาย ตั้งอยู่ในตำบลหนองงูเหลือม อำเภอเฉลิมพระเกียรติ จังหวัดนครราชสีมา  มีเนื้อที่ 23 ไร่ 2 งาน 30 ตารางวา ปัจจุบันมีพระครูโอภาสศีลคุณ (หลวงพ่อไสว) เป็นเจ้าอาวาสวัดสมานมิตร และ พระปลัดจรูญ โกสโล เป็นรองเจ้าอาวาสวัดสมานมิตรเดิมเรียกว่า วัดเสม็ด  ตามชื่อของหมู่บ้านและมีต้นเสม็ดขึ้นอยู่ทางทิศตะวันตกของวัดจำนวนมาก ต่อมาเปลี่ยนชื่อมาเป็น "วัดสมานมิตร" เนื่องจากวัดนี้เป็นศูนย์รวมแรงศรัทธาของชาวบ้านเสม็ดและชาวบ้านโพธิ์น้อยที่มักจะมาทำบุญร่วมกัน แสดงถึงความสมานฉันท์ของชาวบ้านทั้งสองหมู่บ้าน ได้รับพระราชทานวิสุงคามสีมา เมื่อวันที่ 5 ธันวาคม พ.ศ. 2439 ได้รับพระราชทานวิสุงคามสีมาครั้งหลังเมื่อวันที่ 29 มิถุนายน พ.ศ. 2559อาคารเสนาสนะที่สำคัญ ได้แก่ อุโบสถหลังใหม่ ภายในประดิษฐานพระพุทธชินราช (จำลอง) นอกจากนี้ใต้ฐานของอุโบสถยังเป็นที่สำหรับการทำพิธีลอดโบสถ์ และเป็นที่ประดิษฐานพระพุทธรูปหลวงพ่อโสธรจำลอง พระแก้วมรกตจำลอง และพระประจำวันเกิด ส่วนอุโบสถเก่า ภายในมีรูปหล่อหลวงพ่ออ๊อด โอภาโส อดีตเจ้าอาวาสวัดสมานมิตร หลวงพ่อดีวัดหนองจอก และหลวงพ่อจำลอง สิริภทฺโธวัดหนองจอก หลวงปู่ใหญ่เฉลิมพระเกียรติ เป็นพระพุทธรูปสมเด็จองค์ปฐมองค์แรกที่ใหญ่ที่สุดในอำเภอเฉลิมพระเกียรติสร้างเพื่อเทิดพระเกียรติในพระบาทสมเด็จพระมหาภูมิพลอดุลยเดชมหาราช บรมนาถบพิตร ขณะทรงครองราชย์ ครบ 70 พรรษา


== อ้างอิง ==