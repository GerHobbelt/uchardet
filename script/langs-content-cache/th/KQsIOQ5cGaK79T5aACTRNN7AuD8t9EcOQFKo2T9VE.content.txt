revision: 10299775
title: "\u0E40\u0E23\u0E37\u0E2D\u0E14\u0E33\u0E19\u0E49\u0E33\u0E22\u0E39\u0E40\u0E04\
  \u0E23\u0E19\u0E0B\u0E32\u0E1B\u0E2D\u0E23\u0E34\u0E0C\u0E40\u0E0C\u0E35\u0E22"
url: https://th.wikipedia.org/wiki/%E0%B9%80%E0%B8%A3%E0%B8%B7%E0%B8%AD%E0%B8%94%E0%B8%B3%E0%B8%99%E0%B9%89%E0%B8%B3%E0%B8%A2%E0%B8%B9%E0%B9%80%E0%B8%84%E0%B8%A3%E0%B8%99%E0%B8%8B%E0%B8%B2%E0%B8%9B%E0%B8%AD%E0%B8%A3%E0%B8%B4%E0%B8%8C%E0%B9%80%E0%B8%8C%E0%B8%B5%E0%B8%A2


---

ซาปอริฌเฌีย (ยู-01) (ยูเครน: Запоріжжя) เป็นเรือดำน้ำดีเซลไฟฟ้าโครงการ 641 (ชั้นฟอกซ์ทรอต) และเป็นเรือดำน้ำเพียงลำเดียวของกองทัพเรือยูเครน กระทั่งถูกเข้ายึดในเดือนมีนาคม ค.ศ. 2014 โดยกองกำลังรัสเซียในช่วงการผนวกคาบสมุทรไครเมียของรัสเซีย ค.ศ. 2014 มันเคยชูหมายเลขธงชายบี-435 ของกองทัพเรือโซเวียต ซาปอริฌเฌียลำนี้ได้รับการออกแบบที่สำนักออกแบบรูบิน (เซนต์ปีเตอส์เบิร์ก)
มันถูกเข้ายึดเมื่อวันที่ 22 มีนาคม ค.ศ. 2014 (ในช่วงวิกฤตการณ์ไครเมีย ค.ศ. 2014) ท่ามกลางกัปตันเรือดำน้ำของพวกเขา กำลังพลยูเครนส่วนใหญ่ได้ออกจากเรือ ในขณะที่คนอื่น ๆ เลือกที่จะเริ่มทำงานให้แก่กองเรือทะเลดำของรัสเซียร่วมกับเรือดำน้ำ
ซาปอริฌเฌียลำนี้มีลูกเรือ 78 นาย บังคับบัญชาโดยนาวาเอก โอเลห์ ออร์ลอฟ เรือดำน้ำนี้ดำเนินการโดยหน่วยสำรอง ซึ่งยังไม่ได้กลับไปปฏิบัติหน้าที่แนวหน้าหลังจาก 'การตกแต่งใหม่' ของมัน ภายหลังจากช่วงวิกฤตการณ์ไครเมียได้เปิดเผยว่าเรือแทบจะไม่หมาะสำหรับออกทะเล และล้าสมัยเกินไปสำหรับการงานทุกประเภท


== ประวัติ ==
กระดูกงูของซาปอริฌเฌีย ได้รับการวางใน ค.ศ. 1970 ที่อู่ต่อเรือแอดมิรัลตีใหม่ในเลนินกราด) ใน ค.ศ. 1970 มันได้รับการขึ้นระวางเรือเข้าสู่กองเรือภาคเหรือธงแดงโซเวียต ที่ซึ่งทำการลาดตระเวน 14 ครั้ง รวมถึงได้ไปเยี่ยมท่าเรือในประเทศคิวบา ส่วนใน ค.ศ. 1990 เรือดำน้ำได้รับการโยกย้ายไปยังกองเรือทะเลดำโซเวียต ซึ่งเข้าประจำการที่นั่นจนถึงปี ค.ศ. 1994 และใน ค.ศ. 1995 แบตเตอรี่ของเรือดำน้ำได้พังอย่างถาวรและมันก็ถูกทอดทิ้งโดยไม่เปลี่ยนใหม่
ใน ค.ศ. 1997 ไม่สามารถซ่อมเรือดำน้ำที่ไม่ได้ใช้งานได้ ฝ่ายบริหารของกองทัพเรือรัสเซียได้ส่งมอบให้แก่กองทัพเรือยูเครนในช่วงการแบ่งแยกกองเรือทะเลดำ เช่นเดียวกับเรือรบส่วนใหญ่ของประเทศ มันได้รับการเปลี่ยนชื่อตามเมืองหนึ่งในยูเครน – ซาปอริฌเฌีย ชุมชนของเมืองเริ่มให้การสนับสนุนเรือ โดยเฉพาะอย่างยิ่งความต้องการที่พักของลูกเรือ แต่ใน ค.ศ. 2003 รัฐบาลยูเครนสามารถซื้อแบตเตอรี่ใหม่ในต่างประเทศ และทำให้การอยู่รอดของซาปอริฌเฌียเป็นจริง อย่างไรก็ตาม มันได้รับการส่งไปซ่อมแซมในเซวัสโตปอลทันทีใน ค.ศ. 2005 ซาปอริฌเฌียได้รับการพิจารณาให้เข้าร่วมการฝึกร่วมใน ค.ศ. 2006 ที่ดำเนินการโดยกองทัพเรือยูเครนและกองทัพเรืออิตาลี แต่การเสร็จสิ้นของการซ่อมแซมเรือได้ถูกเลื่อนออกไป โดยซาปอริฌเฌียอยู่ในระหว่างการซ่อมแซมเป็นเวลานานหลายปี และเป็นยูนิตทหารที่ไม่ได้ใช้งานตามที่อนาโตลี ฮรีตเซนโก ผู้เป็นรัฐมนตรีว่าการกระทรวงกลาโหมได้กล่าวในเดือนเมษายน ค.ศ. 2006 กระทั่งในเดือนมกราคม ค.ศ. 2007 ฮรีตเซนโก (รัฐมนตรีว่าการกระทรวงกลาโหม) ได้ระบุว่ายูเครนตั้งใจที่จะขายซาปอริฌเฌีย


== ดูเพิ่ม ==
กองทัพยูเครน


== หมายเหตุ ==


== แหล่งข้อมูลอื่น ==

UNIAN news agency photo เก็บถาวร 2016-03-04 ที่ เวย์แบ็กแมชชีน
Submarine in Dry dock
72 Photos of Ukrainian Submarine
Ukrainian, Italian Navies To Conduct Joint Exercise in Black Sea in 2006
Ukrainian submarine Zaporizhzhia is docked at coordinates 44°36′46″N 33°33′22″E
Last "Foxtrot" of Soviet fleet (ยูเครน)