revision: 10767828
title: "\u0E2D\u0E33\u0E40\u0E20\u0E2D\u0E1B\u0E25\u0E32\u0E1B\u0E32\u0E01"
url: https://th.wikipedia.org/wiki/%E0%B8%AD%E0%B8%B3%E0%B9%80%E0%B8%A0%E0%B8%AD%E0%B8%9B%E0%B8%A5%E0%B8%B2%E0%B8%9B%E0%B8%B2%E0%B8%81


---

ปลาปาก  เป็นอำเภอหนึ่งของจังหวัดนครพนม


== ประวัติ ==
สถานที่ตั้งรกรากของชาวปลาปาก นับว่าเป็นชนเผ่าที่น่าสนใจมิใช่น้อยเลยทีเดียว ความเป็นมาของบรรพบุรุษของชาวปลาปากเดิมมีถิ่นที่อยู่ในเขตประเทศลาวที่เมืองมหาชัย แขวงคำม่วน พระทองสัมฤทธิ์ที่กล่าวถึงในตำนานนี้มีอยู่จริง และประดิษฐานอยู่ที่วัดคณิศรธรรมิการาม
คำว่า “เว้า” นี้เป็นภาษาท้องถิ่นซึ่งความหมายก็คือ พูด ตำนานเกี่ยวกับ ปลาเว้า มีประวัติความเป็นมาว่าบริเวณนี้ในฤดูฝนมีน้ำหลาก จึงทำให้มีปลาชนิดหนึ่งลักษณะคล้ายปลาตะเพียนทองมารวมอยู่เป็นจำนวนมาก และส่งเสียงร้องอึงคะนึงคล้ายเสียงคนพูดกัน ชาวบ้านจึงพากันเรียกขานบริเวณแห่งนี้ว่า ปลาเว้า(ปลาพูด) คำว่า “ปาก” นี้ในภาษาถิ่นอีสานเป็นคำกริยา หมายถึง พูด ดังนั้น ปลาปากก็คือ ปลาพูดหรือ ปลาเว้านั่นเอง ชาวบ้านจึงได้ตั้งชื่อว่า ปลาปากตั้งแต่นั้นมา
วันที่ 15 มิถุนายน 2508 แยกพื้นที่ตำบลปลาปาก ตำบลกุตาไก้ และตำบลหนองฮี อำเภอเมืองนครพนม มาตั้งเป็น กิ่งอำเภอปลาปาก ขึ้นการปกครองกับอำเภอเมืองนครพนม
วันที่ 20 กันยายน 2509 ตั้งตำบลนามะเขือ แยกออกจากตำบลกุตาไก้ ตั้งตำบลมหาชัย แยกออกจากตำบลปลาปาก ตั้งตำบลโคกสว่าง แยกออกจากตำบลปลาปาก และตำบลหนองฮี
วันที่ 16 พฤศจิกายน 2514 ยกฐานะกิ่งอำเภอปลาปาก อำเภอเมืองนครพนม เป็น อำเภอปลาปาก
วันที่ 5 กรกฎาคม 2517 ตั้งตำบลโคกสูง แยกออกจากตำบลมหาชัย
วันที่ 31 ตุลาคม 2521 ตั้งตำบลหนองเทาใหญ่ แยกออกจากตำบลโคกสว่าง
วันที่ 28 กุมภาพันธ์ 2528 จัดตั้งสุขาภิบาลปลาปาก ในท้องที่บางส่วนของตำบลปลาปาก
วันที่ 25 พฤษภาคม 2542 ยกฐานะสุขาภิบาลปลาปาก เป็นเทศบาลตำบลปลาปาก


== ที่ตั้งและอาณาเขต ==
อำเภอปลาปากมีอาณาเขตติดต่อกับอำเภอข้างเคียง ดังนี้

ทิศเหนือ ติดต่อกับอำเภอเมืองนครพนม
ทิศตะวันออก ติดต่อกับอำเภอเมืองนครพนมและอำเภอเรณูนคร
ทิศใต้ ติดต่อกับอำเภอเรณูนคร อำเภอนาแก และอำเภอวังยาง
ทิศตะวันตก ติดต่อกับอำเภอโพนนาแก้วและอำเภอกุสุมาลย์ (จังหวัดสกลนคร)


== การแบ่งเขตการปกครอง ==


=== การปกครองส่วนภูมิภาค ===
อำเภอปลาปากแบ่งเขตการปกครองย่อยออกเป็น 8 ตำบล 85 หมู่บ้าน ได้แก่


=== การปกครองส่วนท้องถิ่น ===
ท้องที่อำเภอปลาปากประกอบด้วยองค์กรปกครองส่วนท้องถิ่น 9 แห่ง ได้แก่

เทศบาลตำบลปลาปาก ครอบคลุมพื้นที่บางส่วนของตำบลปลาปาก
องค์การบริหารส่วนตำบลปลาปาก  ครอบคลุมพื้นที่ตำบลปลาปาก (เฉพาะนอกเขตเทศบาลตำบลปลาปาก)
องค์การบริหารส่วนตำบลหนองฮี  ครอบคลุมพื้นที่ตำบลหนองฮีทั้งตำบล
องค์การบริหารส่วนตำบลกุตาไก้  ครอบคลุมพื้นที่ตำบลกุตาไก้ทั้งตำบล
องค์การบริหารส่วนตำบลโคกสว่าง  ครอบคลุมพื้นที่ตำบลโคกสว่างทั้งตำบล
องค์การบริหารส่วนตำบลโคกสูง  ครอบคลุมพื้นที่ตำบลโคกสูงทั้งตำบล
องค์การบริหารส่วนตำบลมหาชัย  ครอบคลุมพื้นที่ตำบลมหาชัยทั้งตำบล
องค์การบริหารส่วนตำบลนามะเขือ  ครอบคลุมพื้นที่ตำบลนามะเขือทั้งตำบล
องค์การบริหารส่วนตำบลหนองเทาใหญ่  ครอบคลุมพื้นที่ตำบลหนองเทาใหญ่ทั้งตำบล


== สถานศึกษา ==


=== โรงเรียนรัฐบาล ===
โรงเรียนปลาปากวิทยา
โรงเรียนโคกสว่างประชาสรรค์
โรงเรียนธรรมโฆษิตวิทยา
โรงเรียนกุตาไก้วิทยา
โรงเรียนมหาชัยวิทยา
วิทยาลัยการอาชีพวัดโฆสมังคลาราม


== สถานที่ท่องเที่ยว ==
วัดพระธาตุมหาชัย
วัดโฆสมังคลาราม
ศูนย์วัฒนธรรมวัดคณิศรธรรมิการาม
สวนรุกขชาติวังปอพาน
ศูนย์ส่งเสริมศิลปาชีพบ้านทันสมัยในพระบรมราชินูปถัมภ์
วัดจอมแจ้ง บ้านศรีธน
โครงการฟาร์มตัวอย่างตามพระราชดำริ บ้านนาสีนวล
วัดป่ามหาชัย
สวนหย่อมสาธารณะ
ต้นจามจุรียักษ์ วัดจอมศรี บ้านนามะเขือ


== ประเพณี ==
เทศกาลกินแตงไทย แตงโมหวาน