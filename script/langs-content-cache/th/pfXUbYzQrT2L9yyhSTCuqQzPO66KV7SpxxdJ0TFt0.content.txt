revision: 9594269
title: "\u0E27\u0E32\u0E0B\u0E34\u0E25\u0E35 \u0E42\u0E0B\u0E42\u0E25\u0E21\u0E34\u0E19"
url: https://th.wikipedia.org/wiki/%E0%B8%A7%E0%B8%B2%E0%B8%8B%E0%B8%B4%E0%B8%A5%E0%B8%B5_%E0%B9%82%E0%B8%8B%E0%B9%82%E0%B8%A5%E0%B8%A1%E0%B8%B4%E0%B8%99


---

วาสิลี อนาโตลเยวิช โซโลมิน (Vasily Anatolyevich Solomin; ภาษารัสเซีย: Василий Анатольевич Соломи) เกิดเมื่อ 5 มกราคม พ.ศ. 2496 ในรัสเซีย เสียชีวิตเมื่อ 28 ธันวาคม พ.ศ. 2540 ที่รัสเซีย เป็นนักมวยสากลสมัครเล่นชาวรัสเซีย ติดทีมชาติสหภาพโซเวียตเข้าแข่งขันกีฬาโอลิมปิก 2 ครั้ง และได้เหรียญทองแดงในรุ่นไลท์เวทเมื่อ พ.ศ. 2519


== ประวัติ ==
โซโลมินเริ่มชกมวยสากลสมัครเล่นเมื่อ พ.ศ. 2512  และติดทีมชาติสหภาพโซเวียตเข้าแข่งขันกีฬาโอลิมปิก พ.ศ. 2515 ในรุ่นแบนตัมเวท รอบแรกได้บาย รอบสอง ชนะ ชาญเดช วีระพล จากไทย เมื่อ 30 สิงหาคม รอบสาม ชนะมาเรียน ลาซาร์ จากโรมาเนียเมื่อ 2 กันยายน และในรอบ 8 คนสุดท้าย แพ้ริคาร์โด คาเรรัส จากสหรัฐ ตกรอบเมื่อ 6 กันยายนใน พ.ศ. 2517 โซโลมินได้แชมป์มวยสากลสมัครเล่นชิงแชมป์โลกในรุ่นไลท์เวท และติดทีมชาติเข้าแข่งขันกีฬาโอลิมปิก พ.ศ. 2519 รอบแรกได้บาย รอบสอง ชนะ ฮานส์ เฮนริก ปาล์ม จากเดนมาร์ก รอบสาม ชนะ บอกดัน คัชดา จากโปแลนด์ รอบ 8 คนสุดท้าย ชนะ ออนดราส โบโตส จากฮังการี เมื่อ 27 กรกฎาคม และในรอบรองชนะเลิศ แพ้ ซีเมียน คูตอฟ จากโรมาเนีย เมื่อ 29 กรกฎาคม ได้เหรียญทองแดง เขาเลิกชกมวยสากลสมัครเล่นใน พ.ศ. 2522 จากนั้น เป็นผู้ตัดสินมวยสากลสมัครเล่นจนเสียชีวิตด้วยโรคหัวใจใน พ.ศ. 2540


== อ้างอิง ==