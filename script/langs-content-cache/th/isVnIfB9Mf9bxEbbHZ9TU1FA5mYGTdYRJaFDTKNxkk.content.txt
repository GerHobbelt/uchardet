revision: 10600687
title: "\u0E40\u0E17\u0E28\u0E1A\u0E32\u0E25\u0E15\u0E33\u0E1A\u0E25\u0E1A\u0E32\u0E07\
  \u0E40\u0E21\u0E37\u0E2D\u0E07"
url: https://th.wikipedia.org/wiki/%E0%B9%80%E0%B8%97%E0%B8%A8%E0%B8%9A%E0%B8%B2%E0%B8%A5%E0%B8%95%E0%B8%B3%E0%B8%9A%E0%B8%A5%E0%B8%9A%E0%B8%B2%E0%B8%87%E0%B9%80%E0%B8%A1%E0%B8%B7%E0%B8%AD%E0%B8%87


---

เทศบาลตำบลบางเมือง เป็นองค์กรปกครองส่วนท้องถิ่นแห่งหนึ่ง ตั้งอยู่ในเขตอำเภอเมืองสมุทรปราการ จังหวัดสมุทรปราการ


== ประวัติ ==
เทศบาลตำบลบางเมืองเดิมมีฐานะเป็นสุขาภิบาลบางเมือง ตั้งอยู่ที่ชั้น 3 ที่ว่าการอำเภอเมืองสมุทรปราการ ถนนสุทธิภิรมย์ ตำบลปากน้ำ โดยได้มีการยกฐานะปรับปรุงขึ้นตามลำดับ เมื่อวันที่ 18 กรกฎาคม พ.ศ. 2537 มีฐานะเป็นสุขาภิบาล และเมื่อวันที่ 25 พฤษภาคม พ.ศ. 2542 ได้รับการจัดตั้งเป็นเทศบาลตำบลตามพระราชกฤษฎีกาเปลี่ยนแปลงฐานะจากสุขาภิบาลเป็นเทศบาลตำบลพร้อมสุขาภิบาลอื่น ๆ จำนวน 980 แห่ง 


== อาณาเขต ==
เขตเทศบาลตำบลบางเมืองมีพื้นที่ประมาณ 15 ตารางกิโลเมตร มีอาณาเขตติดต่อกับเขตองค์กรปกครองส่วนท้องถิ่นข้างเคียงดังต่อไปนี้

ทิศเหนือ ติดกับเขตเทศบาลตำบลสำโรงเหนือ เขตเทศบาลตำบลด่านสำโรง​ (อำเภอเมืองสมุทรปราการ) และเขตเทศบาลเมืองบางแก้ว​ (อำเภอบางพลี)
ทิศตะวันออก ติดกับเขตเทศบาลตำบลเทพารักษ์และเขตเทศบาลเมืองปากน้ำสมุทรปราการ​ (อำเภอเมืองสมุทรปราการ)
ทิศใต้ ติดกับเขตเทศบาลเมืองปากน้ำสมุทรปราการและเขตเทศบาลนครสมุทรปราการ​ (อำเภอเมืองสมุทรปราการ)
ทิศตะวันตก ติดกับเขตเทศบาลนครสมุทรปราการและเขตเทศบาลตำบลสำโรงเหนือ​ (อำเภอเมืองสมุทรปราการ)


== สภาพทั่วไป ==
พื้นที่ส่วนใหญ่เป็นที่ราบลุ่ม ไม่มีภูเขา มีลำคลองสำคัญในพื้นที่ ได้แก่ คลองสำโรง คลองบางปิ้ง และคลองมหาวงษ์ ซึ่งเดิมใช้สำหรับการชลประทานเพื่อการเกษตร แต่ปัจจุบันแนวโน้มการใช้พื้นที่เพื่อการเกษตรลดลง มีการใช้ที่ดินเพื่อการอุตสาหกรรม ที่อยู่อาศัย และพาณิชยกรรมเพิ่มมากขึ้น โดยจะเห็นว่ามีการก่อสร้างที่อยู่อาศัย อาคาร สถานที่ทำงาน ร้านอาหาร และสถานบริการตลอดจนงานอื่น ๆ อีก มากเป็นผลให้ลำคลองสายหลักมีไว้สำหรับการระบายน้ำเพื่อป้องกันน้ำท่วมเท่านั้น


== สถานที่สำคัญ ==
วัดบางปิ้ง


== คมนาคม ==
ถนนศรีนครินทร์
ถนนกาญจนาภิเษก(วงแหวนด้านใต้)
ถนนเทพารักษ์


== อ้างอิง ==