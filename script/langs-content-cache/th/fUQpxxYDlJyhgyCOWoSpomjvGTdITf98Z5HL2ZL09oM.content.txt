revision: 10614277
title: "\u0E1B\u0E25\u0E32\u0E44\u0E27\u0E40\u0E1B\u0E2D\u0E23\u0E4C"
url: https://th.wikipedia.org/wiki/%E0%B8%9B%E0%B8%A5%E0%B8%B2%E0%B9%84%E0%B8%A7%E0%B9%80%E0%B8%9B%E0%B8%AD%E0%B8%A3%E0%B9%8C


---

ปลาไวเปอร์ (อังกฤษ: Viperfish) เป็นปลาในสกุล Chauliodus มีลำตัวยาวส่วนมาก สีของมันจะดำสนิท มันมีฟันเหมือนเข็มยาวและคมมาก มีขากรรไกรเหมือนบานพับ ปลาไวเปอร์นั้นถือเป็นนักล่าขนาดเล็กเนื่องจากมันมีขนาดยาวประมาณ 30-60 เซนติเมตรเท่านั้นแต่มันก็อาศัยอยู่ในความลึกถึง 80–1,520 เมตรซึ่งในความมืดมิดนั้น มันจะมีการเรืองแสงเป็นจุด ๆ ที่เรียกว่า photophores เป็นลายไปตามท้องของมัน มีทั้งหมด 9 ชนิด ส่วนมากอายุโดยเฉลี่ย 15-30 ปีในตอนกลางวันพวกมันจะอยู่บริเวณน้ำลึกในเวลากลางคืนส่วนใหญ่อยู่ในเขตน่านน้ำเขตร้อน


== ลักษณะ ==
ปลาไวเปอร์จะมีสีเขียวออกดำมีฟันยาวและแหลมคม มันไม่สามารถปิดปากได้สนิทเนื่องจากฟันที่ยาวของมัน พวกมันสามารถอยู่ได้แม้ไม่ได้กินอาหารเป็นเวลานานเหมือนปลาทะเลลึกชนิดอื่น พวกมันมีอายุขัยได้ถึง 30-40 ปี แต่อาจอยู่ไม่ถึงเนื่องจากจะตกเป็นเหยื่อของฉลามและโลมา พวกมันสามารถว่ายน้ำได้ไม่เร็วมากนัก ตัวของมันนั้นถึงดูเหมือนปกคลุมด้วยเกล็ดแต่มันไม่ใช่เพราะพวกมันมีสารที่ไม่รู้จักปกคลุมด้วยสารเคลือบใส่ที่ไม่รู้จัก


== ที่อยู่อาศัย ==
เนื่องจากพวกมันเป็นปลาน้ำลึกที่มนุษย์ทำการสำรวจได้ยากจึงไม่ค่อยมีใครรู้ถึงการดำรงชีวิตของพวกมันมากนัก แต่ปลาไวเปอร์จะสามารถพบได้ในบริเวณน้ำที่ลึก 1,000 ถึง 4,000 เมตรโดยจะมีอุณหภูมิเฉลี่ยอยู่ที่ 4 องศาเซลเซียส


== การล่า ==
การล่าเหยื่อของปลาไวเปอร์นั้นจะใช้ความนิ่งไม่ขยับตัวและใช้สีตัวที่ดำสนิทให้กลมกลืนกับสภาพแวดล้อมบริเวณนั้นเพื่อให้เหยื่อไม่สามารถสังเกตได้ โดยพวกมันอาจรอเป็นชั่วโมง เมื่อเจอเหยื่อพวกมันจะงับและสังหารเหยื่อด้วยฟันที่แหลมคมของพวกมัน จากการผ่าซากเพื่อตรวจสอบกระเพาะอาหารจะพบว่ามีปลาเรืองแสงและปลาทะเลลึกชนิดต่าง ๆ


== ชนิดและสายพันธ์ ==
Chauliodus barbatus (Lowe, 1843).
Chauliodus danae Regan & Trewavas, 1929.
Chauliodus dentatus Garman, 1899.
Chauliodus macouni Bean, 1890.
Chauliodus minimus Parin & Novikova, 1974.
Chauliodus pammelas Alcock, 1892.
Chauliodus schmidti (Regan & Trewavas, 1929).
Chauliodus sloani Bloch & Schneider, 1801.
Chauliodus vasnetzovi Novikova, 1972.


== ดูเพิ่ม ==
ปลาทะเลลึก


== อ้างอิง ==