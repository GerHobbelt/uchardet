revision: 8867262
title: "\u0E40\u0E2E\u0E42\u0E25: \u0E23\u0E35\u0E0A"
url: https://th.wikipedia.org/wiki/%E0%B9%80%E0%B8%AE%E0%B9%82%E0%B8%A5:_%E0%B8%A3%E0%B8%B5%E0%B8%8A


---

เฮโล: รีช (อังกฤษ: Halo: Reach) เป็นวิดีโอเกมแนวยิงมุมมองบุคคลที่หนึ่ง พัฒนาโดยบันจี และจัดจำหน่ายโดยไมโครซอฟท์เกมสตูดิโอส์ สำหรับเครื่องคอนโซลเอกซ์บอกซ์ 360 ตัวเกมเป็นส่วนหนึ่งของชุดซีรีส์เกม เฮโล โดยที่ตัวเกมเป็นเกมภาคก่อนเกม เฮโล: คอมแบทอิวอลฟด์ ในปี 2001 เฮโล: รีช วางจำหน่ายทั่วโลกในวันที่ 14 กันยายน 2010
หลังจากที่เกม เฮโล 3 วางจำหน่ายในปี 2007 บันจีได้แบ่งทีมพัฒนาออกเป็นทีมเพื่อพัฒนาเกมที่แตกต่างกันสองเกมที่จะกลายเป็นเกม เฮโล 3 โอดีเอสที และ เฮโล: รีช ผู้พัฒนาตัดสินใจสร้างเกมภาคก่อนให้กับไตรภาคเกม เฮโล ดั้งเดิม การปล่อยตัวเองจากหน้าที่ในการจัดการกับหัวข้อเรื่องเก่า เมื่อตัวเกมเกิดขึ้นในโลกมนุษย์ที่ถูกทำลาย พวกเขามุ่งเน้นที่การสร้างสภาพแวดล้อมให้เป็นตัวละครของตัวเอง Martin O'Donnell ผู้ประพันธ์เพลงให้กับชุดวิดีโอเกม เฮโล อย่างยาวนานและ Michael Salvatori กลับมาแต่งเพลงให้เกม เฮโล: รีช โดยมีเป้าหมายเพื่อให้ได้เสียงที่อึมครึมมากขึ้นเพื่อให้เข้ากับเรื่องราว
เฮโล: รีช ประกาศเปิดตัวในงานอี3 2009 ที่นครลอสแอนเจลิส รัฐแคลิฟอร์เนีย และตัวอย่างแรกในเอนจินถูกแสดงในงาน Spike Video Game Award ประจำปี 2009 โดยผู้เล่นที่ซื้อเกม เฮโล 3 โอดีเอสที จะได้สิทธิ์เข้าร่วมโหมดผู้เล่นหลายคนแบบเบต้าของเกม เฮโล: รีช ได้ในเดือนพฤษภาคม 2010 ในโหมดเบต้าอนุญาตให้บันจีรับเสียงตอบรับจากผู้เล่นสำหรับการแก้ไขข้อบกพร่องและทำการปรับแต่งรูปแบบการเล่นก่อนที่จะส่งเวอร์ชันสุดท้าย ไมโครซอฟท์ให้งบประมาณด้านการตลาดเกมที่ใหญ่ที่สุดของ เฮโล: รีช และสร้างโฆษณาคนแสดงที่ได้รับรางวัล แอ็กชั่นฟิกเกอร์ และสื่อเชิงโต้ตอบเพื่อส่งเสริมการขาย
ตัวเกมทำรายได้ประมาณ 200 ล้านดอลลาร์สหรัฐภายในวันที่เปิดตัวซึ่งกลายเป็นสถิติใหม่สำหรับแฟรนไชส์ เฮโล: รีช ทำยอดขายได้ดีในดินแดนส่วนใหญ่และขายได้มากกว่าสามล้านชุดภายในเดือนแรกในอเมริกาเหนือ ตัวเกมได้รับเสียงวิจารณ์แง่บวกเป็นอย่างมาก นักรีวิวจากสิ่งพิมพ์อย่าง GamePro, IGN และ Official Xbox Magazine ได้กล่าวว่าเป็นเกมซีรีส์ เฮโล ที่ดีที่สุด นักวิจารณ์ส่วนใหญ่ยกย่องกราฟิกและเสียงของเกม แต่เนื้อเรื่องและตัวละครกลับไม่ค่อยได้รับเสียงวิจารณ์ในทางแง่บวก เฮโล: รีช เป็นเกมสุดท้ายของซีรีส์ เฮโล ที่พัฒนาโดยบันจี โดยที่เกมต่อมาจะถูกพัฒนาโดย 343 อินดัสตรี บริษัทในเครือของไมโครซอฟท์ ตัวเกมวางจำหน่ายอีกครั้งในฐานะเป็นส่วนหนึ่งของเกม เฮโล: เดอะมาสเตอร์ชีฟคอลเลกชัน สำหรับเครื่องเกมคอนโซลเอกซ์บอกซ์วันและไมโครซอฟท์ วินโดวส์ในเดือนธันวาคม 2019


== อ้างอิง ==


== แหล่งข้อมูลอื่น ==
Halo: Reach at Bungie
Halo: Reach at Halo Waypoint