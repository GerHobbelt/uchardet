revision: 10469736
title: "\u0E2D\u0E31\u0E07\u0E04\u0E13\u0E32 \u0E17\u0E34\u0E21\u0E14\u0E35"
url: https://th.wikipedia.org/wiki/%E0%B8%AD%E0%B8%B1%E0%B8%87%E0%B8%84%E0%B8%93%E0%B8%B2_%E0%B8%97%E0%B8%B4%E0%B8%A1%E0%B8%94%E0%B8%B5


---

อังคณา ทิมดี (ชื่อเล่น แอน) เกิดเมื่อวันที่ 9 กุมภาพันธ์ พ.ศ. 2507นางแบบ, นักแสดง และนักร้อง เกิดที่จังหวัดกรุงเทพฯ โดยมีพ่อเป็นชาวพม่าเชื้อสายแขก และแม่เป็นชาวไทย เป็นคุณครูสอนอยู่โรงเรียนวัดดอนและมหาวิทยาลัยเทคโนโลยีราชมงคลกรุงเทพ ปัจจุบันเกษียณอายุราชการ  มีน้องชายสองคน น้องชายคนโตเสียชีวิตด้วยอุบัติเหตุทางรถยนต์ อังคณา ทิมดี
จบการศึกษาจากโรงเรียนกรุงเทพการบัญชี เริ่มเข้าสู่วงการเมื่ออายุ 18 ปีจากการเข้าประกวดเวทีการประกวด Miss Bachelor ของ Bachelor Club และได้คว้าตำแหน่งอันดับสอง จากนั้นจึงได้เซ็นสัญญาเป็นนางแบบในสังกัดของคลับหนึ่งปี และมีผลงานถ่ายแบบ เดินแบบ รวมทั้งงานโฆษณาต่างๆ มากมาย ไม่ว่าเป็น โกดัก, ยาสระผมเฟลกซ์, รถซูซูกิ, ชุดว่ายน้ำไทรอัมพ์, เสื้อผ้า LTD รถยนต์ไดฮัทสุ มิร่า, เครื่องสำอางคาเนโบฯ และที่สร้างชื่อเสียงให้กับเธอที่สุด คือโฆษณาเนสกาแฟ เอ็กตร้า เชค ในช่วงฤดูร้อนปี พ.ศ. 2531 โดยออกมาในรูปแบบของ Shake Lady นับว่าเป็นต้นแบบสาวเชคเนสกาแฟคนแรกของประเทศไทย นอกจากนี้เธอยังมีรูปร่างที่ดีและสมส่วน และสามารถสวมใส่เสื้อผ้าได้หลากหลายรวมถึงชุดว่ายน้ำ จึงความโดดเด่นในการถ่ายแบบให้กับนิตยสารชั้นนำต่าง ๆ เป็นจำนวนมากต่อมาอังคณาได้มีผลงานเพลงโดยเป็นสมาชิกของวงมะลิลา บราซิลเลี่ยน ที่ออกเพลงสไตล์แรกเก้ สังกัดคีตา เรคคอร์ดส ร่วมกับ วิระ บำรุงศรี (แดง), ปาริกา เทพสุขดี (เปิ้ล), นึกคิด บุญทอง (หนึ่ง) และ อิศราคม เอื้อพงษ์พันธ์ (เอว) โดยมีอัลบั้มเพลงออกมาสามชุด เพลงที่เธอร้องเองและสร้างชื่อเสียง คือ เพลง ฟองสบู่ และ อีกหน่อย นอกจากนี้มียังมีผลงานการแสดงทั้งจอเงินและจอแก้ว เธอเคยได้รับการเสนอชื่อเข้าชิงนักแสดงนำหญิงยอดเยี่ยม จากเรื่อง กะโหลกบางตายช้า กะโหลกหนาตายก่อน
แอน อังคณาเคยเป็นหุ้นส่วนเปิดร้านอาหารกับเพื่อนย่านสุขุมวิท ธุรกิจกำลังไปได้ดีแต่กลับโดนเพื่อนโกงจนหมดเป็นคดีความขึ้นศาลอยู่ 4-5 ปี สุดท้ายเพื่อนหุ้นส่วนมาขอโทษ จนแอน อังคณา ยกโทษให้กับสิ่งเพื่อนทำ ต่างคนต่างอยู่กันไป และธุรกิจอีกมากมายที่โดนโกงจนหมดสิ้นจากความไว้เนื้อเชื่อใจ
ปัจจุบันยังคงอยู่ในวงการบันเทิง รวมทั้งเขียนหนังสือเคล็ดลับความงามหลายเล่ม, ผลิตรายการ Perfect Life by Angkana ซึ่งออกอากาศทาง True Visions, บรรณาธิการหนังสือ Slim Up และเปิดร้านเสริมสวยร่วมกับเพื่อนชื่อ @3 Salon สยามสแควร์ 
รายการ Perfect Life by Angkana เป็นรายการเกี่ยวกับพาไปสถานที่ต่างๆ ทั้งร้านอาหาร และร้านความสวยความงามทั่วไป ซึ่งออกอากาศทาง True Visions แอน อังคณา ทุ่มเงินที่มีทั้งหมด ทุ่มแรงสุดตัวเพื่อรายการนี้ จนเรตติงพุ่งกระฉูด ปัจจุบัน รายการปิดตัวลงเนื่องจาก คนดูแลทางด้านการเงิน คือผู้จัดการส่วนตัว ที่ดูแลทุก ๆอย่างเกี่ยวกับค่าใช้จ่ายทั้งหมดของรายการ โกงเงินไปจนหมดร่วม 10 ล้านบาท และหนีหายไปจนปัจจุบัน
ทำให้ แอน อังคณา มีหนี้สินรุมเร้า จนต้องขายทุกอย่างเพื่อมาใช้หนี้ จึงนำพาให้เกิดโรคซึมเศร้าและไม่อยากเจอผู้คน
ช่วงเดือน ธันวาคม 2559 แอน อังคณาล้มป่วยเข้าโรงพยาบาล หมอวินิจฉัยว่าเป็นโรคภูมิแพ้เลือดตัวเอง สาเหตุมาจากความเครียดและการไม่ทานแป้งมาตลอด 20 ปี และเคยเป็นโรคซึมเศร้า ปัจจุบันอาการดีขึ้น 80% ร่างกายแข็งแรงขึ้น สามารถทำงานในวงการได้ปกติเหมือนเดิม


== ผลงาน ==


=== ละครโทรทัศน์ ===
2534 ริษยา (ช่อง 7) รับบท ยอดธิดา
2534 - 2535 25 ขวาสุด (ช่อง 7)
2535 ภูตแม่น้ำโขง (ช่อง 7) รับบท เจ้าแม่ทอหูก
2536 ผู้ชาย 3 เลือด (ช่อง 3)
2536 สีวิกา (ช่อง 7)
2536 35 อัพ (ช่อง 3)
2537 ตุ๊กตามนุษย์ (ช่อง 3)
2538 มายาตวัน (ช่อง 7) รับบท ชลบุษย์
2539 แผ่นดินของเรา (ช่อง 5) รับบท สุดา
2539 เกาะสวาท หาดสวรรค์ (ช่อง 7)
2539 เมียหมายเลข 1 (ช่อง 5)
2540 บ้านบุษบาบัณ (ช่อง 7) รับบท วราภรณ์
2540 ฝากใจไว้ให้ใครสักคน  (ช่อง 5)
2540 ขัง 8  (ช่อง 5)
2540 เงามรณะ (ช่อง 5)
2541 ไฟริษยา (ช่อง 7) รับบท ปานใจ
2541 เผื่อใจไว้เจ็บ (ช่อง 7) (รับเชิญ)
2541 พลังรัก (ช่อง 7) รับบทเป็น หญิงอิว
2542 คู่อันตรายดับเครื่องชน (ช่อง 7)
2542 รักไร้พรมแดน (ช่อง 7)
2542 สี่อีแสบ (ช่อง 5) รับบทเป็น อินทิรา
2542 กิจกรรมชายโสด (ช่อง 7) รับบทเป็น เมลานี
2543 แค่เอื้อม (ช่อง 7)
2545 เมขลา (ช่อง 7) รับบทเป็น สายจิต
2547 ท้าลิขิต (ไอทีวี)
2549 กุหลาบตัดเพชร (ช่อง 3) รับบท ดาราวรรณ
2550 บุษบาเร่รัก (ช่อง 7)
2552 กุหลาบเหนือเมฆ (ช่อง 7) รับบท วาริรินทร์


=== ภาพยนตร์ ===
2532 ธันยา แม่มดยอดยุ่ง
2534 กะโหลกบางตายช้า กะโหลกหนาตายก่อน
2535 เท่ ส้ม อ๋อง
2536 ลูกบ้าเที่ยวล่าสุด
2538 มหัศจรรย์แห่งรัก
2544 มือปืน/โลก/พระ/จัน
2546 35 กะรัต
2548 ถึงเป็นถึงตาย
2553 เขี้ยวอาฆาต


=== ผลงานโฆษณา ===
โกดัก
ยาสระผมเฟลกซ์
เป๊ปซี่
รถซูซูกิ
ชุดว่ายน้ำไทรอัมพ์
เสื้อผ้า LTD
รถยนต์ไดฮัทสุ มิร่า
เครื่องสำอางคาเนโบฯ
เนสกาแฟ เอ็กตร้า เชค
Kanebo รุ่น เบลล์ สตาร์
Silver Screen (ร่วมกับวงมะลิลา บราซิลเลี่ยน)
ผลิตภัณฑ์ดูแลทรวงอก Joyce


=== ผลงานหนังสือ ===
41 ร้อนฉ่า
อังคณาหม้อไฟ
Slim Up by Angkana
Ann En Joyce


=== พิธีกร ===
พิธีกรรายการผู้ชายมีไฟ ของบริษัท กันตนา จำกัด ร่วมกับ วิภาวี เจริญปุระ
พิธีกรรายการ Perfect Life by Angkana ออกอากาศทาง True Vision


=== มิวสิควิดิโอ ===
เพลง ลับลมคมใน ยิ่งยง โอภากุล (2531)
เพลง ครึ่งหัวใจ อริสมันต์ พงษ์เรืองรอง (2532)
เพลง ขอช้ําคนเดียว สุนารี ราชสีมา (2540)


== อ้างอิง ==