revision: 10557156
title: "\u0E27\u0E31\u0E14\u0E40\u0E02\u0E32\u0E23\u0E31\u0E07\u0E2A\u0E32\u0E21\u0E31\
  \u0E04\u0E04\u0E35\u0E18\u0E23\u0E23\u0E21"
url: https://th.wikipedia.org/wiki/%E0%B8%A7%E0%B8%B1%E0%B8%94%E0%B9%80%E0%B8%82%E0%B8%B2%E0%B8%A3%E0%B8%B1%E0%B8%87%E0%B8%AA%E0%B8%B2%E0%B8%A1%E0%B8%B1%E0%B8%84%E0%B8%84%E0%B8%B5%E0%B8%98%E0%B8%A3%E0%B8%A3%E0%B8%A1


---

วัดเขารังสามัคคีธรรม เป็นวัดราษฎร์สังกัดคณะสงฆ์ฝ่ายมหานิกาย ตั้งอยู่บนเนินเขารัง ทางเข้าสี่แยกโรงพยาบาลวชิระภูเก็ต ในตำบลรัษฎา อำเภอเมืองภูเก็ต จังหวัดภูเก็ต เป็นสถานที่ปฏิบัติธรรมที่มีชื่อเสียงอีกแห่งหนึ่ง ปัจจุบันพระครูบรรพตสารธรรม เป็นเจ้าอาวาส
วัดเขารังสามัคคีธรรม เดิมเป็นสำนักสงฆ์ชื่อ สำนักสงฆ์เขารัง ได้รับอนุญาตตั้งวัดเมื่อวันที่ 19 พฤศจิกายน พ.ศ. 2547 ได้รับพระราชทานวิสุงคามสีมาเมื่อวันที่ 29 ตุลาคม พ.ศ. 2552 เริ่มก่อสร้างอาคารเพื่อประดิษฐานองค์พระพุทธรูปอยู่บนหลังคา และอีกส่วนที่ตั้งอยู่ติดกันก็คืออุโบสถ ภายในอุโบสถมีภาพจิตรกรรมฝาผนัง มีเรื่องราวเกี่ยวกับพุทธประวัติสภาพที่ตั้งวัดตั้งอยู่บนเนินเขา รายล้อมด้วยแมกไม้เขียวชอุ่ม จุดเด่นของวัดคือ พระพุทธรูปสีทองขนาดใหญ่ นอกจากนั้นภายในวัดยังมี พิพิธภัณฑ์พุทธศิลป 10 แผ่นดิน สมเด็จพุฒาจารย์โต พรหมรังสี เก็บสะสมรวบรวมพระเครื่องสมเด็จ และวัตถุโบราณหายากเกี่ยวกับสมเด็จพระพุฒาจารย์ (โต พฺรหฺมรํสี) ไว้มากมาย เปิดเมื่อ พ.ศ. 2562


== อ้างอิง ==