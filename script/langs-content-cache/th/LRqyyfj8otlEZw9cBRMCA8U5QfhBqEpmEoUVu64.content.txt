revision: 10773465
title: "\u0E40\u0E17\u0E28\u0E1A\u0E32\u0E25\u0E15\u0E33\u0E1A\u0E25\u0E2B\u0E19\u0E2D\
  \u0E07\u0E2A\u0E2D\u0E07\u0E2B\u0E49\u0E2D\u0E07 (\u0E08\u0E31\u0E07\u0E2B\u0E27\
  \u0E31\u0E14\u0E02\u0E2D\u0E19\u0E41\u0E01\u0E48\u0E19)"
url: https://th.wikipedia.org/wiki/%E0%B9%80%E0%B8%97%E0%B8%A8%E0%B8%9A%E0%B8%B2%E0%B8%A5%E0%B8%95%E0%B8%B3%E0%B8%9A%E0%B8%A5%E0%B8%AB%E0%B8%99%E0%B8%AD%E0%B8%87%E0%B8%AA%E0%B8%AD%E0%B8%87%E0%B8%AB%E0%B9%89%E0%B8%AD%E0%B8%87_(%E0%B8%88%E0%B8%B1%E0%B8%87%E0%B8%AB%E0%B8%A7%E0%B8%B1%E0%B8%94%E0%B8%82%E0%B8%AD%E0%B8%99%E0%B9%81%E0%B8%81%E0%B9%88%E0%B8%99)


---

ระวังสับสนชื่อคล้ายกัน เทศบาลตำบลหนองสองห้อง

เทศบาลตำบลหนองสองห้อง ตั้งอยู่ที่ อำเภอหนองสองห้อง จังหวัดขอนแก่น พื้นที่ส่วนใหญ่เป็นที่ราบอยู่สูงระดับน้ำทะเล  216-330 เมตร มีลำคลอง, ห้วย, หนอง  ลักษณะภูมิอากาศ  ฤดูร้อน  เริ่มตั้งแต่เดือนมีนาคม-เดือนเมษายน มักจะเกิดภัยแล้งเมื่อถึงฤดูร้อน ฤดูฝน เริ่มตั้งแต่เดือนพฤษภาคม-เดือนตุลาคม ฝนมักจะไม่ตกต้องตามฤดูกาลทำให้เกิดปัญหาในการทำเกษตรกรรม ฤดูหนาว เริ่มตั้งแต่เดือนพฤศจิกายน-เดือนกุมภาพันธ์ ครอบคลุมพื้นที่บางส่วนของตำบลหนองสองห้อง


== อาณาเขต ==
ทิศเหนือ ติดกับ องค์การบริหารส่วนตำบลหนองสองห้อง
ทิศใต้ ติดกับ องค์การบริหารส่วนตำบลหนองสองห้อง
ทิศตะวันออก ติดกับ องค์การบริหารส่วนตำบลหนองสองห้อง
ทิศตะวันตก ติดกับ องค์การบริหารส่วนตำบลหนองสองห้อง


== ประวัติ ==
เทศบาลตำบลหนองสองห้อง เดิมก่อตั้งเป็น สุขาภิบาลหนองสองห้อง โดยแบ่งท้องที่บางส่วนขงตำบลตะกั่วป่า กิ่งอำเภอหนองสองห้อง อำเภอพล บริเวณหมู่บ้านรอบที่ตั้งที่ว่าการกิ่งอำเภอหนองสองห้องออกมาจัดตั้งขึ้นในเมื่อวันที่ 9 เมษายน พ.ศ. 2506 โดยการอาศัยพื้นที่ของที่ว่าการกิ่งอำเภอหนองสองห้องเป็นที่สำนักงาน 
ต่อมาเมื่อวันที่ 25 พฤษภาคม พ.ศ. 2542 ได้รับการยกฐานะเปลี่ยนแปลงจากสุขาภิบาลหนองสองห้อง เป็นเทศบาลตำบลหนองสองห้อง ตามประกาศในราชกิจจานุเบกษา เล่มที่ 116 ตอนที่ 9 ก. ลงวันที่  9 กุมภาพันธ์ 2542 ตามพระราชบัญญัติเปลี่ยนแปลงฐานะของสุขาภิบาล พ.ศ. 2542 และได้ทำการย้ายสำนักงานมาตั้งอยู่ยังเลขที่ 9 หมู่ที่ 16 ถนนสองห้อง-นาเชือกตำบลหนองสองห้อง  อำเภอหนองสองห้อง  จังหวัดขอนแก่น  ภายในพื้นที่ 13.5 ไร่ โดยการบริจาคของประชาชนในพื้นที่  ได้แก่
นางหมา ภักดี
นางหวด ศรีดามณี
นายไสว จินดาขันธ์


== การปกครอง ==
เทศบาลตำบลหนองสองห้อง เป็นองค์กรปกครองส่วนท้องถิ่นรูปแบบเทศบาล ระดับสามัญ ปัจจุบัน (เมษายน 2565)  
ดร.ศักดิ์สิทธิ์ ถิรทัฬหกุล เป็นนายกเทศมนตรีและผู้บริหารเทศบาล 
นางสุนิสา แซ่ตั้ง เป็นประธานสภาเทศบาลฯ
นายวสันต์ บุญหล้า ทำหน้าที่ ปลัดเทศบาลฯ  
พื้นที่เทศบาลฯ จำนวน 3.2 ตารางกิโลเมตร ครอบคลุมพื้นที่บางส่วนของตำบลหนองสองห้อง แบ่งออกเป็นจำนวน 7 ชุมชน ได้แก่

ชุมชนหนองสองห้องเหนือ 
ชุมชนหนองสองห้องใต้ 
ชุมชนหัวหนอง 
ชุมชนไทยสามัคคี 
ชุมชนไทยนิยม 
ชุมชนไทยเจริญ 
ชุมชนรัตนวารี


== แหล่งน้ำที่สำคัญ ==
แหล่งน้ำตามธรรมชาติ  คือ หนองน้ำหนองสองห้อง มีพื้นที่ประมาณ  300 ไร่ อยู่บริเวณทิศใต้ของเทศบาล ซึ่งประชาชนในเขตเทศบาลได้ใช้ประโยชน์โดยการอุปโภคบริโภค และเป็นสถานที่พักผ่อนหย่อนใจ เป็นสวนสาธารณะ และยังเป็นแหล่งท่องเที่ยวที่สำคัญของเมือง โดยมีเกาะกลางน้ำและเป็นที่ตั้งของวัดเกาะสะอาด อันเป็นวัดที่เคารพสักการะของชาวอำเภอหนองสองห้อง
แหล่งน้ำที่สร้างขึ้น  คือ  ทางการประปาส่วนภูมิภาค  (สำนักงานประปาเมืองพล) ได้ให้บริการประปาแก่ประชาชนในเขตเทศบาล โดยการนำน้ำจากหนองน้ำหนองสองห้องมาทำเป็นระบบการประปาที่ได้มาตรฐานสำหรับใช้อุปโภค-บริโภค


== อ้างอิง ==