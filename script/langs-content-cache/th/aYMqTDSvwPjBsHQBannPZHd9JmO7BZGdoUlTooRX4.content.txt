revision: 10773868
title: "\u0E40\u0E17\u0E28\u0E1A\u0E32\u0E25\u0E15\u0E33\u0E1A\u0E25\u0E19\u0E32\u0E08\
  \u0E30\u0E2B\u0E25\u0E27\u0E22"
url: https://th.wikipedia.org/wiki/%E0%B9%80%E0%B8%97%E0%B8%A8%E0%B8%9A%E0%B8%B2%E0%B8%A5%E0%B8%95%E0%B8%B3%E0%B8%9A%E0%B8%A5%E0%B8%99%E0%B8%B2%E0%B8%88%E0%B8%B0%E0%B8%AB%E0%B8%A5%E0%B8%A7%E0%B8%A2


---

เทศบาลตำบลนาจะหลวย เป็นองค์กรปกครองส่วนท้องถิ่นประเภทเทศบาลตำบล ตั้งอยู่ที่อำเภอนาจะหลวย จังหวัดอุบลราชธานี มีอาณาเขตครอบคลุมบางส่วนของตำบลนาจะหลวย ตั้งอยู่ทางทิศตะวันออกเฉียงใต้ของอำเภอเมืองอุบลราชธานี


== ประวัติ ==
เทศบาลตำบลนาจะหลวย ได้เปลี่ยนแปลงยกฐานะมาจากสุขาภิบาลตำบลนาจะหลวยตามพระราชบัญญัติเปลี่ยนแปลงฐานะของสุขาภิบาลเป็นเทศบาล พ.ศ. 2542  ได้ประกาศในราชกิจจานุเบกษา ฉบับกฤษฎีกาเล่ม 116 ตอนที่ 9 ก วันที่ 24 กุมภาพันธ์ 2542  มีผลบังคับใช้ในวันที่ 25 พฤษภาคม 2542 ปัจจุบันเทศบาลตำบลนาจะหลวย เป็นศูนย์กลางการบริหารราชการ การปกครอง การศึกษา การพาณิชยกรรม การขนส่ง และการบริการต่างๆ ของอำเภอนาจะหลวย เทศบาลตำบลนาจะหลวย มีพื้นที่ทั้งหมด 8.91 ตารางกิโลเมตร แบ่งเป็น 6 หมู่บ้าน 7 ชุมชน


== ตราประจำเทศบาล ==
เนื่องจากอำเภอนาจะหลวย เป็นอำเภอชายแดนที่ติดต่อกับประเทศสาธารณรัฐประชาธิปไตยประชาชนลาว ลักษณะภูมิประเทศส่วนใหญ่เป็นป่า และมีภูเขาสลับซับซ้อน โดยเฉพาะอย่างยิ่ง “ภูจองนายอย” เป็นภูเขาที่อยู่ในพื้นที่ของอำเภอนาจะหลวย ชาวอำเภอนาจะหลวยจึงถือเอา  “ภูจองนายอย” เป็นสัญลักษณ์ของอำเภอ ซึ่งเป็นเส้นแบ่งเขตระหว่างประเทศไทยกับประเทศสาธารณรัฐประชาธิปไตยประชาชนลาว ด้วยเหตุนี้  เครื่องหมายดวงตราของเทศบาลตำบลนาจะหลวย จึงประกอบด้วยอาคารของที่ว่าการอำเภอนาจะหลวย ซึ่งหมายถึงสำนักงานเทศบาลตำบลนาจะหลวย ตั้งอยู่ ณ ที่ว่าการอำเภอนาจะหลวย (เดิม) แต่ปัจจุบันสำนักงานเทศบาลตำบลนาจะหลวยได้แยกมาตั้งสำนักงานใหม่ ส่วนภาพ “ภูจองนายอย” หมายถึง เทศบาลตำบลนาจะหลวยนี้อยู่ในอำเภอนาจะหลวย ซึ่งเป็นอำเภอชายแดนมีภูเขาลำเนาไพรเป็นอันมาก และเขตเทศบาลตำบลนาจะหลวยอยู่ติดกับเขาดังกล่าว


== การศึกษา ==
สถานศึกษาในเขตเทศบาลตำบลนาจะหลวย คือ

โรงเรียนนาจะหลวย (กรป.กลาง อุปถัมภ์) (ระดับประถมศึกษา)
โรงเรียนนาจะหลวย  (ระดับมัธยมศึกษา)
ศูนย์บริการการศึกษานอกโรงเรียนและการศึกษาตามอัธยาศัยอำเภอนาจะหลวย
ศูนย์พัฒนาเด็กเล็กวัดศรีพรหม1
ศูนย์พัฒนาเด็กเล็กวัดศรีพรหม2
ศูนย์พัฒนาเด็กเล็กบ้านหลักเมือง


== ศาสนสถาน ==
วัดทองมาวนาราม  ชุมชน  ห้วยซันใต้
วัดศรีพรหม  ชุมชน  ศรีพรหม
วัดภูพลาญแก้ว  ชุมชน ห้วยโลก
วัดป่านาจะหลวย  ชุมชน  หลักเมือง
วัดป่าโนนนิเวศน์ ชุมชน  ห้วยซันเหนือ
วัดภูพลาญสูง  ชุมชน  หลักเมือง


== อ้างอิง ==


== แหล่งข้อมูลอื่น ==
เว็บไซต์เทศบาลตำบลนาจะหลวย