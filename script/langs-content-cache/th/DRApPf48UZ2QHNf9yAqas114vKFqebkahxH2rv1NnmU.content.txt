revision: 10739876
title: "\u0E2A\u0E21\u0E1A\u0E31\u0E15\u0E34 \u0E23\u0E2D\u0E14\u0E42\u0E1E\u0E18\u0E34\
  \u0E4C\u0E17\u0E2D\u0E07"
url: https://th.wikipedia.org/wiki/%E0%B8%AA%E0%B8%A1%E0%B8%9A%E0%B8%B1%E0%B8%95%E0%B8%B4_%E0%B8%A3%E0%B8%AD%E0%B8%94%E0%B9%82%E0%B8%9E%E0%B8%98%E0%B8%B4%E0%B9%8C%E0%B8%97%E0%B8%AD%E0%B8%87


---

พลตรี สมบัติ รอดโพธิ์ทอง เป็นอดีตแกนนำกบฏยังเติร์ก เมื่อปี พ.ศ. 2524 และเป็นอดีตสมาชิกสภาผู้แทนราษฎรกรุงเทพมหานคร 1 สมัย สังกัดพรรคพลังธรรม ได้รับเลือกตั้งในการเลือกตั้งสมาชิกสภาผู้แทนราษฎรไทยเป็นการทั่วไป กันยายน พ.ศ. 2535 จากนั้นเมื่อพรรคพลังธรรม ได้เข้าร่วมจัดตั้งรัฐบาลกับพรรคประชาธิปัตย์ ในเดือนกันยายน พ.ศ. 2535 เขาได้รับตำแหน่งรัฐมนตรีช่วยว่าการกระทรวงกลาโหม ในรัฐบาลนายชวน หลีกภัย (ชวน 1) ซึ่งมีพลเอกวิจิตร สุขมาก เป็นรัฐมนตรีว่าการกระทรวงกลาโหม ต่อมาเขาได้ลาออกจากตำแหน่งเมื่อวันที่ 12 ตุลาคม พ.ศ. 2537 โดยมีพลเรือโทโรช วิภัติภูมิประเทศ มาดำรงตำแหน่งแทน
สมบัติ รอดโพธิ์ทอง เคยมีนายทหารติดตามคนหนึ่งที่มีชื่อเสียงคือ พลตรีขัตติยะ สวัสดิผลพลตรี สมบัติ รอดโพธิ์ทอง ถึงแก่กรรมเมื่อวันที่ 23 พฤษภาคม พ.ศ. 2560 ได้รับพระราชทานเพลิงศพเมื่อวันที่ 30 พฤษภาคม พ.ศ. 2560 ณ ฌาปนสถานกองทัพบก วัดโสมนัสราชวรวิหาร


== เครื่องราชอิสริยาภรณ์ ==
พ.ศ. 2537 –  เครื่องราชอิสริยาภรณ์อันมีเกียรติยศยิ่งมงกุฎไทย ชั้นสูงสุด มหาวชิรมงกุฎ (ม.ว.ม.)
พ.ศ. 2536 –  เครื่องราชอิสริยาภรณ์อันเป็นที่เชิดชูยิ่งช้างเผือก ชั้นที่ 1 ประถมาภรณ์ช้างเผือก (ป.ช.)
พ.ศ. 2516 –  เหรียญพิทักษ์เสรีชน ชั้นที่ 2 ประเภทที่ 2 (ส.ช.)
พ.ศ. 2513 –  เหรียญราชการชายแดน (ช.ด.)
พ.ศ. 2534 –  เหรียญจักรมาลา (ร.จ.ม.)
พ.ศ. 2517 –  เหรียญรัตนาภรณ์ รัชกาลที่ 9 ชั้นที่ 4 (ภ.ป.ร.4)


== อ้างอิง ==