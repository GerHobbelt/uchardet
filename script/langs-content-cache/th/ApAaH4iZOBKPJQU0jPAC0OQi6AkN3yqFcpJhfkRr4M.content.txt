revision: 10636991
title: "\u0E40\u0E17\u0E25\u0E2A\u0E4C\u0E23\u0E31\u0E19\u0E40\u0E19\u0E2D\u0E23\u0E4C"
url: https://th.wikipedia.org/wiki/%E0%B9%80%E0%B8%97%E0%B8%A5%E0%B8%AA%E0%B9%8C%E0%B8%A3%E0%B8%B1%E0%B8%99%E0%B9%80%E0%B8%99%E0%B8%AD%E0%B8%A3%E0%B9%8C


---

เทลส์รันเนอร์ (อังกฤษ: TalesRunner, เกาหลี: 테일즈런너, ญี่ปุ่น: テイルズランナー) คือ เกมออนไลน์หลายผู้เล่น ให้บริการโดยบริษัท Rhaon Entertainment ของเกาหลีใต้ โดยมีบริษัท NOWCOM เป็นตัวแทนเผยแพร่นอกเกาหลีใต้ โดยเทลส์รันเนอร์เปิดให้บริการในหลายประเทศ ได้แก่ ฮ่องกง ไต้หวัน ไทย ญี่ปุ่น จีน  สหรัฐอเมริกา แคนาดา สิงคโปร์ เวียดนาม อินโดนีเซีย โดยแต่ละประเทศจะมีเซิร์ฟเวอร์เป็นของตนเอง (ไม่สามารถเล่นในเซิร์ฟเวอร์ของประเทศอื่นได้)
เทลส์รันเนอร์ มีลักษณะผสมกันของเกมสังคม แฟนตาซีและเกมแข่งขัน ผู้เล่นจะต้องทำการแข่งขันโดยการวิ่ง กระโดด พุ่งชน ลอย สกี และปีนข้ามสิ่งกีดขวางซึ่งเป็นเวทมนตร์ในเทพนิยาย ตัวเกมตั้งอยู่บนพื้นฐานของเทพนิยายตะวันออกและตะวันตกผสมผสานกัน นอกจากนี้ เกมเทลส์รันเนอร์ยังได้รับการตอบรับในหลายประเทศ รวมถึงที่เขตบริหารพิเศษฮ่องกง ที่ได้มีการเชิญนางแบบที่มีชื่อเสียงอย่าง หวง จื่อเฟย มาร่วมแต่งคอสเพลย์ในกิจกรรมที่จัดขึ้นใน ค.ศ. 2007 


== การให้บริการทั่วโลก ==


== ระบบการเล่น ==
การวิ่งแข่งเป็นหัวใจหลักของเกมเทลส์รันเนอร์ โดยผู้เล่นจะต้องวิ่งแข่งกันและเมื่อจบการแข่งขัน จะได้รับเงิน ค่าประสบการณ์ การ์ด และไอเทมอื่น ๆ อีก ตัวเกมมีความหลากหลายรูปแบบของแผนที่ที่ใช้วิ่งแข่งกันหลาย ๆ แบบ เช่น ระบบวิ่งฝีกหัด ที่ให้อารมณ์เหมือนผู้เล่นได้ลงไปสัมผัสกับสนามกีฬาจริง ๆ ระบบสนามนิทาน ที่ให้ผู้เล่นลงไปพบกับนิทานที่สนุกสนานที่เคยได้ยินกันมาอย่างยาวนาน (แจ๊คผู้ฆ่ายักษ์, อลิซกับดินแดนมหัศจรรย์ เจ้าหญิงหิมะ เป็นต้น) ระบบสนามบอส และระบบอื่น ๆ อีก เช่น ระบบคำถาม เป็นต้น
ตัวเกมมีระบบห้องเล่นที่ผู้เล่นสามารถเล่นได้คนเดียวไปจนถึง 30 คน สามารถเล่นโหมดวิ่งเดี่ยวหรือวิ่งเป็นทีมก็ได้ และยังมีโหมดพิเศษที่ให้ผู้เล่น 8 คนร่วมมือกันพิชิตบอสอีกด้วย โดยผู้ที่ชนะก็จะได้รับเงิน ค่าประสบการณ์ การ์ด และไอเทมอื่น ๆ


== หมวดการแข่งขัน ==
พิเศษ: เฉพาะช่วงเวลากิจกรรม
สบายๆ: วิ่งแข่งขันเพื่อเข้าเส้นชัย สนามผู้เล่น 8 คนและ 30 คน (เปิดบริการ 24 ชม)
แข่งขัน : ต่อสู้เพื่อกำจัดผู้เล่นฝ่ายตรงข้าม สนาม Rumble Battle Mode (เปิดบริการ 24 ชม)
ยูนิตี้: วิ่งชน Boss เพื่อสร้างความเสียหาย สนาม Boss Raid (เปิดบริการตามเงื่อนไข)
กิลด์: แข่งขันเป็นทีมกิลด์ในสนามหมวดต่างๆ (เปิดบริการ ทุกวันเสาร์ 19.00-22.00น.)


== ตัวละคร ==
ตัวละครเทลส์รันเนอร์สื่อถึงการรวมกันของหลายบุคคลหลายสัญชาติมาแข่งขันกันคล้ายกับการแข่งขันกีฬาโอลิมปิก โดยแต่ละตัวละครจะมีบุคลิคแตกต่างกันไปตามสัญชาติของตัวละครนั้นๆ


== ไอเทม ==
สิ่งของเหล่านี้จะโผล่ขึ้นแบบสุ่มในฉากระหว่างที่วิ่ง และถ้าตัวละครที่เล่นอยู่ได้รับสิ่งของโดยการชนกับสิ่งนั้น ๆ และสิ่งนั้นจะช่วยตัวละครนั้นในการโจมตีหรือวางกับดักเพื่อขัดขวางผู้เล่นคนอื่น ๆ
ซึ่งจะมีอยู่สองรูปแบบหรือที่เรียกว่า ไอเทม 1 และ ไอเทม 2


== อ้างอิง ==


== แหล่งข้อมูลอื่น ==

Korean TalesRunner (테일즈런너) (เกาหลี)
Talesrunner 1st Racing Online Game in Thailand (ไทย)
Hong Kong TalesRunner (跑Online)
Official Forums for England TalesRunner เก็บถาวร 2009-04-25 ที่ เวย์แบ็กแมชชีน (อังกฤษ)
Spain Homepage of TalesRunner เก็บถาวร 2016-06-22 ที่ เวย์แบ็กแมชชีน