revision: 10349627
title: "\u0E27\u0E31\u0E14\u0E2A\u0E38\u0E17\u0E18\u0E08\u0E34\u0E19\u0E14\u0E32\u0E27\
  \u0E23\u0E27\u0E34\u0E2B\u0E32\u0E23"
url: https://th.wikipedia.org/wiki/%E0%B8%A7%E0%B8%B1%E0%B8%94%E0%B8%AA%E0%B8%B8%E0%B8%97%E0%B8%98%E0%B8%88%E0%B8%B4%E0%B8%99%E0%B8%94%E0%B8%B2%E0%B8%A7%E0%B8%A3%E0%B8%A7%E0%B8%B4%E0%B8%AB%E0%B8%B2%E0%B8%A3


---

วัดสุทธจินดาวรวิหาร  เป็นพระอารามหลวงชั้นตรี ชนิดวรวิหาร สังกัดคณะสงฆ์ธรรมยุติกนิกาย ขอพระราชทานวิสุงคามสีมา เมื่อ พ.ศ. 2470 ตกมาและปักเขตเสร็จปี พ.ศ. 2471 มีเขตวิสุงคามสีมากว้าง 40 เมตรยาว 80 เมตร ทำพิธีผูกพัทธสีมา เมื่อวันที่ 11 - 12 สิงหาคม พ.ศ. 2474 และได้สถาปนาเป็นพระอารามหลวง เมื่อวันที่ 23 มกราคม พ.ศ. 2478 ในรัชกาลที่ 8 แห่งกรุงรัตนโกสินทร์  มีเนื้อที่ประมาณ 24 ไร่ 3 งาน 9 ตารางวา ตั้งอยู่ ถนนราชดำเนิน ด้านทิศตะวันตก ตรงข้ามศาลากลางจังหวัด ตำบลในเมือง อำเภอเมืองนครราชสีมา จังหวัดนครราชสีมา


== ประวัติ ==
วัดสุทธจินดาแต่เดิมก่อนที่จะมาเป็นวัดสุทธจินดาในปัจจุบันมีวัดเก่าอยู่สองวัด  คือวัดบรมจินดาอยู่ทางส่วนใต้  มีเขตแต่สระข้างพระอุโบสถไป  วัดสมบูรณ์จิ๋วสีมาราม อยู่ทางส่วนเหนือ  มีเขตแต่คลองผ่านกลางวัดไปท่ามกลางระหว่างสองวัดนี้  อันเป็นที่ตั้งศาลาการเปรียญอยู่เดียวนี้  เป็นสวนของหลวงเทพานุพัฒน์ (เปลี่ยน  สุรคุปต์) ซึ่งเจ้าของยกให้
เมื่อพ.ศ. 2458 ทางราชการได้ย้ายศาลากลางว่าการมณฑลนครราชสีมาจากกลางเมือง ซึ่งตั่งอยู่ทางทิศเหนือของวัดพระนารายณ์มหาราช มาตั้งที่มุมกำแพงเมืองด้านทิศตะวันออกเฉียงใต้ โดยสร้างเป็นอาคาร 2 ชั้น ได้รื้อกำแพงเมืองด้านด้านตะวันนั้นออก เพื่อให้มองเห็นศาลาว่าการและสนามภายในถนัดชัดแจ้ง และเป็นสาเหตุให้มองเห็นวัดบรมจินดาและวัดสมบูรณ์จิ๋วซึ่งเป็นวัดที่กำลังอยู่ในสภาพทรุดโทรม ไม่รับกันกับศาลาว่าการที่สร้างขึ้น ทางราชการคิดที่จะพัฒนาวัดขึ้นใหม่ให้มีสภาพที่ดีกว่าที่เป็นอยู่ ดั่งนั้นบรรดาข้าราชการ ทหาร พลเรือน คหบดี และพ่อค้า มีพระยาเพ็ชรปาณี (ดั่น รักดประจิต) สมุหเทศาภิบาลมณฑลนครราชสีมา จึงร่วมปรึกษาและเห็นต้องกันว่า นครราชสีมาเป็นเมืองใหญ่ เป็นเมืองเอกในภาคตะวันออกเฉียงเหนือควรมีวัดที่สง่างามอยู่ใกล้ศาลาว่าการมณฑล โดยรวมวัดสมบูรณ์จิ๋วกับวัดบรมจินดาให้เป็นวัดเดียวกัน และสร้างขึ้นใหม่เพื่อให้เป็นที่สถิตของพระมหาเถระผู้ดำรงตำแหน่งเป็นเจ้าคณะมณฑลในขณะนั้นต่อไป
เมื่อปรึกษาหารือเป็นที่ตกลงกันแล้วจึงมีใบบอกลงมายังกรุงเทพมหานคร กราบทูลพระเจ้าวรวงศ์เธอ กรมหลวงชินวรสิริวัฒน์ สมเด็จพระสังฆราชเจ้า ขอประทานพระอนุญาตรวมวัดสร้างใหม่
สมเด็จพระสังฆราชเจ้าประทานอนุญาต และได้ประทานนามวัดว่า วัดสุทธจินดา และโปรดฯ ให้ยกวัดนี้เป็นพระอารามหลวง เมื่อพ.ศ. 2478


== เจ้าอาวาสวัดสุทธจินดา ==
สมเด็จพระมหาวีรวงศ์ (อ้วน  ติสฺโส ป.ธ.5)
พระโพธิวงศาจารย์ (สังข์ทอง นาควโร ป.ธ.5)
พระอริยเวที (เขียน ฐิตสีโล ป.ธ.9)
พระเทพสุทธาจารย์ (โชติ คุณสมฺปนฺโน ป.ธ.5)
พระธรรมบัณฑิต (ญาณ ญาณชาโล ป.ธ.5)
พระสาสนโสภณ (โกศล สิรินฺธโร ป.ธ.4)
พระอุดมธีรคุณ (ภาวัต วิสุทฺเธสโก ป.ธ.5)


== สถานที่ภายในวัด ==
โรงเรียนวัดสุทธจินดา
โรงเรียนพระพุทธศาสนาวันอาทิตย์ วัดสุทธจินดา
มหาวิทยาลัยมหามกุฏราชวิทยาลัย ศูนย์การศึกษาโคราช [1] เก็บถาวร 2013-12-30 ที่ เวย์แบ็กแมชชีน
สถาบันพลังจิตตานุภาพ สาขาที่ ๒๙
หอสมุดแห่งชาติ
ฌาปนสถานกองทัพภาคที่ ๒
พิพิธภัณฑ์สถานแห่งชาติ มหาวีรวงศ์
พุทธสมาคมจังหวัดนครราชสีมา
ชมรมชาวอุบลราชธานี
ศูนย์ศึกษาบาลีภาค๑๑ (ธรรมยุต)


== สิ่งปลูกสร้างภายในวัด ==
พระอุโบสถวัดสุทธจินดา
ศาลาการเปรียญ
อาคารสำนักงานสงฆ์ เป็นสถานที่ดำเนินงานเกี่ยวกับวัดและคณะสงฆ์ และยังเป็นกุฏิที่พักของพระเดชพระคุณพระอุดมธีรคุณ เจ้าอาวาสฯ
หอระฆังวัดสุทธจินดา
กุฏิเมนะรุจิ
ฌาปนสถานกองทัพภาคที่ ๒
อาคาร ๕๐ ปี เป็นอาคารใช้เป็นที่เรียนของวัดสุทธจินดา
ศาลานาบุญ (หอฉัน)
กุฏิสองเมือง เคยเป็นที่พักของพระเดชพระคุณหลวงพ่อพระสาสนโสภณ อดีตเจ้าอาวาสฯ
กุฏิพระอริยเวที เป็นที่พักของพระครูปลัดอรรถจริยานุกิจ ผู้ช่วยเจ้าอาวาสฯ
กุฏิขุนบรรจงเจริญรัตน์  เป็นที่รับรองพระเถระ ที่มาวัดสุทธจินดาในโอกาสต่างๆ
กุฏิเมธชนัน เป็นที่พักพระนวกะ
กุฏิบุรคามบริรักษ์ เป็นที่พักของพระภิกษุสามเณร
กุฏิกองทัพภาคที่ ๒ เป็นที่พักพระภิกษุสามเณร
กุฏิธนาคารกรุงเทพ ที่พักของภิกษุสามเณร
สวนหลวงพ่อองค์ดำ
สวนกวนอิม
หอสมุดแห่งชาติ
พุทธสมาคมจังหวัดนครราชสีมา
พิพิธภัณฑ์สถานแห่งชาติ มหาวีรวงศ์
อาคาร ๘๐ ปีวัดสุทธจินดา เป็นที่ตั้งมหาลัยมหามกุฏราชวิทยาลัย ศูนย์การศึกษาโคราช
อาคารหอประชุมพระราชสมภพ ๒๐๐ ปี ร.๔
อาคารเฉลิมพระเกียรติ ๘๐ พรรษา ร.๙
สะพานหน้าท่อ-บรมจินดา เป็นอนุสรณ์การรวมวัด


== อ้างอิง ==