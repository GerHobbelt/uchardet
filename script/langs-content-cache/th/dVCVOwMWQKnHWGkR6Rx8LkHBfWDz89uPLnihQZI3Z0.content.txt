revision: 10616564
title: "\u0E15\u0E33\u0E1A\u0E25\u0E41\u0E01"
url: https://th.wikipedia.org/wiki/%E0%B8%95%E0%B8%B3%E0%B8%9A%E0%B8%A5%E0%B9%81%E0%B8%81


---

ตำบลแก เป็นตำบลหนึ่งในอำเภอรัตนบุรี จังหวัดสุรินทร์ ในปัจจุบันแบ่งหน่วยงานปกครองออกเป็น 15 หมู่บ้าน ประชากรส่วนใหญ่นับถือพระพุทธศาสนา นิกายเถรวาท มีโรงพยาบาลส่งเสริมสุขภาพประจำตำบล 1 แห่ง โรงเรียนมีทั้งหมด 4 แห่ง และมีแม่นํ้าอุปโภคบริโภคสายสำคัญคือ แม่น้ำมูล ปัจจุบัน นายสมานมิตร ยิ่งงาม (2563–ปัปัจจุบัน) เป็นกำนันตำบลแก และ นายนรงค์ สมยศ (2564–ปัจจุบัน) เป็นนายกองค์การบริหารส่วนตำบลแก


== ประวัติ ==
ตำบลแกแต่เดิมเป็นเพียงหมู่บ้านชื่อ บ้านแก มีการอพยพโยกย้ายเข้ามาตั้งถิ่นฐาน ทำมาหากินเพิ่มขึ้น จึงได้ยกฐานะจากหมู่บ้านเป็นตำบลแก (มาภายหลังหมู่บ้านทางทิศเหนือที่เคยสังกัดตำบลแก ได้แยกออกไปตั้งเป็นตำบลใหม่ คือ ตำบลกุดขาคีม) และต่อมาได้รับการเปลี่ยนแปลงจากสภาตำบลเป็น องค์การบริหารส่วนตำบล ตามประกาศกระทรวงมหาดไทย ลงวันที่ 16 ธันวาคม 2537 


== สัญลักษณ์ ==


=== ดวงตราสัญลักษณ์ ===
รูปธงชาติ หมายถึง ชาติ
รูปครุฑ หมายถึง พระมหากษัตริย์
รูปวัด หมายถึง พระพุธศาสนา
รูปประสานมือ หมายถึง ความสามัคคี
รูปรวงข้าว หมายถึง การเกษตร
รูปดวงดาว หมายถึง ความเจริญรุ่งเรือง
ระหว่างวงกลมนอกและวงกลมในมีข้อความ "องค์การบริหารส่วนตำบลแก อำเภอรัตนบุรี จังหวัดสุรินทร์"


=== คำขวัญ ===
คำขวัญตำบลแก: นํ้ามูลใส ผ้าไหมสวย รํ่ารวยวัฒนธรรม ก้าวลํ้าเกษตรอินทรีย์

นํ้ามูลใส สื่อหมายถึง แม่น้ำมูล แม่นํ้าสายหลักที่ไหลผ่านตำบลแก เปรียบเสมือนสายเลือดของชาวตำบลแก ที่ให้ชาวบ้านมีนํ้าใช้ในการอุปโภค บริโภค ใช้ในภาคการเกษตรกรรม และการประมง อีกทั้งยังมีหาดทรายสวย เป็นแหล่งพักผ่อนหย่อนใจของชาวบ้าน
ผ้าไหมสวยสื่อหมายถึง ผ้าไหมมัดหมี่อันเป็นเอกลักษณ์ของตำบล มีลวดลายงดงาม แหล่งผลิดผ้าไหมมัดหมี่ที่สำคัญ อยู่บริเวณบ้านม่วงบุญมี และเป็นสินค้าที่สร้างรายได้แก่ตำบลแก
รํ่ารวยวัฒนธรรม สื่อหมายถึง ชาวตำบลแกมีความศรัทธาต่อพระพุทธศาสนา จึงมีประเพณีที่สำคัญ คือ บุญผเวส บุญข้าวสาก บุญข้าวจี่ อันแสดงถึงวัฒนธรรมอันดีงาม
ก้าวลํ้าเกษตรอินทรีย์ สื่อหมายถึง ประชากรส่วนใหญ่มีอาชีพเกษตรกรรม เช่น ทำนา ทำไร่ ทำสวน ล้วนยึดหลักเกษตรทฤษฎีใหม่ และความพอเพียง ในการประกอบอาชีพ


== การปกครอง ==
ตำบลแก แบ่งการปกครองตามรูปแบบหมู่บ้านออกเป็น 15 หมู่ ดังนี้


== อาณาเขต ==
ตำบลแกมีอาณาเขตติดต่อกับพื้นที่ใกล้เคียง ดังนี้
ทิศเหนือ จดพื้นที่ตำบลกุดขาคีม อำเภอรัตนบุรี จังหวัดสุรินทร์ 
ทิศใต้ จดเขตตำบลรัตนบุรี ตำบลน้ำเขียว อำเภอรัตนบุรี จังหวัดสุรินทร์ 
ทิศตะวันออก จดเขตตำบลรัตนบุรี อำเภอรัตนบุรี จังหวัดสุรินทร์ 
ทิศตะวันตก จดตำบลน้ำเขียว อำเภอรัตนบุรี จังหวัดสุรินทร์


== ประชากร ==
ข้มมูลประชากรในตำบลแก

จำนวนหลังคาเรือน 	816	หลังคาเรือน
จำนวนประชากร 	4,761	คนการนับถือศาสนา
นับถือพระพุทธศาสนา 99 %
นับถือศาสนาคริสต์ 0.34%
นับถือศาสนาอิสลาม 0.33%
นับถือศาสนาฮินดู 0.33 %


== อาชีพ ==
เกษตรกรรมส่วนใหญ่ประชาชนมีอาชีพทำนา ทำไร่ ทำสวน
ปศุสัตว์ เป็นการเลี้ยงสัตว์ประเภทโคเนื้อ สุกร และไก่ เพื่อจำหน่ายเนื้อ แต่ผู้ประกอบอาชีพนี้ยังมีน้อย ส่วนมากเลี้ยงไว้รับประทานในครอบครัวเสียมากกว่า
ค้าขาย สินค้าที่มีขายในท้องถิ่น ส่วนมากจะเป็นของกิน และของใช้เบ็ดเตล็ดที่ต้องใช้ในชีวิตประจำวัน
รับจ้าง สำหรับผู้ที่ไม่มีที่ดินทำกินเป็นของตนเองก็จะรับจ้างในเขตหมู่บ้าน หรือหลังจากหมดฤดูเก็บเกี่ยวผลผลิตทางการเกษตร ก็จะไปรับจ้างหางานทำที่เมืองหลวงเพราะในเขตพื้นที่หมู่บ้าน ไม่มีการจ้างงานมากนัก
รับราชการและอื่น ๆ มีเป็นส่วนน้อยที่จบภาคการศึกษาระดับปรัญญาตรี หรืสูงกว่า ขึ้นอยู่กับระดับการศึกษา ส่วนมากรับราชการครู งานด้านสาธารณะสุข ด้านวิทยาศาสตร์ และงานด้านการปกครอง ซึ่งอยู่ในเกณฑ์เฉลี่ยไม่ค่อยสูงนัก


== หน่วยงาน ==
หน่วยงานราชการ

องค์การบริหารส่วนตำบลแกโรงพยาบาลสาธารณะสุข

โรงพยาบาลส่งเสริมสุขภาพประจำตำบลแกโรงเรียน

โรงเรียนแกศึกษาพัฒนา
โรงเรียนแกศึกษาวิทยา
โรงเรียนบ้านหนองบัวน้อย
โรงเรียนบ้านม่วงบุญมี
ศูนย์พัฒนาเด็กก่อนเรียนบ้านหนองบัวน้อย
ศูนย์พัฒนาเด็กก่อนวัยบ้านจ้อ
ศูนย์พัฒนาเด็กก่อนวัยบ้านแก
ศูนย์พัฒนาเด็กก่อนวัยบ้านนํ้าโจกวัดในพระพุทธศาสนา

วัดแจ้ง บ้านแก
วัดอำนวยศรี บ้านจ้อ
วัดธาราราม บ้านนํ้าโจก
วัดป่าเบญจคาม บ้านดงแหลมวัดสระคู บ้านม่วงบุญมี
วัดบึงฉลวย บ้านหนองบัวน้อย
วัดโพธิ์งาม
ที่พักสงฆ์ลานธรรม บ้านดงเมย
ที่พักสงฆ์ดอกบัวแก้ววารี บ้านหนองบัวน้อย


== ประเพณีและวัฒนธรรม ==
บุญผเวส
บุญข้าวจี่
บุญข้าวสาก
บุญเข้าพรรษา
บุญออกพรรษา(ถวายหอดอกเผิ่ง)
บุญบั้งไฟ


== สถานที่สำคัญ ==
วัดสระคูบ้านม่วงบุญมี
วัดแจ้งบ้านแก
ตลาดนัดชุมชน บ้านหนองบัวน้อย


== อ้างอิง ==


== แหล่งข้อมูลอื่น ==
เว็บไซต์องค์การบริหารส่วนตำบลแก