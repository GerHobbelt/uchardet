revision: 10626942
title: "\u0E27\u0E31\u0E14\u0E15\u0E49\u0E19\u0E2A\u0E19 (\u0E08\u0E31\u0E07\u0E2B\
  \u0E27\u0E31\u0E14\u0E2D\u0E48\u0E32\u0E07\u0E17\u0E2D\u0E07)"
url: https://th.wikipedia.org/wiki/%E0%B8%A7%E0%B8%B1%E0%B8%94%E0%B8%95%E0%B9%89%E0%B8%99%E0%B8%AA%E0%B8%99_(%E0%B8%88%E0%B8%B1%E0%B8%87%E0%B8%AB%E0%B8%A7%E0%B8%B1%E0%B8%94%E0%B8%AD%E0%B9%88%E0%B8%B2%E0%B8%87%E0%B8%97%E0%B8%AD%E0%B8%87)


---

วัดต้นสน  เป็นวัดราษฎร์สังกัดคณะสงฆ์ฝ่ายมหานิกาย ตั้งอยู่ริมแม่น้ำเจ้าพระยาฝั่งตะวันตก ในตำบลตลาดหลวง อำเภอเมืองอ่างทอง จังหวัดอ่างทอง มีพื้นที่ตั้งวัดเนื้อที่ 27 ไร่ 3 งาน 32 ตารางวาวัดต้นสนสร้างขึ้นประมาณ พ.ศ. 2310 แต่ไม่มีการจดบันทึกประวัติเป็นหลักฐานแน่ชัด ต่อมากลายเป็นวัดร้าง จน พ.ศ. 2488 พระราชสุวรรณโมลี อดีตเจ้าคณะจังหวัดอ่างทอง ได้บูรณะก่อสร้างเสนาสนะต่าง ๆ ขึ้นและขยายอาณาเขตให้กว้างขวาง ท่านได้สร้างพระพุทธรูปองค์ใหญ่นามว่า สมเด็จพระพุทธนวโลกุตร ธัมมบดีศรีเมืองทอง หรือ สมเด็จพระศรีเมืองทอง เป็นพระพุทธรูปหล่อด้วยทองเหลืองหน้าตักกว้าง 6 วา 3 ศอก 9 นิ้ว สูง 9 วา 2 ศอก 19 นิ้ว ปิดทองคำแท้ทั้งองค์ 
อุโบสถศิลปะอยุธยา ประดิษฐานหลวงพ่อดำพระพุทธรูปศิลปะอยุธยาอายุกว่าร้อยปี วิหารพระพุทธชินราช ประดิษฐานพระพุทธชินราชจำลอง และมี สมเด็จพระศรีเมืองทองเงิน พระพุทธรูปปางมารวิชัยองค์ใหญ่ ประดิษฐานอยู่กลางแจ้งบริเวณประตูทางเข้าวัด วัดต้นสนได้รับพระราชทานวิสุงคามสีมา เมื่อวันที่ 14 สิงหาคม พ.ศ. 2485 เขตวิสุงคามสีมากว้าง 40 เมตร ยาว 80 เมตร


== อ้างอิง ==