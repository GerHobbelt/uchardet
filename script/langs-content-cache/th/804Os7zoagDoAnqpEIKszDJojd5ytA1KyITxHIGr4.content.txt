revision: 10827348
title: "\u0E1B\u0E23\u0E35\u0E14\u0E35 \u0E14\u0E32\u0E27\u0E09\u0E32\u0E22"
url: https://th.wikipedia.org/wiki/%E0%B8%9B%E0%B8%A3%E0%B8%B5%E0%B8%94%E0%B8%B5_%E0%B8%94%E0%B8%B2%E0%B8%A7%E0%B8%89%E0%B8%B2%E0%B8%A2


---

ปรีดี ดาวฉาย (เกิด 9 กันยายน 2501) เป็นนักกฎหมาย นายธนาคารและนักการเมืองชาวไทย ปัจจุบันเป็น ประธาน​กรรมการสรรหาและพิจารณา​ค่าตอบแทน บริษัท กรุงเทพดุสิตเวชการ จำกัด (มหาชน) กรรมการ บริษัท คาราบาวกรุ๊ป จำกัด (มหาชน) อดีตรัฐมนตรีว่าการกระทรวงการคลัง และเป็นกรรมการศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19) ในรัฐบาล พลเอก ประยุทธ์ จันทร์โอชา เคยดำรงตำแหน่งกรรมการผู้จัดการใหญ่ธนาคารกสิกรไทย และประธานกรรมการสมาคมธนาคารไทย ระหว่างปี 2559 ถึง 2563โดยผู้ดำรงตำแหน่งประธาน​สมาคมธนาคารไทยคนต่อมาคือ ผยง ศรีวณิช


== การศึกษา ==
ปรีดี จบการศึกษาระดับปริญญาตรี นิติศาสตรบัณฑิต (เกียรตินิยมอันดับ 2) มหาวิทยาลัยธรรมศาสตร์, เนติบัณฑิตไทย สำนักอบรมศึกษากฎหมายแห่งเนติบัณฑิตยสภา และปริญญาโท กฎหมายเปรียบเทียบ มหาวิทยาลัยอิลลินอยส์ เออร์แบนา-แชมเปญจน์ สหรัฐ


== การทำงาน ==
ปรีดี เริ่มงานที่สำนักกฎหมาย ธนาคารกสิกรไทย เมื่อปี พ.ศ. 2525 และได้รับแต่งตั้งให้ดำรงตำแหน่งเป็นกรรมการผู้จัดการ ธนาคารกสิกรไทย เมื่อปี พ.ศ. 2556 และเป็นประธานกรรมการ บริษัท ลีสซิ่งกสิกรไทย จำกัด ประธานกรรมการ บริษัทหลักทรัพย์ กสิกรไทย จำกัด (มหาชน) ประธานกรรมการ บริษัท แฟคเตอรี แอนด์ อีควิปเมนท์ กสิกรไทย จำกัดปรีดี ได้รับแต่งตั้งเป็นกรรมการในรัฐบาลพลเอก ประยุทธ์  จันทร์โอชา หลายชุด อาทิ กรรมการในคณะกรรมการนโยบายเขตพัฒนาเศรษฐกิจพิเศษ ประธานกรรมการสมาคมธนาคารไทย กรรมการในคณะกรรมการส่งเสริมการลงทุน สำนักงานคณะกรรมการส่งเสริมการลงทุน กรรมการในคณะกรรมการนโยบายเขตระเบียงเศรษฐกิจภาคตะวันออก กรรมการสมาคมส่งเสริมสถาบันกรรมการบริษัทไทย และเป็นกรรมการคณะกรรมการส่งเสริมการลงทุน สำนักงานคณะกรรมการส่งเสริมการลงทุน ตามประกาศคณะรักษาความสงบแห่งชาติที่ 55/2557 กรรมการในคณะกรรมการยุทธศาสตร์ชาติ ตามพระราชบัญญัติ การจัดทำยุทธศาสตร์ชาติ พ.ศ. 2560 กรรมการในคณะกรรมการนโยบายเขตพัฒนาเศรษฐกิจพิเศษตาม คำสั่งคณะรักษาความสงบแห่งชาติ ที่ 72/2557 เรื่อง แต่งตั้งคณะกรรมการนโยบายเขตพัฒนาเศรษฐกิจพิเศษ และ กรรมการ สถาบันคุณวุฒิวิชาชีพ (องค์การมหาชน) ในวันที่ 26 ตุลาคม พ.ศ. 2560 เขาได้รับเชิญเข้าร่วมพระราชพิธีถวายพระเพลิงพระบรมศพพระบาทสมเด็จพระมหาภูมิพลอดุลยเดชมหาราช บรมนาถบพิตรกรรมการในคณะกรรมการที่ปรึกษาด้านธุรกิจภาคเอกชนในศูนย์บริหารสถานการณ์การแพร่ระบาดของโรคติดเชื้อไวรัสโคโรนา 2019 (โควิด-19)

ปรีดี ตัดสินใจลาออกจากตำแหน่งรัฐมนตรีว่าการกระทรวงการคลัง หลังดำรงตำแหน่งเพียง 25วัน โดยสื่อมวลชนคาดกันว่าเกิดจากความขัดแย้งในการแต่งตั้งข้าราชการชั้นผู้ใหญ่ระหว่างตนกับสันติ พร้อมพัฒน์ รัฐมนตรีช่วยว่าการกระทรวงการคลัง 
ปรีดี เป็นสมาชิกสภานิติบัญญัติแห่งชาติ พ.ศ. 2557 และในปี พ.ศ. 2563 ได้รับแต่งตั้งเป็นรัฐมนตรีว่าการกระทรวงการคลัง แต่อยู่ในตำแหน่งได้เพียง 27 วัน ก็ตัดสินใจลาออกจากตำแหน่ง


== เครื่องราชอิสริยาภรณ์ ==
พ.ศ. 2563 –  เครื่องราชอิสริยาภรณ์อันมีเกียรติยศยิ่งมงกุฎไทย ชั้นที่ 1 ประถมาภรณ์มงกุฎไทย (ป.ม.)
พ.ศ. 2560 –  เครื่องราชอิสริยาภรณ์อันเป็นที่เชิดชูยิ่งช้างเผือก ชั้นที่ 2 ทวีติยาภรณ์ช้างเผือก (ท.ช.)


== อ้างอิง ==


== แหล่งข้อมูลอื่น ==
ฐานข้อมูล
ฐานข้อมูล
ประวัติส่วนตัว เก็บถาวร 2020-08-09 ที่ เวย์แบ็กแมชชีน
ประวัติส่วนตัว