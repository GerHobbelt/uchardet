revision: 10727474
title: "\u0E1E\u0E39\u0E25\u0E17\u0E23\u0E31\u0E1E\u0E22\u0E4C \u0E1B\u0E34\u0E22\u0E30\
  \u0E2D\u0E19\u0E31\u0E19\u0E15\u0E4C"
url: https://th.wikipedia.org/wiki/%E0%B8%9E%E0%B8%B9%E0%B8%A5%E0%B8%97%E0%B8%A3%E0%B8%B1%E0%B8%9E%E0%B8%A2%E0%B9%8C_%E0%B8%9B%E0%B8%B4%E0%B8%A2%E0%B8%B0%E0%B8%AD%E0%B8%99%E0%B8%B1%E0%B8%99%E0%B8%95%E0%B9%8C


---

นายพูลทรัพย์ ปิยะอนันต์ ผู้ตรวจการแผ่นดินของรัฐสภา และอดีตผู้อำนวยการสำนักงบประมาณ


== ประวัติ ==
นายพูลทรัพย์ ปิยะอนันต์ เกิดเมื่อวันที่ 23 กุมภาพันธ์ พ.ศ. 2485 สำเร็จการศึกษาเศรษฐศาสตรบัณฑิต มหาวิทยาลัยธรรมศาสตร์ และรัฐประศาสนศาสตรมหาบัณฑิต ประเทศสหรัฐอเมริกา ปริญญาบัตรวิทยาลัยป้องกันราชอาณาจักร รุ่นที่ 36


== การทำงาน ==
นายพูลทรัพย์ ปิยะอนันต์ เริ่มรับราชการเมื่อ พ.ศ. 2506 ดำรงตำแหน่งพนักงานงบประมาณตรี กองจัดวางระบบงาน จากนั้น พ.ศ. 2527 เป็นผู้อานวยการกองงบประมาณฝ่ายสาธารณสุขและสาธารณูปการ ซึ่งทำให้มีส่วนในการผลักดันงบประมาณสนับสนุนด้านสาธารณสุขมูลฐานในชนบททั่วประเทศ พ.ศ. 2532 เป็นผู้อำนวยการกองงบประมาณฝ่ายเศรษฐกิจ 3 พ.ศ. 2535 เป็นผู้ช่วยผู้อำนวยการสำนักงบประมาณ พ.ศ. 2537 เป็นที่ปรึกษาสำนักงบประมาณ พ.ศ. 2541 ดำรงตำแหน่งรองผู้อำนวยการสำนักงบประมาณ พ.ศ. 2542 เป็นผู้อำนวยการสำนักงบประมาณ และตั้งแต่ พ.ศ. 2545 – 2551 เป็นผู้ตรวจการแผ่นดินของรัฐสภา] พ.ศ. 2551 – ปัจจุบัน เป็นที่ปรึกษาด้านนโยบายและแผน โครงการในคณะแพทยศาสตร์ศิริราชพยาบาล มหาวิทยาลัยมหิดล


== เครื่องราชอิสริยาภรณ์ ==
พ.ศ. 2543 –  เครื่องราชอิสริยาภรณ์อันเป็นที่เชิดชูยิ่งช้างเผือก ชั้นสูงสุด มหาปรมาภรณ์ช้างเผือก (ม.ป.ช.)
พ.ศ. 2541 –  เครื่องราชอิสริยาภรณ์อันมีเกียรติยศยิ่งมงกุฎไทย ชั้นสูงสุด มหาวชิรมงกุฎ (ม.ว.ม.)
พ.ศ. 2531 –  เหรียญจักรพรรดิมาลา (ร.จ.พ.)


== อ้างอิง ==