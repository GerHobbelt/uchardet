revision: 10726163
title: "\u0E1E\u0E23\u0E30\u0E2A\u0E32\u0E2A\u0E19\u0E42\u0E2A\u0E20\u0E13 (\u0E42\
  \u0E01\u0E28\u0E25 \u0E2A\u0E34\u0E23\u0E34\u0E19\u0E3A\u0E18\u0E42\u0E23)"
url: https://th.wikipedia.org/wiki/%E0%B8%9E%E0%B8%A3%E0%B8%B0%E0%B8%AA%E0%B8%B2%E0%B8%AA%E0%B8%99%E0%B9%82%E0%B8%AA%E0%B8%A0%E0%B8%93_(%E0%B9%82%E0%B8%81%E0%B8%A8%E0%B8%A5_%E0%B8%AA%E0%B8%B4%E0%B8%A3%E0%B8%B4%E0%B8%99%E0%B8%BA%E0%B8%98%E0%B9%82%E0%B8%A3)


---

พระสาสนโสภณ หรือ หลวงพ่อใหญ่ นามเดิม โกศล โพธิ์งาม ฉายา สิรินฺธโร (16 มิถุนายน พ.ศ. 2467 — 9 ตุลาคม พ.ศ. 2563) เป็นพระภิกษุในสังกัดคณะสงฆ์ธรรมยุติกนิกาย ชาวจังหวัดสุรินทร์ และเคยเป็นเจ้าอาวาสวัดสุทธจินดาวรวิหาร ผู้รับใบอนุญาตโรงเรียนวัดสุทธจินดา,เจ้าสำนักเรียนวัดสุทธจินดา, ผู้อำนวยการศูนย์ศึกษาพระพุทธศาสนาวันอาทิตย์ วัดสุทธจินดา, อดีตที่ปรึกษาเจ้าคณะภาค 8 (ธรรมยุต) ดูแลคณะสงฆ์ 6 จังหวัด คือ จังหวัดอุดรธานี หนองคาย เลย สกลนคร หนองบัวลำภูและ บึงกาฬ


== ประวัติ ==


=== ชาติกำเนิด ===
พระสาสนโสภณ มีนามเดิมว่า โกศล โพธิ์งาม เกิดเมื่อวันจันทร์ แรม 14 ค่ำ เดือน 7 ปี ชวด ตรงกับวันที่ 30 มิถุนายน พ.ศ. 2467  บิดาชื่อ นายสอน โพธิ์งาม มารดาชื่อ  นางสงค์ โพธิ์งาม ที่บ้านระเวียง หมู่ที่ 14 ตำบลเบิด อำเภอรัตนบุรี จังหวัดสุรินทร์ 
บรรพชา ณ วัดสุทธจินดาเมื่อวันที่ 20 กรกฎาคม พ.ศ. 2483 อายุ 15 ปี โดยมีพระธรรมฐิติญาณ (สังข์ทอง นาควโร) เป็นอุปัชฌาย์ พระมหาดี ญาณาสโย เป็นผู้ให้สรณะและศีลในการบรรพชา อุปสมบท ณ วัดสุทธจินดา โดยมีพระโพธิวงศาจารย์ (สังข์ทอง นาควโร) เป็นอุปัชฌาย์ มีพระมหาดี ญาณาสโย เป็นพระกรรมวาจาจารย์ พระศรีธรรมวงศาจารย์ (จันทร์ เกสโร) วัดสุปัฏนาราม จังหวัดอุบลราชธานี เป็นพระอนุสาวนาจารย์ เมื่อวันที่ 2 มกราคม พ.ศ. 2489 ตรงกับวันพุธ แรม 14 ค่ำ เดือนอ้าย


=== การศึกษาพระปริยัติธรรมและงานด้านการศึกษา ===
พ.ศ. 2477 จบชั้นประถมศึกษาปีที่  4  โรงเรียนประชาบาลวัดธรรมวงศา  บ้านระเวียง  ตำบลเบิด  อำเภอรัตนบุรี  จังหวัดสุรินทร์
พ.ศ. 2483 สอบได้นักธรรมชั้นตรี สำนักเรียนวัดสุทธจินดา
พ.ศ. 2484 สอบได้นักธรรมชั้นโท สำนักเรียนวัดสุทธจินดา
พ.ศ. 2485 สอบได้นักธรรมชั้นเอก สำนักเรียนวัดสุทธจินดา
พ.ศ. 2486 สอบได้เปรียญธรรม 3 ประโยค สำนักเรียนวัดสุทธจินดา
พ.ศ. 2487 สอบได้เปรียญธรรม 4 ประโยค สำนักเรียนวัดสุทธจินดา
พ.ศ. 2489 — พ.ศ. 2490 ได้ไปศึกษาอบรมนักเรียน ครูและนักเรียน การปกครองสำนักเรียนการปกครองตำแหน่งหน้าที่ทางคณะสงฆ์ วัดบวรนิเวศราชวรวิหาร กรุงเทพมหานคร


=== มรณภาพ ===
พระสาสนโสภณ​ มรณภาพเมื่อ​วันที่​ 9​ ตุลาคม​ พ.ศ.​ 2563​ เวลา​ 11:56​ น.​ สิริอายุ​ 96 ปี​ พรรษา 75
วันที่ 23 พฤศจิกายน​ พ.ศ. 2564 เวลา 13.26 น. พระบาทสมเด็จพระวชิรเกล้าเจ้าอยู่หัว​โปรดเกล้าโปรดกระหม่อม​ฯพระราชทานเพลิงศพและโปรดเกล้าโปรดกระหม่อม​ฯให้สมเด็จพระกนิษฐาธิราชเจ้า กรมสมเด็จพระเทพรัตนราชสุดาฯ สยามบรมราชกุมารี​ เสด็จพระราชดำเนินแทนพระองค์ ไปยังเมรุชั่วคราว วัดสุทธจินดาวรวิหาร ตำบลในเมือง อำเภอเมืองนครราชสีมา จังหวัดนครราชสีมา เพื่อเป็นประธานในพิธีออกเมรุพระราชทานเพลิงศพ


== ตำแหน่งงานปกครองคณะสงฆ์ ==
พ.ศ. 2494 เป็นครูสอนปริยัติธรรมและเป็นกรรมการตรวจประโยคธรรมสนามหลวง
พ.ศ. 2495  เป็นเลขานุการคณะธรรมยุตจังหวัดนครราชสีมา
พ.ศ. 2500  เป็นเจ้าคณะธรรมยุต  อำเภอเมือง  และอำเภอสีคิ้วจังหวัดนครราชสีมา
พ.ศ. 2503 เป็นผู้ช่วยเจ้าอาวาสวัดสุทธจินดา
พ.ศ. 2507  เป็นผู้รักษาการแทนเจ้าคณะธรรมยุตจังหวัดนครราชสีมา
พ.ศ. 2508  เป็นเจ้าคณะจังหวัดนครราชสีมา (ธรรมยุต)
พ.ศ. 2514  เป็นพระอุปัชฌาย์  คณะธรรมยุต
พ.ศ. 2519  เป็นเจ้าอาวาสวัดสุทธจินดาวรวิหาร
พ.ศ. 2519  เป็นรองเจ้าคณะภาค  10 (ธรรมยุต)
พ.ศ. 2528  เป็นรองเจ้าคณะภาค  11 (ธรรมยุต)
พ.ศ. 2542  เป็นเจ้าคณะภาค  8 (ธรรมยุต)
พ.ศ. 2547  เป็นที่ปรึกษาเจ้าคณะภาค 8 (ธรรมยุต)


== ลำดับสมณศักดิ์ ==
พ.ศ. 2487 เป็นพระมหาโกศล สิรินฺธโร ป.ธ. 4พ.ศ. 2501 รับพระราชทานสมณศักดิ์เป็นพระครูสัญญาบัตร ที่ พระครูสุนทรธรรมโกศลพ.ศ. 2510 รับพระราชทานสมณศักดิ์เป็นพระราชาคณะชั้นสามัญ เจ้าคณะจังหวัด ที่ พระศรีธรรมวงศาจารย์ บริหารสีมาคณานุกิจ ธรรมิกคณิสสร พ.ศ. 2521 รับพระราชทานสมณศักดิ์เป็นพระราชาคณะชั้นราช ที่ พระราชพิศาลสุธี ศรีปริยัติคุณาภรณ์ ยติคณิสสร บวรสังฆาราม คามวาสี พ.ศ. 2534 รับพระราชทานสมณศักดิ์เป็นพระราชาคณะชั้นเทพ ที่ พระเทพวราลังการ วิสุทธิญาณโสภิต ปริยัติกิจคุณาภรณ์ ยติคณิสสร บวรสังฆาราม คามวาสี พ.ศ. 2539 รับพระราชทานสมณศักดิ์เป็นพระราชาคณะชั้นธรรม ที่ พระธรรมโสภณ โกศลปริยัติกิจ โสภิตตรีปิฎกภาณ วิศาลสังฆการนุกร ยติคณิสสร บวรสังฆาราม คามวาสี 28 กรกฎาคม พ.ศ. 2562 ได้รับสถาปนาขึ้นเป็นพระราชาคณะเจ้าคณะรอง ชั้นหิรัญบัฏ ที่ พระสาสนโสภณ โกศลวิมลญาณอดุล สุนทรปริยัติกิจ โสภิตตรีปิฎกภาณ วิศาลสังฆการนุกร ธรรมยุตติกคณิสสร บวรสังฆาราม คามวาสี


== เกียรติคุณ ==
พ.ศ. 2533 รางวัลเสาเสมาธรรมจักร ประเภทส่งเสริมการศึกษาพระพุทธศาสนา สาขาการศึกษาพระปริญัติธรรม แผนกธรรม แผนกบาลี จากสมเด็จพระเทพรัตนราชสุดาฯ สยามบรมราชกุมารี
พ.ศ. 2546 ปริญญาศาสนศาสตร์ดุษฎีบัณฑิติกิตติมศักดิ์ สาขาพุทธศาสตร์ จากมหาวิทยาลัยมหามกุฏราชวิทยาลัย


== อ้างอิง ==