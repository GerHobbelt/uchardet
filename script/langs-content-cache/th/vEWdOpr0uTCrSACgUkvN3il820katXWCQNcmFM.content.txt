revision: 10852604
title: "\u0E1E\u0E34\u0E1A\u0E39\u0E25\u0E22\u0E4C \u0E23\u0E31\u0E0A\u0E01\u0E34\u0E08\
  \u0E1B\u0E23\u0E30\u0E01\u0E32\u0E23"
url: https://th.wikipedia.org/wiki/%E0%B8%9E%E0%B8%B4%E0%B8%9A%E0%B8%B9%E0%B8%A5%E0%B8%A2%E0%B9%8C_%E0%B8%A3%E0%B8%B1%E0%B8%8A%E0%B8%81%E0%B8%B4%E0%B8%88%E0%B8%9B%E0%B8%A3%E0%B8%B0%E0%B8%81%E0%B8%B2%E0%B8%A3


---

นายพิบูลย์ รัชกิจประการ (เกิด 5 กรกฎาคม พ.ศ. 2504) สมาชิกสภาผู้แทนราษฎรจังหวัดสตูล 2 สมัย เป็นอดีตนายกเทศมนตรีเมืองสตูล


== ประวัติ ==
พิบูลย์ รัชกิจประการ เกิดเมื่อวันที่ 5 กรกฎาคม พ.ศ. 2504 ที่อำเภอเทพา จังหวัดสงขลา เป็นบุตรของนายสุทัศน์ และนางกุยเฮียง รัชกิจประการ เป็นน้องชายของนายพิพัฒน์ รัชกิจประการ รัฐมนตรีว่าการกระทรวงการท่องเที่ยวและกีฬา ในรัฐบาลของพลเอกประยุทธ์ จันทร์โอชา พิบูลย์ สำเร็จการศึกษาระดับปริญญาตรี วิทยาศาสตรบัณฑิต สาขาการเกษตร จาก มหาวิทยาลัยสงขลานครินทร์ สมรสกับ นางทิพรัตน์ รัชกิจประการ มีบุตร-ธิดา 4 คน


== การทำงาน ==
พิบูลย์ ทำอาชีพธุรกิจส่วนตัว โดยเป็นเจ้าของบริษัทสตูลอะความารีน ฟีดซัพพลาย 


== งานการเมือง ==
พิบูลย์ เคยเป็นนายกเทศมนตรีเมืองสตูล ต่อมาได้รับเลือกตั้งเป็นสมาชิกสภาผู้แทนราษฎรครั้งแรกในปี พ.ศ. 2562 และ พ.ศ. 2566 สังกัดพรรคภูมิใจไทย 


=== สมาชิกสภาผู้แทนราษฎร ===
พิบูลย์ รัชกิจประการ ได้รับการเลือกตั้งเป็นสมาชิกสภาผู้แทนราษฎรมาแล้ว 1 สมัย คือ

การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2562 จังหวัดสตูล สังกัดพรรคภูมิใจไทย
การเลือกตั้งสมาชิกสภาผู้แทนราษฎรไทยเป็นการทั่วไป พ.ศ. 2566 จังหวัดสตูล สังกัดพรรคภูมิใจไทย


== เครื่องราชอิสริยาภรณ์ ==
พ.ศ. 2563 –  เครื่องราชอิสริยาภรณ์อันมีเกียรติยศยิ่งมงกุฎไทย ชั้นที่ 2 ทวีติยาภรณ์มงกุฎไทย (ท.ม.)
พ.ศ. 2547 –  เครื่องราชอิสริยาภรณ์อันเป็นที่สรรเสริญยิ่งดิเรกคุณาภรณ์ ชั้นที่ 3 ตติยดิเรกคุณาภรณ์ (ต.ภ.)
พ.ศ. 2553 –  เครื่องราชอิสริยาภรณ์อันเป็นที่เชิดชูยิ่งช้างเผือก ชั้นที่ 4 จัตุรถาภรณ์ช้างเผือก (จ.ช.)


== อ้างอิง ==