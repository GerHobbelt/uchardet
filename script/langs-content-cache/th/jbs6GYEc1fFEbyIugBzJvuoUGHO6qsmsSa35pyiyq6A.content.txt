revision: 10466184
title: "\u0E41\u0E01\u0E49\u0E27\u0E1F\u0E49\u0E32 \u0E15.\u0E1A\u0E31\u0E27\u0E21\
  \u0E32\u0E28"
url: https://th.wikipedia.org/wiki/%E0%B9%81%E0%B8%81%E0%B9%89%E0%B8%A7%E0%B8%9F%E0%B9%89%E0%B8%B2_%E0%B8%95.%E0%B8%9A%E0%B8%B1%E0%B8%A7%E0%B8%A1%E0%B8%B2%E0%B8%A8


---

แก้วฟ้า ต.บัวมาศ นักมวยสากลอาชีพชาวไทย (เกิด: 2 พฤษภาคม พ.ศ. 2529 ที่จังหวัดร้อยเอ็ด; ชื่อจริง: ไกร เสฏฐพล, ชื่อเดิม: ยุทธพล สุดหนองบัว, ชื่อเล่น: ตั้ม)


== ประวัติ ==
แก้วฟ้า เกิดที่จังหวัดร้อยเอ็ด ก่อนที่จะย้ายมาอาศัยและเติบโตที่จังหวัดนครสวรรค์ เริ่มต้นชกมวยเพราะความยากจนจากการที่ได้คลุกคลีอยู่กับค่ายมวยมาตั้งแต่เด็ก โดยมีผู้เป็นลุงเป็นผู้ฝึกสอน ได้ค่าตัวครั้งแรกคราวละ 80–100 บาท เคยเป็นนักมวยสากลสมัครเล่นระดับทีมชาติชุดเยาวชนมาก่อน ประสบความสำเร็จมากมาย ด้วยความเป็นนักมวยหน้าตาดี จึงได้ฉายาว่า "นักชกหน้าหยก" หรือ "สิงห์สำอาง"   เรียนระดับมัธยมศึกษา  ม.1-6 โรงเรียนกีฬาจังหวัดนครสวรรค์และโรงเรียนนวมินทร์ทราชูทิศ มัฌชิเม เนื่องด้วยในขณะนั้นความพร้อมในการสอนของโรงเรียนกีฬาไม่สามารถรองรับได้ จึงทำให้ต้องส่งนักกีฬาไปฝากเรียนสายสามัญตามโรงเรียนมัธยมในจังหวัดนครสวรรค์  ในระดับปริญญาตรี เรียนสาขาการตลาด คณะบริหารธุรกิจ มหาวิทยาลัยรัตนบัณฑิต     ในปี พ.ศ. 2561 ได้เข้าศึกษาต่อในระดับปริญญาโท  คหกรรมศาสตร์มหาบัณฑิต สาขา ธุรกิจอาหาร มหาวิทยาลัยเทคโนโลยีราชมงคลพระนคร (มทร.พระนคร)แก้วฟ้าเริ่มชกมวยสากลอาชีพครั้งแรกเมื่อ 12 พฤศจิกายน พ.ศ. 2552 ชนะน็อค สงคราม ศิษย์กอพล 1996 ยก 4 และชกชนะรวดต่อมาจนได้ครองแชมป์ WBC เอเชียรุ่นเฟเธอร์เวทใน พ.ศ. 2556 เคยไปชิงแชมป์ WBC เอเชียคอนติเนนทัลรุ่นไลท์เวทที่จีน แต่เนื่องจากทำน้ำหนักไม่ได้ ทำให้แชมป์ว่างต่อไป แม้ว่าแก้วฟ้าจะเป็นฝ่ายชนะ ต่อมา ได้ครองแชมป์ ABF รุ่นไลท์เวทใน พ.ศ. 2560
ในปี พ.ศ. 2561 แก้วฟ้าได้ชิงแชมป์เฉพาะกาล WBC Asia ในรุ่นซูเปอร์ไลท์เวท กับ อัจฉริยะ อำนาจมวยไทยยิม หรือ อัจฉริยะ วิโรจน์สุโนบล อดีตนักมวยสาลกลสมัครเล่นทีมชาติ ในสังกัดของ พล.อ.ทวีป จันทรโรจน์ ในรายการ WP Boxing ซึ่งเป็นรายการมวยสากลถ่ายทอดสดทุกวันเสาร์เดือนละครั้ง ซึ่งจัดโดย สุรชาติ พิสิฐวุฒินันท์ ร่วมกับ ช่องเวิร์คพอยท์ โดยแก้วฟ้าเป็นฝ่ายแพ้คะแนน 10 ยก ที่เวิร์คพอยท์สตูดิโอ ภายในที่ทำการของบริษัท เวิร์คพอยท์ เอ็นเตอร์เทนเมนต์ จำกัด (มหาชน) ตำบลบางพูน อำเภอเมืองปทุมธานี  จังหวัดปทุมธานี เมื่อวันที่ 19 พฤษภาคม พ.ศ. 2561 


== เกียรติประวัติ ==
มวยสากลสมัครเล่น
เหรียญทอง กีฬานักเรียนกรมพลศึกษา 3 สมัย ปี 2545–47
เหรียญทอง กีฬาโรงเรียนกีฬาแห่งประเทศไทย ปี 2547
เหรียญทอง ชิงแชมป์ประเทศไทย ปี 2549  เหรียญทอง
กีฬาทองแห่งชาติ นครศรีธรรมราชเกมส์ ปี 2550
เหรียญทองกีฬามหาวิทยาลัยแห่งประเทศไทย ราชพฤกษ์เกมส์ ครั้งที่ 34
ตัวแทนทีมชาติไทยแข่งกีฬามวยสากลเยาวชนชิงแชม์โลก ปี 2547
ตัวแทนทีมชาติไทยแข่งขันที่ประเทศปากีสถาน ปี 2546
มวยสากลอาชีพ
แชมป์ WBC ASIA รุ่นเฟเธอร์เวท
ชิงแชมป์, 30 พฤษภาคม 2554 ชนะคะแนน ฟาราโซน่า ฟิดาล ( อินโดนีเซีย) ที่ อ.ขุนตาล จังหวัดเชียงราย
ป้องกันแชมป์ ครั้งที่ 1 22 เมษายน 2556 ชนะคะแนน คริสเตียน อาบิล่า ( ฟิลิปปินส์) ที่ สนามหลวง 2 เขตทวีวัฒนา กรุงเทพมหานครแชมป์ PABA รุ่นไลท์เวท
ชิงแชมป์, 26 พฤษภาคม 2557 ชนะทีเคโอยก 11 ชี ชี หลง ( จีน) ที่ เวทีมวยชั่วคราว ตลาดรัฐประชามาร์เก็ต ตลาดธนบุรี สนามหลวง 2 แขวงทวีวัฒนา เขตทวีวัฒนา กรุงเทพมหานคร
ป้องกันแชมป์ครั้งที่ 1, 4 กันยายน 2557 ชนะน็อคยกที่ 3 โอ้ด แฮเรียนโด้ (อินโดนีเซีย) ที่ ศักดิ์สิทธิ์อัลลอย เขตบางบอน กรุงเทพมหานคร
ป้องกันแชมป์ครั้งที่ 2, 31 ตุลาคม 2557 ชนะRTDยกที่ 7 ยูดี อารีม่า (อินโดนีเซีย) ที่ ท่าเทียบเรือ แหลมบาลีฮาย พัทยาใต้ เมืองพัทยา ต.หนองปรือ อ.บางละมุง จ.ชลบุรี
ป้องกันแชมป์ครั้งที่ 3, 20 มีนาคม 2558 ชนะน็อคยกที่ 4 บอยโด ซิแมนจูนทัก (อินโดนีเซีย) ที่ สวนปาล์มฟาร์มนก ต.บางตลาด อ.คลองเขื่อน จ.ฉะเชิงเทรา
ป้องกันแชมป์ครั้งที่ 4, 11 มีนาคม 2559 ชนะน็อคยกที่ 6 เจสัน บูตาร์ บูต้าร์ (อินโดนีเซีย) ที่ อาคารยิมเนเซี่ยม สนามกีฬาจังหวัดขอนแก่น
ป้องกันแชมป์ครั้งที่ 5, 27 กรกฎาคม 2559 ชนะน็อคยกที่ 4 มาสเตอร์ ซูโร่ (อินโดนีเซีย) ที่ มหาวิทยาลัยภาคตะวันออกเฉียงเหนือ จังหวัดขอนแก่นแชมป์ WBC ASIA รุ่นไลท์เวท
ชิงแชมป์ 11 กันยายน 2558 ชนะคะแนน แอนดริว วอลเลซ ( ออสเตรเลีย) ที่ หยู่ฮาง ยิมเนเซียม เมืองฮางซู ประเทศจีน
แชมป์ ABF รุ่นไลท์เวท
ชิงแชมป์, 19 พฤษภาคม 2560 ชนะคะแนน ไอแซค จูเนียร์ (อินโดนีเชีย) ที่ จังหวัดสมุทรสาคร
ป้องกันแชมป์ครั้งที่ 1, 27 เมษายน 2561 ชนะRTDยกที่ 5 แอนโทนี่ แพนกาลีล่า (อินโดนีเซีย) ที่ สนามกีฬาศูนย์ฝึกอบรมตำรวจภูธรภาค 5 อำเภอห้างฉัตร จังหวัดลำปาง
ป้องกันแชมป์ครั้งที่ 2, 31 ธันวาคม 2561 ชนะน็อคยกที่ 4 สไมล์ บราวน์ (อินโดนีเซีย) ที่ เวทีมวย JF Boxing Stadium อำเภอพัทยา จังหวัดชลบุรี


== ชื่ออื่น ==
แก้วฟ้า สวนปาล์มฟาร์มนก


== อ้างอิง ==


== แหล่งข้อมูลอื่น ==
สถิติการชก
เฟซบุ๊คส่วนตัว