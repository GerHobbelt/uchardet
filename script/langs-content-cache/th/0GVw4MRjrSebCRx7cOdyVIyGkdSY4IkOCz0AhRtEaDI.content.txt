revision: 9067385
title: "\u0E0A\u0E47\u0E2D\u0E19 \u0E1A\u0E22\u0E47\u0E2D\u0E07-\u0E01\u0E27\u0E31\
  \u0E19"
url: https://th.wikipedia.org/wiki/%E0%B8%8A%E0%B9%87%E0%B8%AD%E0%B8%99_%E0%B8%9A%E0%B8%A2%E0%B9%87%E0%B8%AD%E0%B8%87-%E0%B8%81%E0%B8%A7%E0%B8%B1%E0%B8%99


---

ช็อน บย็อง-กวัน (อักษรโรมัน: Chun Byung-Kwan; เกาหลี: 전병관) นักมวยสากลชาวเกาหลีใต้ สถิติการชก 20 ครั้ง ชนะ 11 (น็อค 4) เสมอ 1 แพ้ 4


== ประวัติ ==
ช็อนขึ้นชกมวยสากลอาชีพครั้งแรกเมื่อ 8 ตุลาคม พ.ศ. 2526 ชนะคะแนน ปาร์ค นัมชุน จากนั้นขึ้นชกชนะเป็นส่วนใหญ่ จนได้ครองแชมป์เกาหลีใต้รุ่นซูเปอร์ฟลายเวทเมื่อ 2 สิงหาคม พ.ศ. 2529 ชนะคะแนน ปาร์ค ยุนโฮ ในการชกครั้งถัดมา ช็อนขึ้นชิงแชมป์ OPBF รุ่นซูเปอร์ฟลายเวท เมื่อ 16 ตุลาคม พ.ศ. 2529 ชนะน็อค คิม กีซาง ยก 3 ได้แชมป์มาครอง ช็อนป้องกันแชมป์ได้ 3 ครั้ง เบียนขึ้นชิงแชมป์โลกรุ่นจูเนียร์แบนตัมเวท WBA กับเขาทรายแกแล็กซีที่กรุงเทพฯ เมื่อ 12 ตุลาคม พ.ศ. 2530 ปรากฏว่าช็อนเป็นฝ่ายแพ้น็อคในยกที่ 3
หลังจากชิงแชมป์โลกไม่สำเร็จ ช็อนขึ้นชกแชมป์ OPBF รุ่นซูเปอร์ฟลายเวท แต่คราวนี้เขาเป็นฝ่ายแพ้คะแนน ชาง แตอิลไปเมื่อ 24 มกราคม พ.ศ. 2531 เสียแชมป์ไป จากนั้น ช็อนมาชิงแชมป์เกาหลีใต้รุ่นซูเปอร์ฟลายเวทที่ว่างเมื่อ 25 พฤศจิกายน พ.ศ. 2532 ชนะน็อค เมียง โฮยาง ยก 3 ได้แชมป์มาครอง แต่พอป้องกันแชมป์ครั้งแรกเมื่อ 10 มิถุนายน พ.ศ. 2533 ปรากฏว่าเป็นฝ่ายแพ้คะแนน ลิม กวางบอก เสียแชมป์ไป ช็อนขึ้นชกครั้งสุดท้ายเมื่อ 24 พฤศจิกายน พ.ศ. 2533 แพ้น็อค ลี เซืองคู ยก 3 จากนั้นก็แขวนนวมไป


== เกียรติประวัติ ==
แชมป์เกาหลีใต้รุ่นซูเปอร์ฟลายเวท (2529, 2532 – 2533)
แชมป์ OPBF รุ่นจูเนียร์แบนตัมเวท (2529 – 2531)
ชิง, 16 ตุลาคม 2529 ชนะน็อค คิม กีชาง ยก 3  ที่ เกาหลีใต้
ป้องกันครั้งที่ 1, 17 มกราคม 2530 เสมอ ปาร์ค แด ยอง ที่ เกาหลีใต้
ป้องกันครั้งที่ 2, 1 เมษายน 2530 ชนะคะแนน วองโซ อินดราจิต ที่ เกาหลีใต้
ป้องกันครั้งที่ 3, 29 สิงหาคม 2530 ชนะคะแนน ชุนนิชิ นากาชิม่า ที่ เกาหลีใต้
เสียแชมป์, 24 มกราคม 2531 แพ้คะแนน แต อิล ชาง ที่ เกาหลีใต้
เคยชิงแชมป์ต่อไปนี้แต่ไม่สำเร็จ
ชิงแชมป์โลกรุ่นจูเนียร์แบนตัมเวท WBA, 12 ตุลาคม 2530 แพ้ทีเคโอ​ เขาทราย แกแล็คซี่ ยก 3 ที่เวทีราชดำเนิน


== อ้างอิง ==