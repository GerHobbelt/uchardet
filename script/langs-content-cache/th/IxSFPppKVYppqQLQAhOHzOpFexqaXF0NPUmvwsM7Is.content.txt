revision: 10626802
title: "\u0E27\u0E31\u0E14\u0E23\u0E32\u0E29\u0E0E\u0E23\u0E4C\u0E2A\u0E32\u0E21\u0E31\
  \u0E04\u0E04\u0E35 (\u0E08\u0E31\u0E07\u0E2B\u0E27\u0E31\u0E14\u0E2B\u0E19\u0E2D\
  \u0E07\u0E1A\u0E31\u0E27\u0E25\u0E33\u0E20\u0E39)"
url: https://th.wikipedia.org/wiki/%E0%B8%A7%E0%B8%B1%E0%B8%94%E0%B8%A3%E0%B8%B2%E0%B8%A9%E0%B8%8E%E0%B8%A3%E0%B9%8C%E0%B8%AA%E0%B8%B2%E0%B8%A1%E0%B8%B1%E0%B8%84%E0%B8%84%E0%B8%B5_(%E0%B8%88%E0%B8%B1%E0%B8%87%E0%B8%AB%E0%B8%A7%E0%B8%B1%E0%B8%94%E0%B8%AB%E0%B8%99%E0%B8%AD%E0%B8%87%E0%B8%9A%E0%B8%B1%E0%B8%A7%E0%B8%A5%E0%B8%B3%E0%B8%A0%E0%B8%B9)


---

วัดราษฎร์สามัคคี เป็นวัดราษฎร์สังกัดคณะสงฆ์ฝ่ายมหานิกาย ตั้งอยู่ในตำบลอุทัยสวรรค์ อำเภอนากลาง จังหวัดหนองบัวลำภู ที่ตั้งวัดมีเนื้อที่ 18 ไร่ 3 งาน 23 ตารางวา 
วัดราษฎร์สามัคคีสร้างเมื่อ พ.ศ. 2474 โดยชาวบ้านหนองกุงศรี และบ้านโพธิ์ศรีสมพรซึ่งเป็นชุมชนชาวพุทธ เป็นวัดของสองหมู่บ้านจึงใช้ชื่อว่า "วัดราษฎร์สามัคคี"  โดยมีพระแสวง สุวณฺโณ เป็นเจ้าอาวาส รูปแรก มีเจ้าอาวาสรูปปัจจุบันคือ พระครูอดิศัยกิจจานุวัตร เป็นเจ้าอาวาส และเจ้าคณะตำบลอุทัยสวรรค์ เขต 2 สำนักงานพระพุทธศาสนาแห่งชาติระบุว่าตั้งวัดเมื่อ 6 กุมภาพันธ์ พ.ศ. 2557 วัดนี้เป็นสถานที่จัดงานบำเพ็ญกุศลผู้เสียชีวิตจากเหตุกราดยิงในศูนย์พัฒนาเด็กเล็กตำบลอุทัยสวรรค์ จังหวัดหนองบัวลำภู เมื่อวันที่ 6 ตุลาคม พ.ศ. 2565 จำนวน 19 ราย จากผู้เสียชีวิตทั้งหมด 37 รายอาคารเสนาสนะที่สำคัญ ได้แก่  ศาลาการเปรียญ คอนกรีตเสริมเหล็ก กว้าง 14 เมตร ยาว 28 เมตร หอระฆัง ขนาดกว้าง 4 เมตร 2 ชั้น 1 หลัง หอพระประธาน 1 หลัง กว้าง 3 เมตร ยาว 6 เมตร และกุฏิสงฆ์ จำนวน 7 หลัง ปูชนียวัตถุสำคัญ ได้แก่ พระเสี่ยงทาย เป็นพระพุทธรูปดินปั้นหน้าตักกว้าง 9 นิ้ว ซึ่งขุดค้นพบบริเวณวัด เมื่อ พ.ศ. 2474 และพระประธานในศาลาการเปรียญ หน้าตักกว้าง 69 นิ้ว สร้างเมื่อ พ.ศ. 2545


== อ้างอิง ==