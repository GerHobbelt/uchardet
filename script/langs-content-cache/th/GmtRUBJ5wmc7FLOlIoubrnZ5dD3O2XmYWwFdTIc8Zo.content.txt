revision: 10465190
title: "\u0E15\u0E33\u0E1A\u0E25\u0E1A\u0E36\u0E07\u0E2A\u0E33\u0E42\u0E23\u0E07"
url: https://th.wikipedia.org/wiki/%E0%B8%95%E0%B8%B3%E0%B8%9A%E0%B8%A5%E0%B8%9A%E0%B8%B6%E0%B8%87%E0%B8%AA%E0%B8%B3%E0%B9%82%E0%B8%A3%E0%B8%87


---

บึงสำโรง เป็นตำบลหนึ่งในอำเภอแก้งสนามนาง จังหวัดนครราชสีมา องค์กรปกครองส่วนท้องถิ่นในพื้นที่ คือ เทศบาลตำบลบึงสำโรง ครอบคลุมพื้นที่ตำบลบึงสำโรงทั้งตำบล


== ประวัติ ==
ตำบลบึงสำโรง เป็นตำบลที่จัดตั้งขึ้นใหม่ ตั้งขึ้นเมื่อเดือนธันวาคม พ.ศ. 2531 จัดให้มีการเลือกตั้ง กำนันเมื่อวันที่ 8 ธันวาคม พ.ศ. 2531 บุคคลที่ได้รับการเลือกตั้งคือ นายกวี ซาตัน ซึ่งเป็นกำนันคนแรกของตำบลบึงสำโรง ชื่อของ “ตำบลบึงสำโรง” ได้จัดตั้งมาจากชื่อของแหล่งน้ำขนาดใหญ่ ประมาณ 1,102 ไร่ ที่ประชาชนในบริเวณนั้นเรียกว่า “หนองบึงสำโรง” เพราะมีต้นไม้ชนิดหนึ่งอยู่ในบริเวณแหล่งน้ำมีชื่อว่า “ต้นสำโรง” จึงตั้งเป็นชื่อแหล่งน้ำนี้ว่า “หนองบึงสำโรง” จึงเป็นบึงขนาดใหญ่ที่ใช้หล่อเลี้ยงประชาชนภายในเขตตำบลบึงสำโรงและตำบลใกล้เคียงใช้ในการอุปโภค-บริโภค และประกอบอาชีพประมงน้ำจืดได้ตลอดทั้งปี และปัจจุบันอยู่ในพื้นที่บ้านกุดปลาฉลาด
การปกครองของตำบลบึงสำโรงมีหมู่บ้านอยู่ในเขตการปกครองของสภาตำบลบึงสำโรง ทั้งหมด 9 หมู่บ้าน

แยกมาจากตำบลบึงพะไล จำนวน 4 หมู่บ้าน คือ หมู่ที่ 1 บ้านหนองบัว หมู่ที่ 2 บ้านโนนสะอาด หมู่ที่ 3 บ้านหนองโน หมู่ที่ 4 บ้านหัวหนอง
แยกมาจากตำบลแก้งสนามนาง 2 หมู่บ้าน คือ หมู่ที่ 5 บ้านหนองปรือ หมู่ที่ 6 บ้านกุดปลาฉลาด
แยกออกมาจากตำบลสีสุก จำนวน 2 หมู่บ้าน คือหมู่ที่ 7 บ้านโมกมัน หมู่ที่ 8 บ้านโนนอุดม
เมื่อปี พ.ศ. 2542 บ้านหนองปรือ หมู่ที่ 5 ได้แยกพื้นที่หมู่บ้านออกมาอีก 1 หมู่บ้าน คือ หมู่ที่ 9 บ้านหนองปรือใหม่สาเหตุที่ตั้งตำบลขึ้นมาใหม่ก็เพื่อความสะดวกในการปกครองและพัฒนาตำบลบึงสำโรง จัดได้ว่าเป็นตำบลที่อุดมสมบูรณ์ไปด้วยทรัพยากรธรรมชาติตำบลหนึ่ง ในเขตอำเภอแก้งสนามนาง
กระทรวงมหาดไทยได้ประกาศจัดตั้งเป็น "องค์การบริหารส่วนตำบลบึงสำโรง" เมื่อวันที่ 23 กุมภาพันธ์ พ.ศ. 2540 และยกฐานะเป็น "เทศบาลตำบลบึงสำโรง" เมื่อวันที่ 26 ตุลาคม พ.ศ. 2553


== ภูมิศาสตร์ ==


=== ที่ตั้งและอาณาเขต ===
ตำบลบึงสำโรงตั้งอยู่ในเขตอำเภอแก้งสนามนาง จังหวัดนครราชสีมา อยู่ห่างจากกรุงเทพมหานครเป็นระยะทางประมาณ 395 กิโลเมตร มีพื้นที่ทั้งสิ้น 43 ตารางกิโลเมตร มีอาณาเขตติดต่อดังนี้

ทิศเหนือ ติดต่อกับตำบลลาดใหญ่ (เขตองค์การบริหารส่วนตำบลลาดใหญ่) อำเภอเมืองชัยภูมิ จังหวัดชัยภูมิ
ทิศตะวันออก ติดต่อกับตำบลแก้งสนามนาง อำเภอแก้งสนามนาง
ทิศใต้ ติดต่อกับตำบลบึงพะไล อำเภอแก้งสนามนาง
ทิศตะวันตก ติดต่อกับตำบลสีสุก อำเภอแก้งสนามนาง


=== ภูมิประเทศและภูมิอากาศ ===
สภาพพื้นที่ของเทศบาลตำบลบึงสำโรง ส่วนใหญ่เป็นที่ราบ ดินส่วนใหญ่เป็นดินร่วนปนทราย ภูมิอากาศจะเป็นแบบร้อนชื้นมีฝนตกชุกในช่วงฤดูฝน (เดือนพฤษภาคม–เดือนตุลาคม)


== หมู่บ้าน ==
ตำบลบึงสำโรงแบ่งออกเป็น 9 หมู่บ้าน ดังนี้

หมู่ที่ 1 บ้านหนองบัว
หมู่ที่ 2 บ้านโนนสะอาด
หมู่ที่ 3 บ้านหนองโน
หมู่ที่ 4 บ้านหัวหนอง
หมู่ที่ 5 บ้านหนองปรือ
หมู่ที่ 6 บ้านกุดปลาฉลาด
หมู่ที่ 7 บ้านโมกมัน
หมู่ที่ 8 บ้านโนนอุดม
หมู่ที่ 9 บ้านหนองปรือใหม่องค์กรปกครองส่วนท้องถิ่นในพื้นที่ คือ เทศบาลตำบลบึงสำโรง ครอบคลุมพื้นที่ตำบลบึงสำโรงทั้งตำบล


== ศาสนา ==
ผู้นับถือศาสนาพุทธร้อยละ 99 มีจำนวนวัด 10 วัด
วัดศรีลำพอง บ้านหนองบัว
วัดโนนสะอาด บ้านโนนสะอาด
วัดบ้านหนองโน บ้านหนองโน
วัดป่าจตุพร บ้านหนองโน
วัดบ้านหัวหนอง บ้านหัวหนอง
วัดใหม่สามัคคีธรรม บ้านหนองปรือ
วัดบ้านกุดปลาฉลาด บ้านกุดปลาฉลาด
วัดป่าโมกอุดมพร บ้านโมกมัน
วัดทุ่งสว่างวณาราม บ้านโมกมัน
วัดสว่างอารมณ์ บ้านโนนอุดม
วัดหนองบัว หมู่ 1


== การศึกษา ==
โรงเรียนบ้านกุดปลาฉลาดหนองปรือ
โรงเรียนบ้านหัวหนอง
โรงเรียนบ้านหนองบัว (ชาลีราฎรสามัคคี)
โรงเรียนบ้านมูกมันโนนอุดมสามัคคี
ศูนย์พัฒนาเด็กเล็กบ้านโนนสะอาด แห่งที่ 1
ศูนย์พัฒนาเด็กเล็กบ้านกุดปลาฉลาด แห่งที่ 2


== อาชีพ ==
ประชากรในเขตเทศบาลตำบลบึงสำโรง ส่วนใหญ่ประกอบอาชีพเกษตรกรรมประมาณ ร้อยละ 75 เช่น ทำไร่อ้อย ทำนา เลี้ยงสัตว์ เป็นต้น นอกจากนั้นก็จะมีอาชีพ ค้าขาย ธุรกิจส่วนตัว รับราชการ ฯลฯ 
ปัจจุบันมีกลุ่มอาชีพเป็นวิสาหกิจชุมชนดังนี้ 

วิสาหกิจชุมชนเอ็นแฟต ผลิตอาหารสัตว์ใช้เฉาะกลุ่ม
วิสาหกิจชุมชนผลิตผักอินทรีย์
วิสาหกิจชุมชนผลิตสมุนไพร (ป้าทรัพย์)
วิสาหกิจชุมชน ผลิตสมุนไพร (นายต๊อก)
วิสาหกิจชุมชน ผลิตเห็ดตำบลบึงสำโรงกลุ่มเกษตรกรมีดังนี้ 

กลุ่มเกษตรกรผู้ใช้น้ำหาดไทรสูง


== สาธารณูปโภค ==


=== การโทรคมนาคม ===
ตู้โทรศัพท์สาธารณะ จำนวน 14 ตู้ (ปัจจุบันใช้ไม่ได้แล้ว) มีระบบอินเตอร์เท็ต จาก 3bb และ TOT เข้าถึงทุกหมู่บ้าน


=== การไฟฟ้า ===
เขตตำบลบึงสำโรงเป็นชุมชนชนบท ระบบการไฟฟ้าขยายทั่วถึงทั้งตำบล ประชากรมีไฟฟ้าใช้ครบทุกครัวเรือนทำให้ประชาชนมีสิ่งอำนวยความสะดวกคือ มีเครื่องใช้ไฟฟ้าต่าง ๆ เกือบครบทุกครัวเรือน


=== ระบบประปา ===
ประชาชนในตำบลบึงสำโรง ส่วนใหญ่ได้รับการบริการด้านการประปาจากการประปาหมู่บ้าน


=== การสาธารณสุข ===
สถานีอนามัยหัวหนอง


=== การคมนาคม ===
ปัจจุบันการคมนาคมในเขตเทศบาลตำบลบึงสำโรง มีความสะดวกมากขึ้นเพราะได้รับการพัฒนาจากเทศบาลตำบลบึงสำโรง มีการก่อสร้างถนนคอนกรีตประมาณ 3500 เมตรเกือบเต็มพื้นที่ มีการบูรณะซ่อมแซมซ่อมแซมถนนลูกรังให้สามารถใช้งานได้ดี พร้อมทั้งถนนเกษตรกรรมมีการก่อสร้างให้อยู่ในสภาพที่ดี เส้นทางการคมนาคมระหว่างตำบลกับอำเภอเป็นถนนลาดยาง (ถนนแก้งสนามนานางบ้านเหลื่อม)


== อ้างอิง ==


== แหล่งข้อมูลอื่น ==
เว็บไซต์เทศบาลตำบลบึงสำโรง