revision: 10504639
title: "\u0E27\u0E31\u0E14\u0E40\u0E0A\u0E15\u0E27\u0E31\u0E19 (\u0E2D\u0E33\u0E40\
  \u0E20\u0E2D\u0E40\u0E21\u0E37\u0E2D\u0E07\u0E40\u0E0A\u0E35\u0E22\u0E07\u0E43\u0E2B\
  \u0E21\u0E48)"
url: https://th.wikipedia.org/wiki/%E0%B8%A7%E0%B8%B1%E0%B8%94%E0%B9%80%E0%B8%8A%E0%B8%95%E0%B8%A7%E0%B8%B1%E0%B8%99_(%E0%B8%AD%E0%B8%B3%E0%B9%80%E0%B8%A0%E0%B8%AD%E0%B9%80%E0%B8%A1%E0%B8%B7%E0%B8%AD%E0%B8%87%E0%B9%80%E0%B8%8A%E0%B8%B5%E0%B8%A2%E0%B8%87%E0%B9%83%E0%B8%AB%E0%B8%A1%E0%B9%88)


---

วัดเชตวัน เป็นวัดราษฎร์สังกัดคณะสงฆ์ฝ่ายมหานิกาย ตั้งอยู่ในตำบลช้างม่อย อำเภอเมืองเชียงใหม่ จังหวัดเชียงใหม่ มีเนื้อที่ 2 ไร่ 3 งาน 73 ตารางวา ตั้งอยู่ตรงข้ามฟากถนนกับวัดมหาวัน
นักโบราณคดีสันนิษฐานว่า วัดเชตวันกับวัดมหาวันสร้างขึ้นพร้อมกันในสมัยราชวงศ์มังราย รัชกาลของพระเจ้าติโลกราช ระหว่าง พ.ศ. 1984–2031 ตามคำสืบต่อกันมาว่า "วัดมหาวันผู้เป็นพี่สร้าง วัดเชตวันผู้เป็นน้องสร้าง" แต่เพิ่งตั้งวัดเมื่อ พ.ศ. 2440 ได้รับราชทานวิสุงคามสีมาเมื่อ พ.ศ. 2466 ต่อมาพระสงฆ์ก็ผูกพัทธสีมาครอบวิหาร 
วิหารมีความแปลกที่วางตัวในแนวทิศเหนือ-ใต้ เนื่องจากสถานที่ที่บริเวณวัดคับแคบ พระประธานภายในวิหารองค์กลางเป็นพระพุทธรูปแบบพม่า (ไม่มีชฎา) ช่วงแรกพระพุทธรูปมีสีชมพูทั้งองค์ ต่อมาได้ปิดทอง ส่วนพระพุทธรูปสองข้างซ้ายขวาเป็นแบบไทย (มีชฎา) ภายหลังพระประทานไม่ใช่รูปต้นโพธ์เหมือนภาพทั่ว ๆ ไป แต่เป็นรูปซุ่มเรือนแก้วแทน เนื่องจากเพดานของวิหารต่ำ ภาพเขียนตรงหน้าต่างเป็นรูปประเพณีพื้นเมือง และรูปใหญ่ด้านตรงข้ามพระประธานเป็นรูปพระพุทธเจ้าชนะมาร 8 ครั้ง โทนสีฉูดฉาดทำให้เห็นเป็นภาพนูนต่ำสามมิติ
เจดีย์ 3 องค์ สันนิษฐานว่าคหบดีของพม่า (เงี้ยว) เป็นผู้สร้างเพราะมีรูปทรงคล้ายกับเจดีย์ชเวดากองของพม่า เจดีย์องค์ปัจจุบันครอบเจดีย์เดิมไว้ แต่ไม่ทราบแน่ชัดว่ามีเจดีย์กี่องค์ที่สร้างครอบได้บูรณะเมื่อปี พ.ศ. 2517 และเมื่อวันที่ 22 เมษายน พ.ศ. 2545 ยอดเจดีย์ได้หักลงมาเนื่องจากมีฝนตกหนัก แล้วทำให้เกิดฟ้าฝ่า รวมถึงปลายเจดีย์ของวัดมหาวันก็เกิดหักลงมาพร้อมกันวัดเชตวันยังเป็นสถานที่จำพรรษาของอดีตพระมหาเถระ เจ้าคณะจังหวัดเชียงใหม่ มีตำแหน่งเป็นพระราชาคณะถึง 3 รูปด้วยกัน คือ หลวงพ่อพระอภัยสารทะ (ก้อนแก้ว อนุทจกุโก) อดีตเจ้าคณะเชียงใหม่รูปที่ 3 หลวงพ่อพระมงคลราชมุนี (สมบูรณ์ จนุทวํโส) อดีตเจ้าคณะเชียงใหม่รูปที่ 6 และพระปลัดโกศล หรือ หลวงพ่อพระครูมงคลสีลวงค์ รักษาการปี 2506–2507 ซึ่งปัจจุบันได้รับพระราชทินนามที่พระเทพวิสิทธิคุณ ปัจจุบันจำพรรษาอยู่ที่วัดบุพพาราม


== อ้างอิง ==