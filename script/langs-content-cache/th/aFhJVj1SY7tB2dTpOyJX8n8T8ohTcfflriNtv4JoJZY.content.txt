revision: 10616819
title: "\u0E15\u0E33\u0E1A\u0E25\u0E27\u0E31\u0E14\u0E18\u0E32\u0E15\u0E38"
url: https://th.wikipedia.org/wiki/%E0%B8%95%E0%B8%B3%E0%B8%9A%E0%B8%A5%E0%B8%A7%E0%B8%B1%E0%B8%94%E0%B8%98%E0%B8%B2%E0%B8%95%E0%B8%B8


---

ตำบลวัดธาตุ เป็นตำบลหนึ่งในอำเภอเมืองหนองคาย จังหวัดหนองคาย มีพื้นที่โดยประมาณ 59.20 ตารางกิโลเมตร องค์กรปกครองส่วนท้องถิ่นในพื้นที่คือเทศบาลตำบลวัดธาตุซึ่งครอบคลุมพื้นที่ทั้งหมดของตำบล
ตำบลวัดธาตุมีชื่อเสียงในด้านวัฒนธรรมประเพณี โดยเฉพาะเทศกาลลอยกระทงที่จัดขึ้นทุกปี ณ บึงหนองคาย


== ประวัติ ==
องค์กรปกครองส่วนท้องถิ่นในตำบลวัดธาตุ เดิมเป็นองค์การบริหารส่วนตำบลวัดธาตุ จัดตั้งมาตั้งแต่วันที่ 25 กุมภาพันธ์ พ.ศ. 2540 ต่อมาได้รับการยกฐานะเป็น "เทศบาลตำบลวัดธาตุ" ตามประกาศของกระทรวงมหาดไทย เรื่อง จัดตั้งองค์การบริหารส่วนตำบลเป็นเทศบาล ตั้งแต่วันที่ 27 ตุลาคม พ.ศ. 2552 โดยอาศัยอำนาจตามความในมาตรา 42 แห่งพระราชบัญญัติสภาตำบลและองค์การบริหารส่วนตำบล (ฉบับที่ 5) พ.ศ. 2546 และมาตรา 7 แห่งพระราชบัญญัติเทศบาล พ.ศ. 2496 ในการยกฐานะเป็นเทศบาลตำบลวัดธาตุ


== ที่ตั้งและอาณาเขต ==
ตำบลวัดธาตุตั้งอยู่ทางทิศใต้ของที่ว่าการอำเภอเมืองหนองคายไปทางถนนอำเภอโพนพิสัย ห่างจากที่ว่าการอำเภอเมืองหนองคายถึงเขตตำบล 4.50 กิโลเมตร อยู่ห่างจากกรุงเทพมหานครเป็นระยะประมาณ 630 กิโลเมตร มีพื้นที่โดยประมาณ 59.20 ตารางกิโลเมตร หรือ 37,000 ไร่ ที่ตั้งสำนักงานเทศบาลตำบลวัดธาตุอยู่ห่างที่ว่าการอำเภอเมืองหนองคาย 14 กิโลเมตร

ทิศเหนือ ติดกับเทศบาลตำบลหาดคำและเทศบาลเมืองหนองคาย
ทิศตะวันออก ติดกับองค์การบริหารส่วนตำบลจอมศรี อำเภอเพ็ญ จังหวัดอุดรธานี
ทิศใต้ ติดกับองค์การบริหารส่วนตำบลจอมศรี อำเภอเพ็ญ จังหวัดอุดรธานี
ทิศตะวันตก ติดกับเทศบาลตำบลโพธิ์ชัยและองค์การบริหารส่วนตำบลค่ายบกหวาน


== แหล่งน้ำที่สำคัญ ==
บึงหนองคาย
อ่างเก็บน้ำหนองโรง
ห้วยโซ่
แม่น้ำสวย (ห้วยน้ำสวย)หนองผือ ลำห้วยยาง คลองอีสานเขียว หนองบ่อ หนองหญ้าม้า คลองผักบ่อ ห้วยยาง หนองวัวโรง หนอง หนองบ่อน้อย หนองโซ่ หนองหัวควายน้อย หนองไก่เขี่ย หนองเลิง 
หนองหัวควายใหญ่ ลำห้วยโซ่ หนองตั๋ว ห้วยลุปบึ้ง หนองเสียดายใหญ่ หนองเสียดายน้อย ห้วยลุปบึ้ง ห้วยซุ้งนาค ห้วย ห้วยวังคอก่าน หนองม่งกอก บึงหนองคาย 
ห้วยร่องเม็ก ลำห้วยยาง ห้วย หนองบ่อเถ้า ห้วยน้อย คลองอีสานเขียว หนองต่อสาย ห้วยจุ่มก้น
แหล่งน้ำสำคัญภายในตำบลวัดธาตุ คือ ลำห้วยยาง เป็นแหล่งน้ำธรรมชาติเพื่อใช้ในการเกษตร มีความยาว 6 กิโลเมตร คลุมพื้นที่บ้านเมืองบาง บ้านเม็ก บ้านเดื่อ บ้านวังยางเหนือบ้านวังยางใต้ และบึงหนองคาย เป็นบึงขนาดใหญ่ มีพื้นที่ 526 ไร่ ที่มีความสำคัญของตำบล คือบ้านนาคลอง บ้านเบิดน้อย บ้านสร้างประทาย ในด้านการทำนาปรัง พืชสวน และแหล่งเพาะพันธ์สัตว์น้ำ นอกจากนี้ยังมีแหล่งน้ำธรรมชาติที่สำคัญจำนวน 28 แห่ง มีพื้นที่ประมาณ จำนวน 1,060 ไร่ ความยาวประมาณ 19.7 กิโลเมตร เป็นแหล่งน้ำอุปโภคและบริโภคพร้อมทั้งมีการพัฒนาให้เป็นแหล่งน้ำเพื่อการเกษตรของประชาชนในเขตตำบลวัดธาตุ


== หมู่บ้านและจำนวนประชากร ==
ตำบลวัดธาตุประกอบด้วย 14 หมู่บ้าน ได้แก่

จากสถิติของงานทะเบียนราษฎร อำเภอเมืองหนองคาย ณ เมษายน 2558 เทศบาลตำบลวัดธาตุมีครัวเรือนจำนวน 3,081 ครัวเรือน มีประชากรทั้งสิ้น 9,799 คน เป็นชาย 4,874 คน หญิง 4,925 คน หมู่บ้านที่มีจำนวนประชากรมากที่สุด คือ บ้านนาคลอง รองลงมาคือ บ้านเบิดใหญ่ และน้อยสุดคือ บ้านหนองนาเมือง 


== การคมนาคม ==
การคมนาคมในตำบลวัดธาตุ มีถนนลาดยาง 4 สาย ได้แก่

สายจอมเสด็จ–เมืองบาง เชื่อมระหว่างตำบลหาดคำ บ้านเบิดน้อย บ้านเบิดใหญ่ และบ้านเมืองบาง ระยะทาง 9 กิโลเมตร
สายโนนสังข์–เมืองบาง เชื่อมระหว่างตำบลโพธิ์ชัย บ้านสร้างประทาย และบ้านเมืองบาง ระยะทาง 14 กิโลเมตร
สายเมืองบาง–จอมศรี เชื่อมระหว่างบ้านเมืองบาง บ้านเม็ก บ้านเดื่อ บ้านหนองนาเมือง - ตำบลจอมศรี อำเภอเพ็ญ จังหวัดอุดรธานีระยะทาง 15 กิโลเมตร
สายหนองสองห้อง ค่ายบกหวาน–เมืองบาง เชื่อมระหว่างตำบลค่ายบกหวาน บ้านวังยางเหนือ วังยางใต้ และบ้านเมืองบาง ระยะทาง 12 กิโลเมตรมีถนนคอนกรีตระหว่างหมู่บ้านและในหมู่บ้านจำนวน 143 สาย ระยะทาง 27.415 กิโลเมตร และถนนลูกรังระหว่างหมู่บ้านและในหมู่บ้าน จำนวน 93 สาย ระยะทาง 65.612 กิโลเมตร


== การศึกษา ==
สถานศีกษาในตำบลวัดธาตุ ได้แก่

โรงเรียนบ้านเมืองบาง
โรงเรียนบ้านเบิดวิทยา
โรงเรียนบ้านนาคลอง
โรงเรียนอนุบาลเทศบาลตำบลวัดธาตุ
โรงเรียนบ้านวังยาง
ศูนย์พัฒนาเด็กเล็กเทศบาลตำบลวัดธาตุ
ศูนย์พัฒนาเด็กเล็กบ้านนาคลอง
โรงเรียนบาลีสาธิตศึกษา วัดเขตอุดม (โรงเรียนสำหรับสามเณร)
โรงเรียนอนุบาลอรพิน(อยู่ในช่วงที่กำลังก่อสร้าง)


== อ้างอิง ==


== แหล่งข้อมูลอื่น ==
เว็บไซต์เทศบาลตำบลวัดธาตุ