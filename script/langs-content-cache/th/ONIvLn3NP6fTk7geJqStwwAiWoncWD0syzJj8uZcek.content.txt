revision: 10715113
title: "\u0E0B\u0E38\u0E1B\u0E41\u0E04\u0E23\u0E4C\u0E23\u0E2D\u0E15"
url: https://th.wikipedia.org/wiki/%E0%B8%8B%E0%B8%B8%E0%B8%9B%E0%B9%81%E0%B8%84%E0%B8%A3%E0%B9%8C%E0%B8%A3%E0%B8%AD%E0%B8%95


---

ซุปแคร์รอต (ฝรั่งเศส: potage de Crécy, potage Crécy, potage à la Crécy, purée à la Crécy, crème à la Crécy) เป็นซุปที่ปรุงด้วยแคร์รอตเป็นส่วนผสมหลัก สามารถเตรียมเป็นซุปครีมหรือซุปใสก็ได้ สามารถใช้ผักเพิ่มเติมและส่วนผสมอื่น ๆ ในการเตรียมได้ อาจเสิร์ฟร้อนหรือเย็นและมีหลายสูตร
ซุปแคร์รอตได้รับการยกย่องว่าเป็นอาหาร "คลาสสิก" ในอาหารฝรั่งเศส สมเด็จพระเจ้าเอ็ดเวิร์ดที่ 7 แห่งสหราชอาณาจักรเสวยซุปนี้ทุกปีในวันที่ 26 สิงหาคม เพื่อรำลึกถึงยุทธการที่เครซีใน ค.ศ. 1346


== ภาพรวม ==
ซุปแคร์รอตสามารถเตรียมเป็นซุปครีม หรือเป็นซุปใสก็ได้ และสามารถใช้น้ำสต๊อกผัก หรือน้ำสต๊อกไก่เป็นส่วนผสมในซุปทั้งสองรูปแบบ อาจเพิ่มผักอื่น ๆ ในซุป เช่น กระเทียม หัวหอม หอมแดง มันฝรั่ง หัวผักกาด และอื่น ๆ
น้ำแคร์รอตและน้ำส้มสามารถนำมาใช้ในการเตรียมอาหารได้ และบางสูตรสามารถเตรียมโดยใช้แคร์รอตบด หลังจากทำอาหารแล้ว อาจกรองซุปผ่านตะแกรงลงจานได้ แคร์รอตที่ใช้สามารถปอกหรือไม่ปอกเปลือกก็ได้ และการใช้แคร์รอตที่ปอกแล้วสามารถช่วยเพิ่มความนุ่มนวลในจานได้ดีมาก ซุปแคร์รอตที่ทำมาจากแคร์รอตบดจะมีความหนาสม่ำเสมอและยังมีเนื้อสัมผัสที่เนียนอีกด้วย สีของซุปอาจแตกต่างกันไปตามสีของแคร์รอตที่ใช้เช่นกัน แคร์รอตที่อายุน้อยมักจะทำให้ซุปหวานขึ้นและแต่งแต้มด้วยสีส้มสดใส ในขณะที่แคร์รอตที่แก่และใหญ่กว่าจะให้ความหวานน้อยกว่าและอาจทำให้มีสีเหลือง การใช้แคร์รอตเก่าที่แตกแล้วซึ่งมีเนื้อสัมผัสเหมือนเนื้อไม้ด้านในอาจทำให้ซุปมีคุณภาพด้อยลงได้เช่นกันซุปแคร์รอตมีส่วนผสมหลายอย่างในการเตรียม ซุปแคร์รอตบางชนิดเตรียมโดยใช้น้ำมะพร้าว กะทิ หัวกะทิ เนยมะพร้าว หรือชิ้นมะพร้าว และบางสูตรมีขิงเป็นส่วนประกอบ บางสูตรมีเครื่องแกง ใบแคร์รอตสีเขียวสามารถใช้เป็นส่วนผสมในอาหารจานนี้ได้เช่นกัน บางสูตรใช้ใบสะระแหน่สับ อีกทั้งจะเสิร์ฟร้อนหรือเย็นก็ได้ สามารถปรุงรสอาหารด้วยเกลือและพริกไทย และบางครั้งใช้ลูกจันทน์เทศเป็นเครื่องปรุงรส บางครั้งราดด้วยโยเกิร์ต ซอสโยเกิร์ต แครมแฟรช ครีมเปรี้ยว และส่วนผสมอื่น ๆในสหราชอาณาจักรซุปที่ได้รับความนิยมมากกว่าคือซุปแคร์รอตและผักชี ทำจากแคร์รอตสับหยาบหรือขูด กระเทียม และเมล็ดผักชีเปลือกของส้มสามารถนำมาขูดและใช้เป็นเครื่องปรุงรส รวมถึงตกแต่งจานได้ ในการตกแต่งจานอาหารนั้น สามารถใช้ใบผักชีลาว ใบแคร์รอต แคร์รอตขูด แคร์รอตหั่นเป็นลูกเต๋า ใบกุยช่าย ขนมปังกรอบ หรือสมุนไพรต่าง ๆ ได้เช่นกันซุปแคร์รอตสามารถจัดเป็นอาหารมังสวิรัติได้ และสามารถใช้เป็นบิสก์ได้ด้วยเช่นกัน ข้อพึงระวังในซุปแคร์รอตคืออาจมีสารไนไตรต์ในปริมาณค่อนข้างมาก


== อาหารฝรั่งเศส ==
ซุปแคร์รอตได้รับการอธิบายว่าเป็นอาหารที่ "คลาสสิก" และ "มีชื่อเสียง" ในอาหารฝรั่งเศส ปอตาฌคือซุปประเภทต่าง ๆ ที่มีเนื้อข้น ปอตาฌเครซีตั้งชื่อตามเครซี-อ็อง-ปงตีเยอซึ่งเป็นเทศบาลแห่งหนึ่งทางตอนเหนือของฝรั่งเศสที่ตั้งใจผลิตแคร์รอตที่มีรสชาติดีที่สุดในประเทศในอาหารฝรั่งเศส ซุปเครซีมักปรุงด้วยข้าว ซึ่งสามารถเสิร์ฟเป็นเครื่องเคียงได้ อาจใช้ข้าวเป็นส่วนผสมเพื่อทำให้ซุปข้นขึ้นได้ นอกจากนี้ยังมีการใช้ข้าวบาร์เลย์เป็นส่วนผสมเช่นกัน


== ประวัติ ==
แม้ว่าแคร์รอตสีส้มหวานอย่างในสมัยใหม่จะไม่ได้รับการพัฒนาจนกระทั่งศตวรรษที่ 16 แต่ในกลุ่มประเทศแผ่นดินต่ำ แคร์รอตนี้ได้รับการนำเสนอเป็นประเพณีอย่างหนึ่ง และครั้งหนึ่งเคยเป็นธรรมเนียมที่ชาวอังกฤษจะรับประทานซุปเครซีเป็นประจำทุกปีในวันที่ 26 สิงหาคม เพื่อระลึกถึงวันครบรอบปีของยุทธการที่เครซีซึ่งเกิดขึ้นในวันดังกล่าวเมื่อ ค.ศ. 1346 ที่เมืองเครซี ประเทศฝรั่งเศสสมเด็จพระเจ้าเอ็ดเวิร์ดที่ 7 แห่งสหราชอาณาจักรได้เสวยซุปเครซีเป็นประจำในวันครบรอบการสู้รบของทุกปีระหว่าง ค.ศ. 1901–1910 เพื่อเป็นเกียรติแก่เอ็ดเวิร์ด เจ้าชายดำ บรรพบุรุษของพระองค์ซึ่งเป็นผู้นำการสู้รบ มีการเสนอว่ามีการเสิร์ฟซุปให้กับทหารอังกฤษที่มีชัยชนะหลังการสู้รบสิ้นสุดลง โดยใช้แคร์รอตจากเครซี แอ็นสท์ โมโร แพทย์และกุมารแพทย์ชาวออสเตรีย ได้คิดค้น "ซุปแคร์รอตของ ศาสตราจารย์โมโร" ซึ่งแสดงให้เห็นว่ามีประสิทธิภาพในการรักษาอาการท้องร่วงที่เกิดจากแบคทีเรียที่ดื้อยาปฏิชีวนะ


== ดูเพิ่มเติม ==
รายชื่ออาหารจากแคร์รอต
รายชื่อซุป
รายชื่อซุปผัก


== อ้างอิง ==