revision: 9610115
title: "\u0E42\u0E23\u0E07\u0E40\u0E23\u0E35\u0E22\u0E19\u0E1B\u0E32\u0E07\u0E28\u0E34\
  \u0E25\u0E32\u0E17\u0E2D\u0E07\u0E28\u0E36\u0E01\u0E29\u0E32"
url: https://th.wikipedia.org/wiki/%E0%B9%82%E0%B8%A3%E0%B8%87%E0%B9%80%E0%B8%A3%E0%B8%B5%E0%B8%A2%E0%B8%99%E0%B8%9B%E0%B8%B2%E0%B8%87%E0%B8%A8%E0%B8%B4%E0%B8%A5%E0%B8%B2%E0%B8%97%E0%B8%AD%E0%B8%87%E0%B8%A8%E0%B8%B6%E0%B8%81%E0%B8%A9%E0%B8%B2


---

โรงเรียนปางศิลาทองศึกษา เป็นโรงเรียนมัธยมศึกษา ประจำอำเภอปางศิลาทอง จังหวัดกำแพงเพชร สังกัดกรมสามัญศึกษา กระทรวงศึกษาธิการ ได้รับอนุมัติจัดตั้งประกาศเป็นโรงเรียนของรัฐบาล เมื่อวันที่ 18 กุมภาพันธ์ พ.ศ. 2536
โรงเรียนแห่งนี้มีชื่อเสียงด้านทีมกีฬาฟุตบอลหญิง ซึ่งมีผลงานอยู่ในระดับแถวหน้าของจังหวัด


== ประวัติ ==
โรงเรียนปางศิลาทองศึกษาเดิมเป็นโรงเรียนสาขาของโรงเรียน วังไทรวิทยาคม ในนามสาขาหินชะโงก ตำบลโพธิ์ทอง กิ่งอำเภอปางศิลาทอง จังหวัดกำแพงเพชร เริ่มก่อสร้างโดยบุคคล 3 ฝ่าย คือ

นายอุดร เนื่องไชยยศ (อดีตอาจารย์ใหญ่โรงเรียนวังไทรวิทยาคม)
นายจรัส ยามา (กำนันตำบลโพธิ์ทอง)
นายเฉลียว ศรีวิเชียร (ไวยาวัจกรวัดหินชะโงก)เมื่อปีการศึกษา พ.ศ. 2532 มีนักเรียนชั้นมัธยมศึกษาปีที่ 1 จำนวน 9 คน มีครูเทียวมาสอนจากโรงเรียนวังไทรวิทยาคม
ในปีการศึกษา 2533 โรงเรียนวังไทรวิทยาคมได้เข้าร่วมโครงการขยายโอกาสทางการศึกษา มีการรณรงค์ให้นักเรียนได้เรียนฟรีนักเรียนเข้ามาสมัครเรียนต่อในชั้นมัธยมศึกษาปีที่ 1 จำนวน 63 คน ทางกำนัน และนายเฉลียว ศรีวิเชียร เล็งเห็นความสำคัญของการศึกษาของบุตรหลาน จึงได้ตกลงกันให้ใช้โรงลิเกของวัดหินชะโงกเป็นที่เรียน และได้ปรึกษากันเพื่อหาที่ดินเพื่อใช้ในการ ก่อตั้งโรงเรียน และได้ที่ดินบริเวณเขาชุมแสง ซึ่งชาวบ้านยินยอม ให้จัดตั้งโรงเรียนได้
ในปีการศึกษา 2534 โรงเรียนรับสมัครนักเรียนชั้นมัธยมศึกษาปีที่ 1 ได้ 72 คน ทำให้เกิดปัญหาสถานที่เรียน กำนันจำรัส ยามา และนายเฉลียว ศรีวิเชียร พร้อมด้วย อาจารย์ดำรงค์ อิ้มทับ ซึ่งเป็นอาจารย์ใหญ่โรงเรียนวังไทรวิทยาคมในขณะนั้น ได้ตกลงกันสร้างอาคารเรียนชั่วคราวโดยใช้งบประมาณจากวัด โรงเรียน และกำนัน จึงทำให้มีสถานที่เรียน
ในปีการศึกษา 2536 ประกาศจัดตั้งเป็นโรงเรียนชื่อว่า โรงเรียนโพธิ์ทองราษฎร์วิทยา โดยมี นายชาติชาย ระวังภัย เป็นครูใหญ่คนแรก ในปีการศึกษา 2537 เปลี่ยนชื่อโรงเรียนเป็น โรงเรียนปางศิลาทองศึกษา เพื่อให้สอดคล้องกับ อำเภอปางศิลาทอง และย้ายที่เรียนจากวัดหินชะโงกมาอยู่ที่บ้านเขาชุมแสง ซึ่งเป็นที่ดินที่ชาวบ้านมอบให้ ในการก่อสร้างโรงเรียน เนื้อที่ทั้งหมด 36 ไร่ 3 งาน 70 ตารางวา งบประมาณในการก่อสร้างครั้งแรกเป็นอาคารชุด ก.ข.ค. เป็นเงินประมาณ 10 ล้านบาท


== ผู้บริหาร ==
นายชาติชาย ระวังภัย ผู้อำนวยการโรงเรียน
นายจักรกริช ทรัพย์ประสม รองผู้อำนวยการโรงเรียนกลุ่มงานบริหารวิชาการ
นายกสิน วิเศษ รองผู้อำนวยการโรงเรียนกลุ่มงานบริหารงานบุคคล
นางวิไลวรรณ สมัตถะ รองผู้อำนวยการโรงเรียนกลุ่มบริหารงานงบประมาณหัวหน้าฝ่าย

นางสาวขวัญเมือง กิ่งเส็ง หัวหน้าฝ่ายบริหารงานงบประมาณและบุคคล
นายวิชัย สันทัศ หัวหน้าฝ่ายบริหารงานกิจการนักเรียน
นางศรีประไพร เจาะขาว หัวหน้าฝ่ายบริหารงานทั่วไป
นางปุณณาสา นุ่มน่วม หัวหน้าฝ่ายบริหารงานวิชาการ


== ศิษย์เก่าที่มีชื่อเสียง ==
ดวงนภา ศรีตะลา - นักกีฬาฟุตบอลหญิงทีมชาติไทย


== อ้างอิง ==


== แหล่งข้อมูลอื่น ==
เว็บไซต์โรงเรียนปางศิลาทองศึกษา
โรงเรียนปางศิลาทองศึกษา ที่เฟซบุ๊ก
ข้อมูลพื้นฐานโรงเรียนปางศิลาทองศึกษาในระบบสารสนเทศเพื่อการศึกษา สำนักงานคณะกรรมการการศึกษาขั้นพื้นฐาน