revision: 10767725
title: "\u0E2D\u0E33\u0E40\u0E20\u0E2D\u0E1A\u0E32\u0E07\u0E1A\u0E32\u0E25"
url: https://th.wikipedia.org/wiki/%E0%B8%AD%E0%B8%B3%E0%B9%80%E0%B8%A0%E0%B8%AD%E0%B8%9A%E0%B8%B2%E0%B8%87%E0%B8%9A%E0%B8%B2%E0%B8%A5


---

บางบาล เป็นอำเภอหนึ่งในจังหวัดพระนครศรีอยุธยา เดิมชื่อ อำเภอเสนาใน ต่อมาในปี พ.ศ. 2460 ได้เปลี่ยนชื่อมาเป็นชื่ออำเภอดังเช่นปัจจุบัน พื้นที่อำเภอบางบาลถือเป็นพื้นที่รับน้ำที่สำคัญซึ่งทำให้เกิดปัญหาอุทกภัยใหญ่สำหรับชาวอำเภอบางบาลมาตลอด 


== ที่ตั้งและอาณาเขต ==
อำเภอบางบาลตั้งอยู่ทางตอนกลางค่อนไปทางทิศตะวันตกของจังหวัด มีอาณาเขตติดต่อกับเขตการปกครองข้างเคียงดังนี้

ทิศเหนือ ติดต่อกับอำเภอป่าโมก (จังหวัดอ่างทอง)
ทิศตะวันออก ติดต่อกับอำเภอบางปะหันและอำเภอพระนครศรีอยุธยา
ทิศใต้ ติดต่อกับอำเภอบางไทร
ทิศตะวันตก ติดต่อกับอำเภอเสนาและอำเภอผักไห่


== ประวัติศาสตร์ ==
วันที่ 29 กรกฎาคม 2490 ตั้งตำบลบางชะนี แยกออกจากตำบลบ้านกุ่ม ตั้งตำบลวัดยม แยกออกจากตำบลบางบาล ตำบลกบเจา และตำบลไทรน้อย ตั้งตำบลมหาพราหมณ์ แยกออกจากตำบลสะพานไทย ตั้งตำบลบ้านคลัง แยกออกจากตำบลบ้านขาว และตำบลกบเจา ตั้งตำบลบางหลวงโดด แยกออกจากตำบลบางหัก ตั้งตำบลวัดตะกู แยกออกจากตำบลบางหลวง ตั้งตำบลทางช้าง แยกออกจากตำบลบางหลวง
วันที่ 26 มกราคม 2500 จัดตั้งสุขาภิบาลบางบาล ในท้องที่บางส่วนของตำบลบางบาล ตำบลบ้านกุ่ม ตำบลบางชะนี และตำบลไทรน้อย
วันที่ 1 มีนาคม 2501 จัดตั้งองค์การบริหารส่วนตำบลกบเจา ในท้องที่ตำบลกบเจา
วันที่ 28 มีนาคม 2504 โอนหมู่บ้านหมู่ที่ 2,3 ตำบลกบเจา ตั้งเป็นหมู่บ้านหมู่ที่ 4,5 ตำบลสะพานไทย และโอนหมู่บ้านหมู่ที่ 4,5 ตำบลสะพานไทย ตั้งเป็นหมู่บ้านหมู่ที่ 2,3 ตำบลกบเจา
วันที่ 7 ตุลาคม 2534 จัดตั้งสุขาภิบาลมหาพราหมณ์ ในท้องที่บางส่วนของตำบลมหาพราหมณ์ และตำบลสะพานไทย
วันที่ 25 พฤษภาคม 2542 ยกฐานะจากสุขาภิบาลบางบาล และสุขาภิบาลมหาพราหมณ์ เป็น เทศบาลตำบลบางบาล และเทศบาลตำบลมหาพราหมณ์ตามลำดับ
วันที่ 1 กรกฎาคม 2547 ยุบสภาตำบลทางช้าง รวมกับองค์การบริหารส่วนตำบลน้ำเต้า
วันที่ 24 กันยายน 2547 ยุบสภาตำบลวัดตะกู รวมกับองค์การบริหารส่วนตำบลน้ำเต้า ยุบสภาตำบลสะพานไทย และสภาตำบลวัดยม รวมกับเทศบาลตำบลมหาพราหมณ์
วันที่ 1 ตุลาคม 2547 ยุบสภาตำบลบางบาล สภาตำบลไทรน้อย สภาตำบลบ้านกุ่ม และสภาตำบลบางชะนี รวมกับเทศบาลตำบลบางบาล
วันที่ 6 ตุลาคม 2547 ยุบสภาตำบลมหาพราหมณ์ รวมกับเทศบาลตำบลมหาพราหมณ์ ยุบสภาตำบลบางหลวงโดด และสภาตำบลบางหัก รวมกับเทศบาลตำบลบางบาล ยุบสภาตำบลบางหลวง รวมกับองค์การบริหารส่วนตำบลน้ำเต้า


== การแบ่งเขตการปกครอง ==


=== การปกครองส่วนภูมิภาค ===
พื้นที่อำเภอบางบาลแบ่งเขตการปกครองย่อยเป็น 16 ตำบล 111 หมู่บ้าน ได้แก่


=== การปกครองส่วนท้องถิ่น ===
พื้นที่อำเภอบางบาลประกอบด้วยองค์การปกครองส่วนท้องถิ่น 6 แห่ง ได้แก่

เทศบาลตำบลบางบาล ครอบคลุมพื้นที่ตำบลบางบาล ตำบลไทรน้อย ตำบลบางหลวงโดด ตำบลบางหัก ตำบลบางชะนี และตำบลบ้านกุ่มทั้งตำบล
เทศบาลตำบลมหาพราหมณ์ ครอบคลุมพื้นที่ตำบลวัดยม ตำบลสะพานไทย และตำบลมหาพราหมณ์ทั้งตำบล
องค์การบริหารส่วนตำบลกบเจา ครอบคลุมพื้นที่ตำบลกบเจาทั้งตำบล
องค์การบริหารส่วนตำบลบ้านคลัง ครอบคลุมพื้นที่ตำบลบ้านคลังทั้งตำบล
องค์การบริหารส่วนตำบลพระขาว ครอบคลุมพื้นที่ตำบลพระขาวทั้งตำบล
องค์การบริหารส่วนตำบลน้ำเต้า ครอบคลุมพื้นที่ตำบลน้ำเต้า ตำบลทางช้าง ตำบลวัดตะกู และตำบลบางหลวงทั้งตำบล


== ศาสนสถาน ==


== อ้างอิง ==


== แหล่งข้อมูลอื่น ==
ข้อมูลตำบลในจังหวัดพระนครศรีอยุธยาจากเว็บไซต์ ThaiTambon.com เก็บถาวร 2011-04-25 ที่ เวย์แบ็กแมชชีน
อยุธยา