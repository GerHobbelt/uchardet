revision: 9266410
title: "\u0E23\u0E2D\u0E22\u0E31\u0E25\u0E42\u0E1A\u0E42\u0E23\u0E2D\u0E2D\u0E1F\u0E40\
  \u0E04\u0E19\u0E0B\u0E34\u0E07\u0E17\u0E31\u0E19\u0E41\u0E2D\u0E19\u0E14\u0E4C\u0E40\
  \u0E0A\u0E25\u0E0B\u0E35"
url: https://th.wikipedia.org/wiki/%E0%B8%A3%E0%B8%AD%E0%B8%A2%E0%B8%B1%E0%B8%A5%E0%B9%82%E0%B8%9A%E0%B9%82%E0%B8%A3%E0%B8%AD%E0%B8%AD%E0%B8%9F%E0%B9%80%E0%B8%84%E0%B8%99%E0%B8%8B%E0%B8%B4%E0%B8%87%E0%B8%97%E0%B8%B1%E0%B8%99%E0%B9%81%E0%B8%AD%E0%B8%99%E0%B8%94%E0%B9%8C%E0%B9%80%E0%B8%8A%E0%B8%A5%E0%B8%8B%E0%B8%B5


---

รอยัลโบโรออฟเคนซิงทันแอนด์เชลซี (อังกฤษ: Royal Borough of Kensington and Chelsea; RBKC) เป็นลอนดอนโบโรในลอนดอนชั้นในที่มีสถานะเป็นรอยัลโบโร เป็นโบโรที่มีพื้นที่เล็กที่สุดในลอนดอนและเป็นอำเภอที่มีพื้นที่เล็กที่สุดอันดับสองของประเทศอังกฤษ ในรอยัลโบโรนี้ประกอบด้วยพื้นที่ที่มั่งคั่งมาก ทั้งนอททิงฮิลล์, เคนซิงทัน, เซาธ์เคนซิงทัน, เชลซี และ ไนตสบริดจ์
โบโรนี้ตั้งติดกับตะวันตกของซิทีออฟเวสท์มินส์เทอร์ และตะวันออกของฮัมเมอสมิธแอนด์ฟูลลัม รอยัลโบโรนี้เป็นที่ตั้งของสถานศึกษาและหอสมุดที่มีชื่อเสียงในอัลเบอร์ทอพอลิส, ห้างสรรพสินค้าอย่างฮาร์รอดส์, พีเทอร์ โจนส์ และ ฮาร์วีย์ นิคอลส์, และสถานทูตมากมายในเบลกราเวีย, ไนตสบริดจ์ และ เคนซิงทันการ์เดินส์ และเป็นที่ตั้งของหนึ่งในบรรดาอสังหาริมทรัพย์ที่แพงที่สุดในโลก
คำขวัญประจำโบโร นำมาจากเพลงสวด 133 ซึ่งคือ Quam bonum in Unum habitare แปลคร่าว ๆ ว่า 'How good it is to dwell in unity' (มันช่างดีเหลือเกินที่ได้อยู่ร่วมกันในความเป็นหนึ่งเดียว)


== ประวัติศาสตร์ ==
โบโรนี้ตั้งขึ้นโดยการรวมรอยัลโบโรออฟเคนซิงทันและเมทรอพอลิทันโบโรออฟเชลซีเข้าด้วยกันภายใต้พระราชบัญญัติการปกครองลอนดอน ปี 1963 ชื่อใหม่ของโบโรใหม่นี้แรกเริ่มคือ "เคนซิงทัน" แต่ภายหลังการประท้วงของประชาชนในเชลซีนับหลายพัน ส่งผลให้รัฐมนตรีว่าการกระทรวงการเคหะและการปกครองส่วนท้องถิ่น เซอร์ คีธ จอเซฟ ประกาศเมื่อ 2 มกราคม 1964 ว่าชื่อใหม่ของโบโรจะใช้ชื่อของทั้งสองโบโรเดิมรวมกัน คือ รอยัลโบโรออฟเคนซิงทันแอนด์เชลซี


== ดูเพิ่ม ==
ไทรโบโรแชด์เซอร์วีสเซส


== อ้างอิง ==


== แหล่งข้อมูลอื่น ==

Kensington & Chelsea Council
Kensington & Chelsea Local Involvement Network (K&C LINk)