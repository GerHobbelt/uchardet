revision: 39740308
title: "\u041C\u0456\u043B\u044F\u0454\u0432\u0430 \u041B\u044E\u0434\u043C\u0438\u043B\
  \u0430 \u0421\u0435\u043C\u0435\u043D\u0456\u0432\u043D\u0430"
url: https://uk.wikipedia.org/wiki/%D0%9C%D1%96%D0%BB%D1%8F%D1%94%D0%B2%D0%B0_%D0%9B%D1%8E%D0%B4%D0%BC%D0%B8%D0%BB%D0%B0_%D0%A1%D0%B5%D0%BC%D0%B5%D0%BD%D1%96%D0%B2%D0%BD%D0%B0


---

Міля́єва Людми́ла Семе́нівна (нар. 13 листопада 1925, Харків – пом. 29 жовтня 2022, Київ) — українська мистецтвознавиця, Докторка мистецтвознавства (1988), професорка (1991), дійсна членкиня Національної академії мистецтв України (2000), заслужена діячка мистецтв України (1992). Професорка Національної академії образотворчого мистецтва і архітектури.


== Біографія ==
Міляєва Людмила Семенівна народилася 13 листопада 1925 року, в місті Харків, нині Україна (тоді Українська Соціалістична Радянська Республіка, СРСР). У 1950 році закінчила філологічний факультет Київського університету ім. Т. Шевченка, педагоги з фаху — Сергій і Василь Маслови. Кандидатська дисертація — на тему «Стінопис Потелича», у 1988 році захистила докторську дисертацію на тему «Розписи Дрогобича і проблеми розвитку українського мистецтва XVI — початку XVIII ст.»
У 1949—1962 роках — наукова працівниця, у 1964—1966 роках — завідувачка відділу Київського державного музею українського образотворчого мистецтва. З 1962 року — старша викладачка, доцентка, професорка кафедри історії та теорії мистецтва Київського державного художнього інституту.
Членкиня Національної спілки художників України, академік Академії наук Вищої школи України.


== Наукова діяльність ==
Л. С. Міляєва є авторкою або співавторкою понад 200 наукових праць, основний напрямок досліджень — історія українського образотворчого мистецтва.


=== Наукові праці ===
«К. О. Трутовський» (1955)
«Розписи Потелича» (1969; 1971 — рос.)
«Українське мистецтво XIV — першої половини XVII ст.» (1963, співав.)
«Український середньовічний живопис» (1976, співав.)
«The Ukrainian Icon 11th-18th centuries. From Byzantiue to Baroque» (1996; англ., нім., франц. мовами)
«Станковий живопис» (кн. «Історія українського мистецтва», т.1, 1966, співав.)
«Украинское искусство конца XIII — первой половины XVIII в.», «Украинское искусство первой половины XVII—XVIII в.» (кн. «История искусства народов СССР», т.3, 1974; т.4, 1976)
«Спасо-Преображенская церковь с. Великие Сорочинцы Полтавской обл.» (у кн. «Западно-евроски барок и византиjски свет». — Београд, 1991)
«Иконография и красноречие украинского бароко» (у кн. «Восточнохристианский храм. Литургия и искусство». — СПб, 1994)
«The Ukrainian Icon 11th — 18th centuries. From Byzantine source to the Baroque» (S.-Petersburg, Bournemouth; 1996, англ., нім., франц. мовами)
«Freski kaplicy Trójcy Swiętej na Zamku Lubelskim a sztuka ukraińska» (у кн. Kaplica Trójcy Swiętej na Zamku Lubelskim, Lublin, 1999)
«The Icon of Saint George with Scenes from his Life» (Perceptions of Byzantium and Its Neihbors (843—1201), New-York, 2000)
«Митрополит Петро Могила і мистецтво Києва 30—40-х рр. XVII ст.» (Вісник Львівського університету, Львів, 2003)
«Redivivus phoenix — oczyma Jakuba Suszy» (у кн. «Do piękna Nadprzyrodzonego», Chełm, 2003)
«С. П. Подервянский. Творчество и судьба. 1916—2006» (Київ, 2011)


== Сім'я ==
Батько: Міляєв Семен Матвійович (Соломон Мордухович)  (1895—1961) — художник
Мати: Міляєва Ірина Федорівна (1902—1980) — медсестра
Син: Подерв'янський Олександр Сергійович (нар. 1952) — український художник, автор сатиричних п'єс.
Чоловік: Подерв'янський Сергій Павлович (1916—2006) — художник


== Примітки ==


== Посилання ==
Біографія на сайті «Відкрита Україна»
Біографія на сайті НСХУ
Біографія на сайті Національної академії мистецтв