revision: 33537296
title: "\u0427\u0430\u043D\u043E\u0432\u0435 \u0432\u0438\u043B\u0443\u0433\u043E\u0432\
  \u0443\u0432\u0430\u043D\u043D\u044F"
url: https://uk.wikipedia.org/wiki/%D0%A7%D0%B0%D0%BD%D0%BE%D0%B2%D0%B5_%D0%B2%D0%B8%D0%BB%D1%83%D0%B3%D0%BE%D0%B2%D1%83%D0%B2%D0%B0%D0%BD%D0%BD%D1%8F


---

Чанове вилуговування — вилуговування (збагачення) корисних копалин у спеціальних ємностях — чанах.


== Технологія чанового вилуговування ==
Чанове вилуговування застосовується для окиснених мідних руд, уранових руд, що містять золото. Відмінності чанового вилуговування від купчастого (вилуговування у купах матеріалу): Процес інтенсивніший за рахунок збільшення швидкості підведення розчинника до руди і відведення продуктів розчинення.
Можливість фільтрації розчину через руду зверху вниз, знизу вгору, горизонтально.
Можливість інтенсивного перемішування руди з розчинником.
Створення оптимальних умов для життєдіяльності бактерій (оскільки приміщення закрите).
Невеликі об'єми руди, що вилуговується.
Розрізнюють два види чанового вилуговування:

перколяційне;вилуговування з перемішуванням.Чанове вилуговування відрізняється від купчастого відсутністю аерації руди повітрям.
За способом подачі розчинника і руди, що вилуговується, виділяють: прямотечійний, протитечійний і напівпротитечійний способи вилуговування.
Для чанового вилуговування застосовують чани місткістю 5 — 10 тис. тонн. Довжина чана 50 м, ширина 30 — 33 м і глибина 5.5 м. Виготовляють чани з бетону. Внутрішню поверхню покривають асфальтом, смолою, полімерним матеріалом з метою захисту від кислоти.
Чани невеликих розмірів виготовляють з дерева і покривають кислотостійким матеріалом.
На відстані 100—200 мм від днища чана споруджують помилкове дно (ґрати). Через простір, що утворився, відводять розчин. Ґрати покривають захисною тканиною, кусковою рудою. Повний цикл (завантаження, вилуговування, промивка, вивантаження) становить 8 — 13 діб.
Перколяційний процес вилуговування в чанах без перемішування застосовується в основному для мідних окиснених руд. Продуктивний розчин містить 10 — 26 г/л міді. Мідь виділяється електролізом. Витрата кислоти 10 — 55 кг/т руди. Вилучення міді досягає 75 — 90 %.
Чановий процес з перемішуванням здійснюється в апаратах 2-х типів:

з механічним перемішувальним пристроєм;з перемішуванням повітрям (пачуки).Інтенсивність розчинення руди в чанах з перемішуванням вища, ніж у перколяторах. Схеми чанів з перемішувальним пристроєм наведені на рис.
У чанах з вертикальним перемішувальним пристроєм (а) ґвинт підіймає пульпу в середній частині, по периферії спостерігаються низхідні потоки. Відбувається активне контактування частинок з розчином. Чан служить тільки для вилуговування. Розділення твердої і рідкої фаз, відмивання твердої фази проводиться в інших апаратах.
Чан з горизонтальним перемішувальним пристроєм (б) (шнековий розчинник) обладнаний елеватором для виведення руди після вилуговування. Шнек виконує дві функції: перемішує пульпу і транспортує руду до розвантаження. Розчин для вилуговування можна подавати як прямотечійним, так і протитечійним способом.
Чан з перемішуванням стиснутим повітрям (в) (пачук) має циліндричну форму з ерліфтом по центру. Пульпа в трубі аерується і підіймається вгору. За межами труби вона опускається. Відбувається перемішування пульпи.
Чановий процес широко застосовується при збагаченні сильвінітових руд (у шнекових розчинниках).
У пачуках вилуговують переважно тонкодисперсні продукти (колективні концентрати, подрібнену уранову руду, руди, що містять золото). Ефективність підвищується при використанні бактерій.


== Див. також ==
Вилуговування
Ціанування (збагачення корисних копалин)
Купчасте вилуговування


== Література ==
Самилін В., Білецький В. Спеціальні методи збагачення корисних копалин (курс лекцій). — Донецьк: Східний видавничий дім, 2003. — 116 с. [1]