revision: 37807713
title: '1596'
url: https://uk.wikipedia.org/wiki/1596


---

Відродження •  Реформація •  Доба великих географічних відкриттів •  Ганза •  Нідерландська революція •  Релігійні війни у Франції •  Річ Посполита •  Запорозька Січ


== Геополітична ситуація ==
Османську державу очолює Мехмед III (до 1603). Під владою турецького султана перебувають Близький Схід та Єгипет, Середземноморське узбережжя Північної Африки, частина Закавказзя, значні території в Європі: Греція, Болгарія і Сербія. Васалами турків є Волощина, Молдова й Трансильванія.
Священна Римська імперія — наймогутніша держава Європи. Її територія охоплює крім німецьких земель Угорщину з Хорватією, Богемію, Північ Італії. Її імператором є Рудольф II з родини Габсбургів (до 1612).
Габсбург Філіп II Розсудливий є королем Іспанії (до 1598) та Португалії. Йому належать Іспанські Нідерланди, південь Італії, Нова Іспанія та Нова Кастилія в Америці, Філіппіни. Португалія, попри правління іспанського короля, залишається незалежною. Вона має володіння в Бразилії, в Африці, в Індії, на Цейлоні, в Індійському океані й Індонезії.
На півночі Нідерландів утворилася Республіка Об'єднаних провінцій. Формальний король Франції — Генріх Наваррський. Королевою Англії є Єлизавета I (до 1603). Король Данії та Норвегії — Кристіан IV Данський (до 1648). Король Швеції — Сигізмунд III Ваза (до 1599). На Апеннінському півострові незалежні Венеціанська республіка та Папська область.
Королем Речі Посполитої, якій належать українські землі, є Сигізмунд III Ваза (до 1632). На півдні України існує Запорозька Січ.
У Московії править Федір I Іванович (до 1598). Існують Кримське ханство, Ногайська орда.
Шахом Ірану є сефевід Аббас I Великий (до 1629).
Значними державами Індостану є Імперія Великих Моголів, Біджапурський султанат, султанат Голконда, Віджаянагара. У Китаї править династія Мін. В Японії триває період Адзуті-Момояма.


== Події ==


=== В Україні ===
Король Речі Посполитої Сигізмунд III Ваза скликав у Бересті собор, що через непримиренність позицій розколовся надвоє. Обидва собори, православний і уніатський, відбулись 8-10 жовтня й навіть не спробували знайти способів порозумітися: уніатський проголосив з'єднання з римсько-католицькою церквою під проводом Папи Римського, а православний засудив унію.
У Києві розпочинається 40-літня боротьба православних з уніатами.
18 березня король Сигізмунд III Ваза переніс столицю Польщі з Кракова до Варшави.
23 — 24 березня відбулася битва українських повстанців з польсько-шляхетським військом під Гострим Каменем (поблизу села Трипілля на Київщині).
Остаточної поразки повстання Северина Наливайка зазнало після Солоницького бою.


=== У світі ===

В Європі поширилися голод та чума. В Англії спалахнули голодні бунти. королева Єлизавета I через нестачу харчів звеліла вигнати з країни усіх африканців.
Турки завдали поразки об'єднаним силам Габсбурґів та Трансильванії поблизу Керестеша.
Повстання проти турків піднялося в Сербії.
Корнеліс де Гаутман першим із нідерландців здійснив подорож до берегів Індонезії.
Віллем Баренц у своїй третій експедиції в Арктику відкрив острови Ведмежий та Шпіцберген.
Англія та Франція, пізніше Нідерланди, домовилися про спільні дії проти Іспанії.
Продовжується війна між Іспанією та Англією. Іспанці захопили Кале, англійці взяли Кадіс. 18 жовтня шторм розтрощив другу іспанську армаду.
До Брюсселя прибув новий штатгальтер Іспанських Нідерландів Альбрехт VII Австрійський.
Давид Фабрицій відкрив першу змінну зірку Міра.
У Японії Тойотомі Хідейосі прогнав китайських послів, що привезли образливого листа від імператора династії Мін. Розпочалася друга фаза японо-корейської війни.
8 грудня відбулося велике аутодафе в Мехіко.


== Народились ==
Див. також: Категорія:Народились 1596

31 березня — Рене Декарт, французький філософ, фізик, фізіолог, математик, основоположник аналітичної геометрії.
22 липня — Романов Михайло Федорович, перший московський цар (1613—1645) з династії Романових.
3 вересня — Ніколо Аматі, італійський майстер виготовлення скрипок.
31 грудня — Могила Петро Симеонович, святий; політичний, церковний і освітній діяч України


== Померли ==
Див. також: Категорія:Померли 1596

28 січня — Френсіс Дрейк, англійський адмірал, герой багатьох морських боїв.
Сасько Федорович — козацький ватажок, убитий в битві під Гострим Каменем під Білою Церквою.