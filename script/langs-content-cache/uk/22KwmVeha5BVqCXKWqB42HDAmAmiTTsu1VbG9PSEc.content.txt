revision: 38830389
title: "\u041E\u0431'\u0454\u0434\u043D\u0430\u043D\u043D\u044F \u0423\u043A\u0440\
  \u0430\u0457\u043D\u0441\u044C\u043A\u0438\u0445 \u041E\u0440\u0433\u0430\u043D\u0456\
  \u0437\u0430\u0446\u0456\u0439 \u0443 \u041D\u0456\u043C\u0435\u0447\u0447\u0438\
  \u043D\u0456"
url: https://uk.wikipedia.org/wiki/%D0%9E%D0%B1%27%D1%94%D0%B4%D0%BD%D0%B0%D0%BD%D0%BD%D1%8F_%D0%A3%D0%BA%D1%80%D0%B0%D1%97%D0%BD%D1%81%D1%8C%D0%BA%D0%B8%D1%85_%D0%9E%D1%80%D0%B3%D0%B0%D0%BD%D1%96%D0%B7%D0%B0%D1%86%D1%96%D0%B9_%D1%83_%D0%9D%D1%96%D0%BC%D0%B5%D1%87%D1%87%D0%B8%D0%BD%D1%96


---

Об'єднання Українських Організацій у Німеччині (ОУОН) (англ. Association of Ukrainian Organizations in Germany; нім. Dachverband der ukrainischen Organisationen in Deutschland e.V.) — це українська крайова центральна репрезентація в Німеччині для координації діяльності, представлення та захисту інтересів українців у Німеччині. ОУОН є членом Світового Конґресу Українців.


== Мета діяльності ==
Об'єднання Українських Організацій у Німеччині ставить собі за мету за допомогою засобів зв'язку з громадськістю репрезентувати інтереси та координувати діяльність українських організацій та інституцій у Німеччині, розвивати українсько-німецькі відносини й співпрацю з Європейським Союзом у культурному, освітньому, науковому, спортивному, соціальному та благодійному напрямках, сприяти збереженню української національної ідентичності, мови, культури українців у Німеччині, підтримувати українські освітні заклади, сприяти розвиткові демократичних процесів в Україні та її євроінтеграції.


== Історія ==
6 та 7 жовтня 2012 року у столиці Німеччини м. Берлін відбулися Установчі збори українських громадських організацій. На цих зборах було створено Об‘єднання Українців у Німеччині як українську крайову центральну репрезентацію в Німеччині для координації діяльності, представлення та захисту інтересів українців у Німеччині.
У зборах взяли участь українські громадські організації, а також гості з різних куточків Німеччини. До участі у цих зборах було запрошено президента Світового Конґресу Українців Евгена Чолія, якого делегати зборів одноголосно обрали головуючим цих зборів.
У 2013 році Об‘єднання, як крайова центральна репрезентація українців у Німеччині, стало складовою частиною Світового Конґресу Українців та представляє інтереси українців і діаспори.
12 лютого 2014 року було завершено реєстрацію та зміну назви Організації на «Об‘єднання Українських Організацій у Німеччині» з осідком у Берліні та зареєстрованим у реєстрі громадських організацій окружного суду Шарлотенбург під номером VR 33021.
21—23 листопада 2014 року у Мюнхені відбулися Перші звітно-виборчі збори Об'єднання Українських Організацій у Німеччині (ОУОН). Учасниками пленарного засідання, що відбулося 22 листопада 2014 року в парафіяльній залі Греко-Католицької Церкви Покрови Пресвятої Богородиці та Св. Апостола Андрея, стали делегати 14 організацій-членів ОУОН з різних частин Німеччини та понад 20 почесних гостей із Німеччини та України, у тому числі й принцеса Заксен-Альтенбурзька Марія та дружина радника-посланника Посольства України в Німеччині Зоріана Мірус‏. Головуючим зборів обрали Президента СКУ Євгена Чолія. Делегати підсумували працю ОУОН за звітний період, обговорили напрямки майбутньої праці та обрали Правління ОУОН.


== Українські громадські організації — члени ОУОН ==
Сьогодні членство в ОУОН складають 20 організацій:

Українське товариство «Рідна Школа»
Німецько-українське товариство культури «Берегиня»
Спілка Української Молоді
Український інститут освітньої політики
Про Україне, допомога дітям
Допомога дітям України Райн-Некар для Новоград-Волинського
ПЛАСТ
Німецько-українське товариство Рейн-Некар
Об'єднання Українських Жінок у Німеччині
Український Дім
Союз українських студентів в Німеччині
Об'єднання українців у Франконії
Товариство «Україна»
Асоціація українців Північної Німеччини
Культурно-спортивне товариство «СТ Україна»
Українське Товариство у Франкфурті-на-Майні
Німецько-українське культурне об'єднання «Український світ»
Українське лікарське товариство в Німеччині
Спілка українців у Штутгарті
Академічне Робоче Коло


== Склад Правління та Контрольної комісії ОУОН ==


=== Правління 2018—2020 рр. ===
Голова правління ОУОН — Ростислав Сукенник
Перший заступник голови правління — Андрій Капроцький
Другий заступник голови правління — Андрій Несмачний
Секретар — Тарас Федорів
Скарбник — Леся Шрамко


=== Контрольна комісія 2018—2020 рр. ===
Голова Контрольної комісії — Богдан Комаринський
Члени Контрольної комісії: Юрій Цюрак
Петро Мозолюк


=== Правління 2016—2018 рр. ===
Голова правління ОУОН — Леся Шрамко
Перший заступник голови правління — Ростислав Сукенник
Другий заступник голови правління — Андрій Капроцький
Секретарка — Ірина Грицюк
Скарбник — Юлія Візенданґер


=== Контрольна комісія 2016—2018 рр. ===
Голова Контрольної комісії — Андрій Несмачний
Члени Контрольної комісії: Роман Рокицький
Юрій Цюрак


=== Правління 2014—2016 рр. ===
Голова правління ОУОН — Леся Шрамко
Перший заступник голови правління — Богдан Комаринський
Другий заступник голови правління — Роман Рокицький
Секретарка — Надя Галабурда
Скарбник — Юрій Цюрак


=== Контрольна комісія 2014—2016 рр. ===
Голова Контрольної комісії — Ростислав Сукенник
Члени Контрольної комісії: Андрій Несмачний
Марія Мельник


=== Правління 2012—2014 рр. ===
Голова правління ОУОН — Роман Рокицький
Перша заступниця голови правління — Леся Шрамко
Друга заступниця голови правління — Мар'яна Жигайло
Секретарка — Тетяна Лопащук
Скарбник — Віра Костюк Буш


=== Контрольна комісія 2012—2014 рр. ===
Голова Контрольної комісії — Анна Латанишина
Члени Контрольної комісії: Марія Мельник
Юрій Цюрак


== Посилання ==
Офіційний сайт Об'єднання Українських Організацій у Німеччині
Об'єднання Українських Організацій у Німеччині в Facebook