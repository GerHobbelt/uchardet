revision: 32986769
title: "\u0424\u0435\u0434\u0440\u0430 (\u0420\u0430\u0441\u0456\u043D)"
url: https://uk.wikipedia.org/wiki/%D0%A4%D0%B5%D0%B4%D1%80%D0%B0_(%D0%A0%D0%B0%D1%81%D1%96%D0%BD)


---

«Федра» (фр. Phèdre) — трагедія на п'ять дій французького драматурга Жана Расіна. П'єса спочатку названа «Федра та Іполит» (фр. Phèdre et Hippolyte), написана  Александрійським віршем. Прем'єра відбулася в 1677 році. «Федра» вважається вершиною творчості Расіна. П'єса є переробкою трагедії давньогрецького драматурга Евріпіда «Гіпполіт».


== Персонажі ==
Тесей — син Егеїв, цар атенський.
Федра — жінка Тесеєва, Міноса і Пасіфаї дочка.
Іполит — син Тесея та Антіопи, цариці амазонок.
Арисія — принцеса царської атенської крові.
Енона — мамка і вірниця Федри.
Терамен — вихователь Іпполитів.
Ісмена — вірниця Арисії.
Панопа — жінка із почту Федриного.


== Сюжет ==

Дія відбувається в місті Трезен. Іполит хоче покинути місто й відправитися на пошуки Тесея, який зник шість місяців тому. Іполит зізнається, що полюбив полонянку Тесея — Арисію, афінську царівну, що вижила, яку його батько прирік на безшлюбність (так як в її спадкоємців тече царська кров і вони можуть в майбутньому змагатися з синами Тесея). За відсутності царя Федра запалала до Іполита пристрастю і хоче заморити себе голодом, щоб не зізнаватися у жахливому гріху і накликати на родину безчестя. Коли ж оголошують про смерть Тесея, годувальниця Федри Енона благає пані не кінчати з життям: заборонене кохання більше не є забороненим, афінський трон в цей час вільний і з Іпполітом, якого можуть оголосити спадкоємцем Тесея, варто укласти союз, щоб не постраждали рідні діти Федри .
Арисія, дізнавшись про смерть Тесея, сподівається отримати свободу. Попутно відкривається її таємна закоханість у Іполита, який і сам приходить зізнатися в своїх почуттях. Їх пояснення перериває Федра, яка просить за свого сина і раптово, входячи в стан трансу, освідчується в коханні. Іпполіт відчуває жах і сором. Федра хоче запропонувати Іполитові розділити афінську корону, але Енона приносить звістку про те, що Тесей живий, здоровий і повернувся в Трезен. Він здивований холодною зустріччю, яку надає йому вражений Іполит і розчавлена ганьбою Федра. Енона говорить Тесеєві, що Іполит домагався любові мачухи і намагався взяти її силою, той приходить у лють і просить бога Нептуна, який обіцяв виконати будь-яке бажання царя, знищити сина. Іполит запевняє, що не винен і розповідає про свою любов до Арисія, але Тесей не вірить йому. Він вирішує втекти з Трезен разом з Арисією, але по дорозі гине з вини морського чудовиська. У фіналі Федра з'являється перед чоловіком і зізнається у всьому, попередньо прийнявши смертельну отруту. Тесей втратив і сина, і дружину.


== Переклад українською мовою ==
Українською мовою п'єсу «Федра» переклав Максим Рильський. Переклад вперше надруковано у виданні:

Французькі класики XVIII століття. Буало, Корнель, Мольєр, Расін. Х — К., 1931.


== Примітки ==


== Джерела ==
Рильський М. Зібрання творів у двадцяти томах. Том 9. – Київ. – 1984. – Расін. Федра. Трагедія на 5 актів 144-198 с.