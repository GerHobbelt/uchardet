revision: 35883706
title: "\u0410\u043D\u0434\u0440\u043E\u0444\u0456\u043B\u0456\u044F"
url: https://uk.wikipedia.org/wiki/%D0%90%D0%BD%D0%B4%D1%80%D0%BE%D1%84%D1%96%D0%BB%D1%96%D1%8F


---

Андрофілія (з гр. άνδρας — «чоловік» + φιλία — «любов»), або андросексуальність — термін, що використовується у поведінкових науках (психології, психобіології, антропології, когнітивній науці, тощо) для позначення сексуальної орієнтації, як альтернативі гендерній бінарній гомосексуальній та гетеросексуальній концептуалізації і означає потяг до дорослих суб'єктів-чоловіків, або потяг до маскулінності у загальному.Андрофілія не залежить від статі чи гендерної ідентичності, хоч для позначення таких осіб, які проявляють потяг здебільшого до чоловіків, називають зазвичай або жінок-андрофілів — гетеросексуалок, або чоловіків-андрофілів — гомосексуалів (останніх найчастіше). Однак андрофілія теж притаманна і трансгендерним, і транссексуальним, і інтерсексуальним індивідам, тощо, і також проявляється у тяжінні до мужності і маскулінності у загальному, при чому часто не важливо, хто володіє цією рисою.
Інколи поняття виступає синонімічним до термінів «андроманія» та «андроромантизм».
На думку дослідників, чоловіча андрофілія є еволюційним парадоксом, оскільки має генетичні передумови (присутній генетичний компонент), а міжкультурні та археологічні дані свідчать про те, що така сексуальна поведінка зберігається тисячоліттями в різних культурах, хоч і спосіб вираження різниться у них, але в той же час вона компрометує саму основу розмноження.


== Історія ==
Термін «андрофілія» виник на початку 20-го століття. Його ввів у науковий обіг німецький сексолог Магнус Гіршфельд, який у своїй праці описав чотири групи чоловіків-гомосексуалів:
1. педофілів, яких найбільше приваблюють підлітки передпубертатного періоду,
2. ефебофілів, яких найбільше приваблюють юнаки з періоду статевого дозрівання до щонайбільше двадцяти років,
3. геронтофілів, яких найбільше приваблюють чоловіки старшого віку (від 50 і більше),
4. андрофілів, яких найбільше приваблюють особи чоловічої статі віком від двадцяти до п'ятдесяти.У сучасному науковому дискурсі перші три певною мірою розглядаються, як парафілії, хоча лише педофілія офіційно визначена, як розлад.
Останнім часом тенденційно замість терміна андрофілія використовують коректніший термін андросексуальність та андросексуал(-ка), який у широкому розумінні означає потяг до людей з яскраво вираженою мужністю незалежно від їх статі та гендерної ідентичності.


== Див. також ==
Гінефілія


== Виноски ==


== Література ==
Jack., Donovan, (2012). Androphilia : a manifesto rejecting the gay identity, reclaiming masculinity. Dissonant Hum. ISBN 978-0-9854523-1-5. OCLC 838124219.
Vasey, Paul L.; VanderLaan, Doug P. (2008-11-13). Kin Selection and the Evolution of Male Androphilia. Archives of Sexual Behavior 38 (2). с. 170–171. ISSN 0004-0002. doi:10.1007/s10508-008-9443-9