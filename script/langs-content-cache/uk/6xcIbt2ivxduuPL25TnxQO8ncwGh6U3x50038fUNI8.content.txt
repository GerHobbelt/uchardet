revision: 39438539
title: "\u041D\u043E\u0432\u0430 \u041B\u044E\u0434\u0438\u043D\u0430-\u043F\u0430\
  \u0432\u0443\u043A"
url: https://uk.wikipedia.org/wiki/%D0%9D%D0%BE%D0%B2%D0%B0_%D0%9B%D1%8E%D0%B4%D0%B8%D0%BD%D0%B0-%D0%BF%D0%B0%D0%B2%D1%83%D0%BA


---

Нова Людина-павук (англ. The Amazing Spider-Man) — фільм про супергероя Людину-павука. Режисером цього фільму став Марк Вебб, головні ролі виконали Ендрю Ґарфілд, Емма Стоун, Ріс Іванс та Деніс Лірі. Світова прем'єра картини відбулася 13 червня 2012 року у Токіо, в широкий прокат стрічка вийшла у форматах 3D та IMAX 3 липня 2012 у США, 5 липня в Україні.
Ґарфілд і Ріс Іванс повторили свої ролі у фільмі КВМ «Людина-павук: Додому шляху нема» (2021), який розглядав концепцію мультивсесвіту та пов’язує Кіновсесвіт Marvel із франшизами Реймі та Вебба.


== Сюжет ==
Ще вчора Пітер Паркер був звичайним школярем, котрого всі вважали невдахою і занудою, але в один чудовий день з ним відбувається диво. Пітера кусає радіоактивний павук, після чого з юнаком відбувається фантастична метаморфоза. Неймовірним чином загострюються всі його відчуття. Він здобуває величезну силу і спритність, а головне — вміння лазити по стінах. Так Пітер починає нове життя в образі таємничої Людини-павука, рятівника людей і грози злочинного світу.


== У головних ролях ==
Ендрю Ґарфілд — Пітер Паркер / Людина-павук
Емма Стоун — Ґвен Стейсі
Ріс Іванс — Курт Коннорс / Ящір
Деніс Лірі — Капітан Джордж Стейсі
Саллі Філд — тітка Мей
Мартін Шин — дядько Бен
Ірфан Хан — доктор Раджит Ратха
Кріс Зілка — Флеш Томпсон
Кембелл Скотт — Річард Паркер (батько Пітера)
Ембет Девідц — Мері Паркер (мати Пітера)
Крістофер Томас Гауелл — Трой
Стен Лі — камео
Келсі Чоу — Саллі Евріл


== Український дубляж ==
Фільм надано компанією Columbia Pictures дубльовано і зміксовано LeDoyen Studio на замовлення B&H Film Distribution.Переклад: Олександра ШабельникаРежисер дубляжу: Ольга ФокінаЗвукорежисер: Марія НестеренкоКоординатор проєкту: Аліна ГаєвськаРолі дублювали: Ендрю Ґарфілд/Пітер Паркер — Андрій Соболєв, Емма Стоун/Ґвен Стейсі — Юлія Перенчук, Ріс Іванс — В'ячеслав Гіндін, Саллі Філд/Тітка Мей — Олена Бліннікова, Мартін Шин/Дядько Бен — Анатолій Пашнін, Деніс Лірі/Капітан Стейсі — Володимир Терещук, Андрій Альохін, Кирило Андрєєв, Людмила Ардельян, Андрій Мостренко, Роман Чупіс, Михайло Кришталь та інші.


== Відомості про фільм ==
1 липня 2010 року стало відомо, що роль Пітера Паркера буде грати актор Ендрю Ґарфілд, відомий стрічками «Хлопчик А» та «Соціальна мережа».
5 жовтня 2010 року роль Гвен Стейсі (коханої Пітера) отримала Емма Стоун, відома за фільмами «Вітаємо у Зомбіленді», «Легковажна Я» і «Суперперці».
11 жовтня: роль головного злочинця отримав актор Ріс Іванс. 13 жовтня стало відомо, що головним злочинцем буде Курт Коннорс, відоміший як Ящір.
4 листопада роль дядька Бена отримав Мартін Шин, а роль тітки Мей — Саллі Філд.
17 листопада роль батька Гвен, Джорджа Стейсі отримав актор Деніс Лірі.
20 листопада роль Флеша Томпсона отримав Кріс Зілка.
3 грудня роль вченого Раджита Ратхи отримав актор Ірфан Хан. Також цього дня ролі батьків Пітера отримали Кембелл Скотт (батько) і Ембет Девідц (мати).
Зйомки фільму почались 6 грудня 2010 року у Лос Анджелесі. Це перший фільм Голлівуду, знятий на камеру RED Epic і в 3D форматі з розширенням 5К.


== Примітки ==


== Див. також ==
The Amazing Spider-Man
Людина-павук (фільм)
Людина-павук 2
Людина-павук 3
Нова Людина-павук 2. Висока напруга
Неймовірна Людина-павук
Людина-павук (мультсеріал, 1967)
Людина-павук (мультсеріал, 1994)
Людина-павук: Інакший
Ultimate Spider-Man


== Посилання ==
Офіційний сайт(англ.)
Нова Людина-павук на сайті IMDb (англ.) 
Нова Людина-павук на сайті Kino-teatr.ua