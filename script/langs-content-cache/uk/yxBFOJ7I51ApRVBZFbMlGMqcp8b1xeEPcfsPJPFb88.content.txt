revision: 28091140
title: "\u041E\u0434\u043D\u043E\u0432\u0438\u043C\u0456\u0440\u043D\u0430 \u043B\u044E\
  \u0434\u0438\u043D\u0430"
url: https://uk.wikipedia.org/wiki/%D0%9E%D0%B4%D0%BD%D0%BE%D0%B2%D0%B8%D0%BC%D1%96%D1%80%D0%BD%D0%B0_%D0%BB%D1%8E%D0%B4%D0%B8%D0%BD%D0%B0


---

«Одновимірна людина. Дослідження ідеології розвинутого індустріального суспільства» (англ. One-Dimensional Man, нім. Der eindimensionale Mensch) — книга фрейдомарксистського теоретика Герберта Маркузе, що відображала результат його тривалого дослідження сучасного йому суспільства. Є продовженням «Критичної теорії суспільства», що розроблялася Франкфуртською школою, до представників якої належав і Маркузе.
Вперше книга вийшла в 1964 в США а потім в 1967 також і в Західній Німеччині. Книга серйозно повпливала на ідейно-політичні установки руху нових лівих. На думку дослідника Маркузе Дугласа Келнера, «Одновимірна людина» — одна з найбільших праць 1960-тих років..


== Погляди викладені в книзі ==
У сучасному суспільстві всі люди по суті однакові, оскільки підкоряються однаковим бажанням
Суспільство називається вільним (мається на увазі ліберальне суспільство), водночас насправді панує завуальований неототалітаризм — суспільство масового споживання створило свої цінності, вплинуло на культуру і контролює кожного індивіда.
Потреби сучасної людини фальшиві та нав'язані йому ззовні, що робить його рабом власних потреб.
Для позитивної зміни суспільства людина має здійснити «Велику Відмову» — змінити напрям своїх потреб від експлуатації природи на користь гармонії з нею, звернувши свої бажання і почуття до високої духовності.


== Критика ==
Деякі критики зауважують неясність і туманність «запропонованого» Маркузе методу для виходу з ситуації що склалася.


== Див. також ==
Франкфуртська школа
Неомарксизм
Зигмунд Фрейд
Еріх Фромм


== Примітки ==


== Посилання ==
Герберт Маркузе. Одновимірна людина. Дослідження ідеології розвинутого індустріального суспільства (глави з книги) / пер. В.Курганський. // Сучасна зарубіжна соціальна філософія: Хрестоматія. — Київ: «Либідь», 1996. — Стор. 87-134.
Г. Маркузе «Одномерный человек» (рос.)