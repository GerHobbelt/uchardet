revision: 39610510
title: "\u0415\u0442\u044C\u0454\u043D \u041A\u0430\u0440\u0436\u0430"
url: https://uk.wikipedia.org/wiki/%D0%95%D1%82%D1%8C%D1%94%D0%BD_%D0%9A%D0%B0%D1%80%D0%B6%D0%B0


---

Етьє́н Каржа́ (фр. Étienne Carjat, 28 березня 1828, Фарен, департамент Ен — 9 березня 1906, Париж) — французький художник-карикатурист, фотограф, журналіст та письменник.


== Біографія ==
Син консьєржки. Навчався фотографії у П'єра Петі. 1861 року відкрив власну майстерню на вулиці Лафіт у Парижі. Дружив з Гюставом Кюрбе та Шарлем Бодлером, залишив фотопортрет останнього (а також портретні фото Віктора Гюго, Александра Дюма, Россіні, Верді). Публікував карикатури в газеті «Діоген», в якій був співвидавцем. Мав товариські стосунки з Полем Верленом та Артюром Рембо, входив разом з ними в групу «Vilains Bonhommes», що об'єднувала також Теодора де Банвіля, Анрі Фантен-Латура та ін. Під час сварки 1872 року був поранений Артюром Рембо, після чого знищив кліше його фотографій, збереглися лише вісім світлин.
Підтримав Паризьку комуну, публікувався в революційній пресі. З 1875 року випускав журнал «Бульвар». Опублікував декілька сатиричних та біографічних книг. Залишив багату колекцію карикатур і фотографій.
Більша частина його спадщини як фотографа була втрачена після того, як її продали якомусь М. Роту.


== Галерея фото і карикатур ==


=== Фото ===

		
		
		
		
		
		
		
		
		
		
		
		
		
		


=== Карикатури ===

		
		
		
		


== Книжки ==
«Croquis biographiques» (1858)
«Les Mouches vertes, satire» (1868)
«Peuple, prends garde à toi ! Satire électorale» (1875)
«Artiste et citoyen, poésies» (1883, вірші, передмова Віктора Гюго)


== Примітки ==


== Література ==

Etienne Carjat, 1828—1906, photographe. Paris: Musées de la ville de Paris, 1982 (каталог виставки в музеї Карнавале)
Fallaize E. Etienne Carjat and «Le Boulevard»: 1861—1863. Genève; Paris: Slatkine, 1987
Étienne Carjat. каталог, 1980, Chalon-sur-Saône, Musée Nicéphore-Niépce.
Étienne Carjat caricature les Stéphanois du Second Empire. каталог, 2010, Saint-Étienne, Musée du vieux Saint-Étienne