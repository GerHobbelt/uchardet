revision: 38895241
title: "\u041A\u043E\u0441\u043E\u0432\u043E \u043F\u043E\u043B\u0435 (\u043C\u0435\
  \u0436\u0438\u0433\u0456\u0440'\u044F)"
url: https://uk.wikipedia.org/wiki/%D0%9A%D0%BE%D1%81%D0%BE%D0%B2%D0%BE_%D0%BF%D0%BE%D0%BB%D0%B5_(%D0%BC%D0%B5%D0%B6%D0%B8%D0%B3%D1%96%D1%80%27%D1%8F)


---

Косово поле (серб. Косово поље, алб. Fushë Kosovë) — межигірська улоговина на Динарському нагір'ї. Місцевість на Косовому полі недалеко від Пріштіни відома як місце великої битви сербських і османських військ у 1389 році. Тому, у більш вузькому значенні під «Косовим полем» іноді розуміється місце цієї битви.
На північ від Косового поля розташований гірський масив Копаоник, а на південь — Шар-Планина.
За назвою місцевості отримали назву місто, османський вілаєт, і географічний регіон.


== Назва ==
У наближеному перекладі з сербської мови «Косово» означає «земля чорних дроздів» (з сербської «кос» перекладається як «чорний дрізд»), албанською — Rrafshi i Kosovës або Fusha e Kosovës.


== Географічний опис ==
Розташовується на території географічного регіону Косово. Відповідно до конституції Сербії, регіон Косово входить до складу Сербії як автономний край Косово і Метохія. Фактично, Косово є частково визнаною державою, територія якого Сербією практично не контролюється.
Улоговина, розташована на висоті 500—700 метрів над рівнем моря, обмежена хребтами Копаоник на півночі, й Шар-Планина на півдні. Її довжина становить 84 км, а ширина доходить до 14 км. Являє собою горбисту рівнину, складену переважно давніми озерними і річковими відкладеннями. Дренується системою річки Ситниця.
В улоговині розташовані міста Приштина, Косовська Митровиця, Феріжай.


== Історичні відомості ==
На теренах Косова поля зараз стоїть Газиместан — пам'ятний знак.


== Міста ==
Приштина
Косово Поле (місто)
Косовська Митровиця
Г'їлані
Феріжай


== У творах мистецтва ==
Пісня «Косове поле» гурту «Кипелов»


== Примітки ==


== Посилання ==
Косово поле // Энциклопедический словарь Брокгауза и Ефрона : в 86 т. (82 т. и 4 доп. т.). — СПб., 1890—1907. (рос. дореф.) (рос.)