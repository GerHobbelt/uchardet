revision: 37499954
title: "\u0423\u0441\u043F\u0435\u043D\u0441\u044C\u043A\u0430 \u041C\u0430\u0440\u0456\
  \u044F \u041E\u043B\u0435\u043A\u0441\u0456\u0457\u0432\u043D\u0430"
url: https://uk.wikipedia.org/wiki/%D0%A3%D1%81%D0%BF%D0%B5%D0%BD%D1%81%D1%8C%D0%BA%D0%B0_%D0%9C%D0%B0%D1%80%D1%96%D1%8F_%D0%9E%D0%BB%D0%B5%D0%BA%D1%81%D1%96%D1%97%D0%B2%D0%BD%D0%B0


---

Успенська Марія Олексіївна (рос. Успенская Мария Алексеевна, англ. Maria Ouspenskaya; нар. 29 липня 1876(18760729), Тула, Російська імперія — пом. 3 грудня 1949, Лос-Анджелес, США) — російсько-американська акторка і театральний педагог. Молодою, в Росії, вона досягла успіху як актриса на театральній сцені, в США, як літня жінка, — в голлівудських фільмах.


== Біографія ==
Марія Успенська народилася в Тулі в родині адвоката. Вчилася співати у Варшаві та деякий час гастролювала в провінції. У 1917 році її прийняли до Московського художнього театру, де працювала під керівництвом Костянтина Станіславського та його помічника Леопольда Сулержицького. У той же час вона дебютувала в кіно, з'явившись у чотирьох німих фільмах.Коли Московський художній театр перебував на гастролях в Сполучених Штатах Америки, і коли в 1922 році він прибув до Нью-Йорка, Успенська вирішила там залишитися. В Нью-Йорку в 1929 році вона спільно з польським актором Річардом Болеславським, заснувала Школу драматичного мистецтва, активно пропагуючи в ній метод Станіславського. Однією з учениць Успенської в цей період була Енн Бакстер, тоді ще невідома, підліток, яка у 1946 році стала володаркою премії «Оскар» за роль у фільмі «Лезо бритви».
Протягом наступного десятиліття Марія Успенська регулярно виступала в бродвейських постановках граючи переважно ролі старших жінок. У 1930-х роках, Успенська також відкрила Школу танцю Марії Успенської на вулиці Вайн в Лос-Анджелесі. Серед її учнів була Мардж Чемпіон, модель для головної героїні мультфільму «Білосніжка і семеро гномів» (1937) Волта Діснея.

Фінансові проблеми її школи змусили Успенську шукати шляхи здобуття коштів у Голлівуді. Незважаючи на свій помітний російський акцент, вона все ж знайшла роботу в Голлівуді, граючи європейських персонажів різного національного походження. Її першою голлівудською роботою була роль у фільмі «Додсворт» (1936), яка принесла їй номінацію на «Оскар» за найкращу жіночу роль другого плану. Її поява на екрані (на чотири хвилини) в цьому фільмі стала однією з найкоротших за всю історію цієї номінації. Вона отримала другу номінацію на премію «Оскар» за роль у фільмі «Любовні справи» (1939), в якому пробула на екрані загалом десять хвилин.Серед її наступних ролей в Голлівуді — стара циганка Малева у фільмі жахів «Людина-вовк» (1941) та «Франкенштейн зустрічає людину-вовка» (1943). Іншими фільмами, в яких вона знялася, були: «Дощі прийшли» (1939), «Міст Ватерлоо» (1940), «Танцюй, дівчинко, танцюй» (1940), «Смертельна буря» (1940), «Чарівна куля доктора Ерліха» (1940).
Марія Успенська померла від інсульту в грудні 1949 року після серйозних опіків, отриманих під час пожежі в своєму будинку, де вона заснула з цигаркою в руці.


== Фільмографія ==


== Примітки ==


== Посилання ==
 Марія Успенська на сайті IMDb (англ.)