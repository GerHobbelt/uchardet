revision: 37855880
title: "\u0421\u0456\u043C\u043E\u043D \u041F\u043E\u0440\u0442\u0435\u0433\u0456\u0441\
  \ \u0417\u0432\u0430\u0440\u0442"
url: https://uk.wikipedia.org/wiki/%D0%A1%D1%96%D0%BC%D0%BE%D0%BD_%D0%9F%D0%BE%D1%80%D1%82%D0%B5%D0%B3%D1%96%D1%81_%D0%97%D0%B2%D0%B0%D1%80%D1%82


---

Сімон Фредерік Портегіс Зварт (нід. Simon Frederik Portegies Zwart) — голландський астроном, астрофізики і спеціаліст з чисельних моделювань. Його дослідження зосереджені, в основному, на моделюванні астрономічних явищ на суперкомп'ютерах. Він очолює міждисциплінарну групу з астрономічних обчислень у Лейденській обсерваторії в Лейденському університеті.


== Біографія ==
Портегіс Зварт отримав ступінь доктора філософії в Утрехтському університеті в 1996 році під керівництвом професора Франка Вербунта. Після цього він працював як стипендіат Спінози в Амстердамському університеті. 1997 року він поїхав до Токіо на рік як стипендіат Японського товариства сприяння науці. Потім Портегіс Зварт отримав Габблівську стипендію в США. Він працював з цією стипендією у Бостонському університеті (1998) і Массачусетському технологічному інституті (2000). У 2002 році він приїхав до Амстердама і продовжив свої дослідження як стипендіат Нідерландської королівської академії наук. 2007 року він був призначений доцентом Лейденського університету, а 2009 року — професором. З 2013 по 2021 рік був головним редактором міжнародного наукового журналу «Computational Astrophyiscs and Cosmology».


== Наукові дослідження ==
Портегіс Зварт займається дослідженнями дуже широкого діапазону астрономічних явищ, переважно, за допомогою чисельних моделювань на суперкомп'ютерах.
Станом на грудень 2022 року має 102 наукові статті і індекс Хірша 83.


== Популяризація науки ==
Портегіс Зварт бере активну участь у популяризації науки, читаючи лекції в початкових і середніх школах, а також пишучи науково-популярні статті та книги. Є автором статей у науково-популярних журналах Scientific American та New Scientist. Написав популярну книгу про походження Сонячної системи (у співавторстві із журналістом Мартіном ван Камлтаутом).


== Нагороди ==
У 2000 році есе Зварта і Макміллана про термодинаміку чорних дір отримало «почесну згадку» від Gravity Research Foundation.
У 2007 році Портегіс Зварт і Елін Толстой розділили Премію пастора Схмейтса Астрономічного інституту Каптейна Гронінгенського університету.


== Дивіться також ==
Математичне моделювання
Зоряне скупчення
Білий карлик
Нейтронна зоря
Чорна діра
Подвійна зоря
Подвійний пульсар


== Примітки ==


== Посилання ==
Zwart, Simon Portegies в бібліографічній базі даних Scopus.  (необхідна підписка)
Simon Portegies Zwart у Google Scholar
Simon F. Portegies Zwart на сайті Міжнародного астрономічного союзу