revision: 35264992
title: "\u041B\u044E\u0434\u0438\u043D\u0430-\u0430\u043C\u0444\u0456\u0431\u0456\u044F\
  \ (\u0444\u0456\u043B\u044C\u043C, 1961)"
url: https://uk.wikipedia.org/wiki/%D0%9B%D1%8E%D0%B4%D0%B8%D0%BD%D0%B0-%D0%B0%D0%BC%D1%84%D1%96%D0%B1%D1%96%D1%8F_(%D1%84%D1%96%D0%BB%D1%8C%D0%BC,_1961)


---

«Людина-амфібія» (рос. «Человек-амфибия») — радянський пригодницький фільм з елементами мелодрами, знятий за мотивами однойменного фантастичного роману Олександра Бєляєва на кіностудії «Ленфільм» у 1961 році. У 1962 році вийшов на екрани і став лідером прокату в СРСР, зібравши 65,5 мільйонів глядачів.


== Сюжет ==
В прибережних водах однієї з південних країн з'явилась таємнича срібляста істота. Місцеве населення дало йому імення «Морський диявол».
Жадібний і жорстокий дон Педро Зуріта (Михайло Козаков), власник шхуни, що займалась виловом перлин з морського дна, вирішує вистежити і спіймати невідому істоту, аби змусити її працювати на себе.
Майже в цей самий час наречена дона Педро, чарівна Гуттіере (Анастасія Вертинська) випадково знайомиться з дивним молодиком на ймення Іхтіандр (Володимир Коренєв) …
Саме така зав'язка цієї романтичної драми. А масштабні й унікальні для свого часу підводні зйомки, хвилююча музика і пісні Андрія Петрова, чудова робота художників і першокласний акторський склад довершили цю картину, зробивши фільм одним з наймасовіших за всю історію радянського кінематографа.


== Виконавці головних ролей ==
Володимир Коренєв — Іхтіандр (роль озвучив Юрій Родіонов)
Анастасія Вертинська — Гуттіере
Михайло Козаков — Педро Зуріта
Микола Симонов — Доктор Сальватор
Анатолій Сміранін — Бальтазар
Владлен Давидов — Ольсен
Ганна Нікрітіна — мати Зуріти


== Нагороди ==
Срібний приз на міжнародному фестивалі науково-фантастичних фільмів у Трієсті (1963).
Увійшов до п'ятірки найкращих фільмів 1962 року за версією журналу «Советский экран».


== Посилання ==
Фільм «Людина-амфібія» на сайті «Кіно-Театр.ru» [Архівовано 4 червня 2012 у WebCite]
Енциклопедія вітчизняного кіно[недоступне посилання з квітня 2019]