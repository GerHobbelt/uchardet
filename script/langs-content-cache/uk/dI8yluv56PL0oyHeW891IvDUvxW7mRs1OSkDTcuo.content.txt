revision: 38433026
title: "\u041F\u043E\u0432\u0437\u0438\u043A \u0441\u043A\u0435\u043B\u044C\u043D\u0438\
  \u0439"
url: https://uk.wikipedia.org/wiki/%D0%9F%D0%BE%D0%B2%D0%B7%D0%B8%D0%BA_%D1%81%D0%BA%D0%B5%D0%BB%D1%8C%D0%BD%D0%B8%D0%B9


---

Повзик скельний (Sitta neumayer) — вид горобцеподібних птахів родини повзикових (Sittidae).


== Поширення ==
Вид поширений в Південно-Східній Європі та Західній Азії від Хорватії до Ізраїлю та Ірану. Мешкає на скелястих, сонячних і посушливих схилах пагорбів, в ущелинах, ярах або скелястих відслоненнях.


== Опис ==

Дрібний птах, завдовжки до 13,5 см. Верхні частини тіла синювато-сірого кольору. Від основи дзьоба через очі до плечей проходить чорна лоральна смужка. Горло та груди білі. Черево та боки рудувато-коричневі.


== Спосіб життя ==
Мешкає у скелястих місцевостях. Полює на комах та павуків, яких видобуває з щілин. Восени їсть також ягоди та насіння. Сезон розмноження триває з квітня по червень. Утворює моногамні пари. Самець спільно з самицею будують гніздо з глини у формі горщика. Якщо гніздо облаштовує у невеликій печері, то вхід обмуровує глиною. Дно вистелюють сухою травою чи мохом. У кладці 4-8 яєць. Інкубація триває 14-15 днів.


== Підвиди ==
Sitta neumayer neumayer — Південно-Східна Європа.
Sitta neumayer syriaca — з Південної Туреччини до Північного Ізраїлю.
Sitta neumayer rupicola — північ Туреччини, Кавказ, північ Ірану та Іраку.
Sitta neumayer tschitscherini — Західний Іран.
Sitta neumayer plumbea — Південний Іран.


== Примітки ==