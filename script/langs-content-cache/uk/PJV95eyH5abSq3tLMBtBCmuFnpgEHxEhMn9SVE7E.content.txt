revision: 39813195
title: "\u0414\u0436\u0435\u0440\u0430\u043B\u044C\u0434\u0456\u043D\u0430 \u0427\u0430\
  \u043F\u043B\u0456\u043D"
url: https://uk.wikipedia.org/wiki/%D0%94%D0%B6%D0%B5%D1%80%D0%B0%D0%BB%D1%8C%D0%B4%D1%96%D0%BD%D0%B0_%D0%A7%D0%B0%D0%BF%D0%BB%D1%96%D0%BD


---

Джеральдіна Лі Чаплін (англ. Geraldine Leigh Chaplin; нар. 31 липня 1944) — англійська акторка американського походження, донька Чарлі Чапліна та Уни О'Ніл.


== Життєпис ==
Її дідусь і бабуся по батьківській лінії – англійські співаки Чарльз Чаплін-старший та Ганна Чаплін, а по лінії матері – лауреат Нобелівської премії та Пулітцерівської премії, американський драматург Юджин О'Нілл й англійська письменниця Агнес Боултон.
З 1961 по 1963 вчилась в Королівскій балетній школі в Лондоні.
Акторка дебютувала в ролі Тоні у фільмі Девіда Ліна «Доктор Живаго» (1965), за який була номінована на «Золотий глобус». У 1967 році вперше зіграла у бродвейському шоу «Маленькі лисички» Ліліан Гельман. У 1975 році отримала другу номінацію на «Золотий глобус» за роль у фільмі «Нешвіл» (1975) Роберта Альтмана.
Чаплін також відома своєю грою у фільмах «Buffalo Bill and the Indians, or Sitting Bull's History Lesson» (1976), «Весілля» (1978). Отримала номінацію на премію BAFTA за фільм «Welcome to L.A.» (1976), також знялась у фільмах «Roseland» (1977) та «Remember My Name» (1978). Зіграла роль власної бабусі, Ганни Чаплін, у байопіку «Чаплін» (1992), за яку отримала третю номінацію на «Золотий глобус». Інші відомі фільми акторки: «The Age of Innocence» (1993), «Джейн Ейр» (1996), «Mother Teresa: In the Name of God's Poor» (1997), «Людина-вовк» (2010).
Чаплін також знімалася в численних іспанських та французьких фільмах та стала відомою завдяки роботі з Карлосом Саурою.
Її внесок у іспанське кіно був відзначений золотою медаллю іспанської Академії кінематографічних мистецтв і наук в 2006 році.
Чаплін мала довгострокові стосунки з іспанським кінорежисером Карлосом Саурою та народила від нього сина, Шейна Сауру, в 1976 році.
Від чилійського кінематографіста Патрісіо Кастільї у 1986 році народила дочку Уну.


== Вибрана фільмографія ==


== Нагороди та номінації ==
Золотий глобус

1966 — Номінація на найкращий дебют акторки (Доктор Живаго).
1976 — Номінація на найкращу акторку другого плану у кінофільмі (Нешвілл).
1993 — Номінація на найкращу акторку другого плану у кінофільмі (Чаплін).Кінофестиваль у Сіджасі

1972 — Премія Марія найкращій акторці (Н.П.Н.).Міжнародний кінофестиваль у Маямі

1978 — Найкраща акторка (Пам'ятай моє ім'я).BAFTA

1978 — Номінація на найкращу акторку другого плану (Ласкаво просимо до Лос-Анджелесу).Арієль

1980 — Номінація на найкращу акторку (Вдова Монтьєль).
2016 — Номінація на найкращу акторку (Піщані долари).ACE Awards

1978 — Найкраща акторка (кіно) (Вигодуй ворона).
2003 — Найкраща акторка другого плану (кіно) (Поговори з нею).
2008 — Найкраща акторка другого плану (кіно) (Притулок).
2016 — Найкраща акторка другого плану (Піщані долари).Гойя

2002 — Найкраща акторка другого плану (У місті без кордонів).
2008 — Номінація на найкращу акторку другого плану (Притулок).Міжнародний кінофестиваль у Чикаго

2014 — Премія Срібний Г'юго найкращій акторці (Піщані долари).Giffoni Film Festival

1996 — Премія Франсуа Трюффо.Кінофестиваль у Малазі

2011 — Премія Срібна біснага найкращій акторці другого плану (Для чого послуговується ведмідь?)Гаванський фестиваль нового латиноамериканського кіно

2014 — Найкраща акторка (Піщані долари).Кінофестиваль у Нешвіллі

2015 — Найкраща акторка (Піщані долари).


== Примітки ==


== Посилання ==
Джеральдіна Чаплін на сайті IMDb (англ.)
Джеральдіна Чаплін на сайті Internet Broadway Database (англ.)
Джеральдіна Чаплін на сайті All Movie Guide (англ.)