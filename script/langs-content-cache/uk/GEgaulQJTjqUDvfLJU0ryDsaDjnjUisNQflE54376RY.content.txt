revision: 39799591
title: "\u041E\u043F\u043E\u043B\u0435"
url: https://uk.wikipedia.org/wiki/%D0%9E%D0%BF%D0%BE%D0%BB%D0%B5


---

Опо́ле (пол. Opole, сіл. Uopole, Łopole або Ôpole, нім. Oppeln)  — місто в Польщі. Адміністративний центр Опольського воєводства. Виникло в Х ст. як городище західнослов'янського племені ополян. Історичний центр Опольського князівства (ХІІ—XVI ст). Отримало міське самоврядування 1217 року від опольського князя Казимира I. Місто є культурним (філармонія, театр) та науковим (Опольський університет, політехнічний інститут) центром регіону.


== Назва ==
Уополе (сіл. Uopole, Łopole або Ôpole) — cілезька назва (oрфографія сілезької мови не стандартизована). 
Ополе (пол. Opole) — польська назва.
Ополі (чеськ. Opolí) — чеська назва.
Опельн (нім. Oppeln) — німецька назва.
Оппелія, Опполія, або Опулія (Oppelia, Oppolia, Opulia) — латинська назва.


== Історія ==
Ополе є одним з найстаріших міст Польщі. Місто знаходиться в історичній області Верхня Сілезія, і з часів Середньовіччя до початку XX століття було столицею. Перші згадки про місто Ополе датуються 845 роком. Згідно з даними археологічних розкопок, перші слов'янські поселення з'явилися в північній частині острова Пасіка, розташованого посеред річки Одра.
Місто може пишатися великою кількістю історичних будівель і цінними творіннями мистецтва, що залишилися з понад тисячі років. Ополе було одним з перших міст династії П'яств. Довгий час місто було столицею шльонських П'ястів і тому тут збереглося багато оздоблених саркофагів опольських князів. Знаходяться вони в Соборі  і в костелі францисканців. П'ясти  керували містом аж до 1532 року. Потім в процесі різних змін регіон Ополя перейшов під владу Габсбургів, а після вроцлавського мирного договору в липні 1742 року, що закінчив I Сілезьку війну, місто опинилося в межах Пруссії.
Ополе залишалося частиною спочатку Пруссії, потім Німеччини до 1945 року.
Найціннішою пам'яткою Ополя, без сумнівів, є замок, який зберігся частково. До сьогодні збереглася П'ястова Вежа, частини нижнього замку і портал Гогенцоллернів. «На горі», у найстарішій частині Ополя, а також в місці, де повинен був вчитися Святий Войцех, височіє костел патрона Польщі. Надзвичайно цікавою є архітектура готичних будинків міста.


== Населення ==
Демографічна структура станом на 31 березня 2011 року:


== Економіка ==
Опольська ТЕС


== Освіта та культура ==
Опольський університет
Опольська філармонія імені Ельснера (Filharmonia Opolska)


== Українські сліди у Ополю ==
На міському кладовищі знаходиться могила Миколи Можейка (1880—1945), поручника Армії УНР, учителя малювання у табірній, згодом станичній, українській Гімназії ім. Шевченка в Каліші.


== Відомі люди ==


=== Уродженці ===
Радек Кобялко — польський продюсер, режисер і сценарист телевізійних програм
Ґжеґож Схетина — польський політик
Мірослав Клозе — німецький футболіст, етнічний німець, народжений на території Польщі. Має подвійне німецько-польське громадянство.
Томаш Ружицький — польський письменник та перекладач


== Міста-побратими ==

 Литва — Алітус
 Німеччина — Бонн
 Чехія — Брунталь
 Італія — Каррара
 Франція — Грасс
 Фінляндія — Куопіо
 Німеччина — Потсдам
 США — Роенок
 Угорщина — Секешфегервар
 Україна - Івано-Франківськ (2005)


== Примітки ==


== Посилання ==
 Вікісховище має мультимедійні дані за темою: Ополе