revision: 38041025
title: "\u041B\u044E\u0434\u0438\u043D\u0430-\u043D\u0435\u0432\u0438\u0434\u0438\u043C\
  \u043A\u0430 (\u0444\u0456\u043B\u044C\u043C, 2020)"
url: https://uk.wikipedia.org/wiki/%D0%9B%D1%8E%D0%B4%D0%B8%D0%BD%D0%B0-%D0%BD%D0%B5%D0%B2%D0%B8%D0%B4%D0%B8%D0%BC%D0%BA%D0%B0_(%D1%84%D1%96%D0%BB%D1%8C%D0%BC,_2020)


---

«Людина-невидимка» (англ. The Invisible Man) — фільм жахів Лі Воннелла. У головній ролі: Елізабет Мосс. Вийшов у прокат в Україні 27 лютого 2020 року.


== Сюжет ==
Фільм розповість про жінку на ім'я Сесілія, яка не змогла витримати напружені стосунки з вченим Едріаном і вирішила кинути його, а він у свою чергу коїть самогубство. Їй здається, що життя починає налагоджуватися, але все змінюється, коли вона відчула, що за нею хтось спостерігає…


== У ролях ==


== Виробництво ==


=== Розвиток ===
Розробка нового фільму «Людина-невидимка» почалася ще 2007 року, коли Девід Ґоєр був найнятий для написання сценарію. Ґоєр залишався прив'язаним до проєкту ще 2011 року, практично не опікуючись розробленням фільму.
У лютому 2016 року оголосили, що проєкт буде відновлений як частина загального кінематографічного всесвіту Universal. Джонні Депп був найнятий на головну роль у фільмі, а Ед Соломон писав сценарій до фільму. Фільм планувався, як частина сучасного перезапуску монстрів Universal, під назвою Темний всесвіт. Основною точкою якої став фільм «Мумія», а потім мав був послідувати фільм «Наречена Франкенштейна» 2019 року. Продюсер Алекс Курцман заявив, що шанувальникам слід очікувати принаймні один фільм на рік в загальному кінематографічному всесвіті. Однак, як тільки «Мумія» вийшла в кінотеатри і отримала негативні відгуки від критиків і лише повернула гроші, витрачені на бюджет фільму, які студія визнала менш очікуваними, в Темний Всесвіт були внесені зміни, щоб зосередитися на розповіді окремих історій і перехід від загальної концепції всесвіту.
У січні 2019 року Universal оголосила, що всі майбутні фільми, засновані на персонажах, будуть зосереджені на окремих історіях, а не на взаємопов'язаності. Успішний продюсер фільму жахів Джейсон Блум, засновник продюсерської компанії Blumhouse Productions, повсякчас публічно висловлював свою зацікавленість у відродженні і роботі над майбутніми фільмами Темного Всесвіту. Режисерське крісло фільму зайняв Лі Воннелл, а Блум став продюсером.


=== Акторський склад ===
У березні 2019 року Елізабет Мосс вступила в ранні перемовини, щоб зіграти головну роль в якості одного з головних героїв, з офіційним кастингом у наступному місяці. Сторм Рейд, Елдіс Годжа і Гарієт Даєр пізніше приєдналися до акторського складу з Олівером Джексоном-Коеном у головній ролі.


=== Зйомки ===
Основні зйомки розпочалися 16 липня 2019 року, а завершені були 17 вересня 2019 року в Сіднеї в Австралії.


== Реліз ==
Спочатку фільм повинен був вийти 13 березня 2020 року. Потім дату релізу перенесли на кілька днів раніше, 28 лютого 2020 року.


== Спін-офф ==
У листопаді 2019 року було оголошено, що на стадії розробки знаходиться додатковий фільм, сфокусований навколо «Дівчини-невидимки» і Людини-невидимки. Елізабет Бенкс зіграє головну роль, а також буде режисером і продюсером фільму «Дівчина-невидимка» на основі її власних оригінальних ідей. Ерін Кресіда Вілсон напише сценарій перезавантаження жіночої версії, а Макс Гендельман і Елісон Смолл будуть продюсером і виконавчим продюсером відповідно.


== Примітки ==


== Посилання ==
Офіційний сайт