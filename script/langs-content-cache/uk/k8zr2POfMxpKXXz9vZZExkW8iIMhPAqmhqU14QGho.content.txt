revision: 35455838
title: "\u041C\u043E\u0442\u043E\u0440\u0456\u043D \u0413\u0435\u043D\u043D\u0430\u0434\
  \u0456\u0439 \u0410\u043D\u0430\u0442\u043E\u043B\u0456\u0439\u043E\u0432\u0438\u0447"
url: https://uk.wikipedia.org/wiki/%D0%9C%D0%BE%D1%82%D0%BE%D1%80%D1%96%D0%BD_%D0%93%D0%B5%D0%BD%D0%BD%D0%B0%D0%B4%D1%96%D0%B9_%D0%90%D0%BD%D0%B0%D1%82%D0%BE%D0%BB%D1%96%D0%B9%D0%BE%D0%B2%D0%B8%D1%87


---

Генна́дій Анато́лійович Мото́рін (1982—2019) — старший солдат Збройних сил України, учасник російсько-української війни.


== Життєпис ==
Народився 1982 року в місті Краматорськ (Донецька область). Одружився, певний час проживав на Закарпатті. Там народився син. Шлюб не склався, і Геннадій повернувся на Донеччину — мешкав у селищі Софіївка під Краматорськом. Проходив строкову службу та служив у підрозділі охорони «Титан».
27 лютого 2019 року вступив на військову службу за контрактом; старший солдат, сапер 1-го механізованого батальйону 92-ї бригади.
7 листопада 2019-го на південно-західній околиці Авдіївки (біля шахти «Бутівка») зведене інженерне відділення механізованого батальйону 92-ї бригади виконувало завдання із забезпечення лісом-кругляком підрозділу — для здійснення інженерного обладнання позицій ВОП. В обідню пору, коли бійці вивантажували деревину, терористи прицільно здійснилт два постріли з ПТРК. Одна з ракет влучила у машину «Урал», біля якої працювали бійці. Старший солдат Герман Бродніков загинув відразу, ще троє вояків зазнали численних поранень різних ступенів важкості. Геннадія у важкому стані доставили до лікарні в Авдіївку. 8 листопада від поранень він помер.
11 листопада 2019 року похований на кладовищі селища Іванівка.
Батько помер 2010-го, мама — 2018-го, без Геннадія лишилися молодші дві сестри і брат та син 2011 р.н.


== Нагороди та вшанування ==
Указом Президента України № 19/2020 від 21 січня 2020 року за «особисту мужність і самовіддані дії, виявлені у захисті державного суверенітету та територіальної цілісності України» нагороджений орденом За мужність III ступеня (посмертно)


== Примітки ==


== Джерела ==
Моторін Геннадій Анатолійович [Архівовано 25 листопада 2020 у Wayback Machine.] // Книга пам'яті
Вони захищали нас. Розповідаємо про 19 загиблих у 2019 році військових з Донбасу [Архівовано 11 січня 2020 у Wayback Machine.]