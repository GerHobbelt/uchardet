revision: 39758438
title: '2022'
url: https://uk.wikipedia.org/wiki/2022


---

2022 (MMXXII) — невисокосний рік, що почався у суботу за григоріанським календарем.
У 2022 році більшість країн скасували або суттєво пом'якшили обмеження, пов'язані з пандемією COVID-19, у тому числі і для перетину кордонів, а масова вакцинація населення продовжилась. Разом з тим, тривав і процес відновлення світової економіки від наслідків пандемії, хоча в багатьох країнах відбувся сплеск інфляції, а чимало центральних банків були змушені підвищити свої облікові ставки. У листопаді 2022 року населення Землі перевищило 8 мільярдів осіб.
Російське вторгнення в Україну стало найбільшим збройним конфліктом у Європі з часів Другої світової війни, спричинило міграційну кризу і переміщення 15,7 мільйонів українців (8 мільйонів внутрішньо переміщених осіб та 7,7 мільйонів біженців), призвело до застосування міжнародних санкцій проти держави-агресора, ядерних загроз, виведення сотень компаній з Росії та її усунення від великих спортивних подій.
У зв'язку з цим відбулась і низка подій, що прискорила подальше розширення європейських та євроатлантичних структур. Фінляндія та Швеція офіційно подали заявки на вступ до НАТО, Україна, Молдова, а згодом і Боснія та Герцеговина отримали статус країн-кандидатів на вступ до Європейського Союзу, а Північна Македонія та Албанія розпочали переговори про вступ.
У 2022 році померли багато видатних діячів, зокрема лідери держав Мадлен Олбрайт, Сіндзо Абе, Михайло Горбачов, королева Єлизавета II, Цзян Цземінь і Папа Римський на спокої Бенедикт XVI; митці Сідні Пуатьє, Вангеліс, Олівія Ньютон-Джон, Жан-Люк Годар, Анджела Ленсбері, Роббі Колтрейн; футболіст Пеле. 
Україна втратила першого президента Леоніда Кравчука, акторку Руслану Писанку, колишніх політв'язнів та борців за незалежність Івана Дзюбу, Дарію Гусяк та Юрія-Богдана Шухевича.


== Події ==
Зимові олімпійські ігри
Вихід у прокат художнього фільму Аватар 2
24 лютого — російське вторгнення в Україну
28 лютого — останній день, коли можна буде повернути купюри португальського ескудо останнього випуску у центральний банк Португалії для обміну на євро.
1 березня — початок Блокади Маріуполя.
31 липня - початок сербсько-косовської кризи.
3 серпня — міністерство оборони Азербайджану оголосило про початок проведення антитерористичної операції у Нагірному Карабасі.
16 серпня — Туреччина оголосила про початок воєнної операції у Сирії.
Чемпіонат світу з футболу (21 листопада — 18 грудня, Катар). Чемпіоном світу стала збірна Аргентини.


=== Міжнародні відносини ===
20 січня — Генасамблея ООН підтримала внесену Німеччиною та Ізраїлем резолюцію, яка відкидає і беззастережно засуджує будь-яке заперечення Голокосту як історичної події.
28 квітня — Конгрес США, вперше за 81 рік, ухвалили програму ленд-лізу для України, в умовах російського вторгнення.
9 травня — Президент Сполучених Штатів Америки Джо Байден підписав Закон S.3522 про Ленд-ліз для захисту демократії в Україні та боротьби проти Російської федерації


=== Аварії та катастрофи ===
7 січня — На Галапагоських островах почалося виверження вулкану Wolf, який не прокидався 7 років.
17 січня
У Королівстві Тонга на півдні Тихого океану відбулося сильне виверження вулкана.
У Румунії зафіксували землетрус магнітудою 4,4 бала, підземні поштовхи відчувалися і на території Одеської області.


=== Наука і техніка ===
13 січня — Американська компанія SpaceX, яка належить підприємцю Ілону Маску, запустила у космос український супутник «Січ-2-30».
17 січня — У Китаї вивели на навколоземну орбіту експериментальний супутник «Шиянь-13»


== Померли ==


== Астрономічні події року ==
30 квітня — часткове сонячне затемнення, видиме на півдні Південної Америки та в районі Антарктичного півострова.
15-16 травня — повне місячне затемнення, яке видно у Південній Америці, Антарктиді та в південно-східній частині Північної Америки.
25 жовтня — часткове сонячне затемнення, яке можна буде спостерігати у Європі.
7-8 листопада — повне місячне затемнення, яке видно у Азійсько-Тихоокеанському регіоні.


== Вигадані події ==
Запуск першої у світі VRMMO гри Sword Art Online


== Примітки ==