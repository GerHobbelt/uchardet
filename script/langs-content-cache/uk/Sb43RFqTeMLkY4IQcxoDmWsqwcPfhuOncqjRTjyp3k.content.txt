revision: 35566275
title: "\u041B\u044E\u0434\u0438\u043D\u0430 \u0437 \u0431\u0443\u043B\u044C\u0432\
  \u0430\u0440\u0443 \u041A\u0430\u043F\u0443\u0446\u0438\u043D\u0456\u0432"
url: https://uk.wikipedia.org/wiki/%D0%9B%D1%8E%D0%B4%D0%B8%D0%BD%D0%B0_%D0%B7_%D0%B1%D1%83%D0%BB%D1%8C%D0%B2%D0%B0%D1%80%D1%83_%D0%9A%D0%B0%D0%BF%D1%83%D1%86%D0%B8%D0%BD%D1%96%D0%B2


---

«Людина з бульвару Капуцинів» (рос. «Человек с бульвара Капуцинов») — радянський художній фільм, комедія-вестерн Алли Сурикової за сценарієм Едуарда Акопова. Прем'єра відбулася 23 червня 1987 року в московському кінотеатрі «Мир». За рік прокату фільм подивилися 60 мільйонів глядачів. Передостання роль Андрія Миронова в кіно.


== Сюжет ==
Містер Ферст — місіонер від кіно, який відкриває на початку XX століття в глухому містечку Санта Кароліна на ​Дикому Заході США німий кінотеатр (сінема). Життя людини тут коштує недорого, а основні розваги — пияцтво, розпуста і бійки. Ферст щиро вірить в те, що сінематограф здатний перевиховати цих людей, і дійсно, його сеанси спочатку творять чудеса. Бандити й безпробудні п'яниці, під враженням побачених на екрані робіт братів Люм'єр та Чапліна, перероджуються і починають нове життя. Кидають пити, вчаться етикету. Фест дає сеанси жінкам і індіанцям, даючи зрозуміти, що кінематограф чужий до упереджень за расовою і статевою ознакою. Серед своєї аудиторії Ферст знаходить свою любов — міс Діану Літтл.
Ідилія триває недовго. Ферст їде за весільними подарунками. Коли він повертається, то виявляє, що в містечко приїхав ділок містер Секонд з новим комплектом кінострічок. Він показує глядачам низькопробні бойовики, фільми жахів, і аудиторія швидко повертається назад в хаос розпусти, насильства і пияцтва. Але містер Ферст не втрачає духу, у фіналі він їде далі в прерію — його глядач чекає його. До нього приєднуються ватажок бандитів Чорний Джек (який «…винен у тому, що жодного разу в житті не зустрів хорошу людину») і Діана Літтл.


== Зйомки ==
Зйомки фільму головно проходили в Криму. Зокрема, починали знімати фільм в околицях Ак-Каї, які за задумом автора повинні були уособлювати скелі техаських прерій. Знімальний процес проводився навіть на верхньому плато гори. Містечко Санта-Кароліна побудували на березі Тихої бухти під Коктебелем. А після закінчення зйомок, попри прохання артистів, повністю все спалили.
У 2010 році режисер фільму Алла Сурикова заявила про можливість виходу продовження фільму, дія у якому відбуватиметься у 21 столітті у Москві.


== Музика ==


== Знімальний колектив ==
Режисер — Алла Сурикова
Оператор — Григорій Бєленький
Композитор — Геннадій Гладков


=== Головні ролі ===
Андрій Миронов — містер Джон Фест (Джонні)
Олександра Яковлева — міс Діана Літтл (співає Лариса Доліна)
Михайло Боярський — Чорний Джек
Олег Табаков — Гаррі Мак-К'ю, власник салуна
Микола Караченцов — Біллі Кінг
Ігор Кваша — пастор Адамс


=== Інші ролі ===
Олег Анофрієв — тапер
Борислав Брондуков — Денло-Забіяка (озвучував Ігор Єфімов)
Лев Дуров — трунар
Наталія Крачковська — Кончіта
Юрій Медведєв — ковбой Стафф
Спартак Мішулін — Індіанський вождь
Наталія Фатєєва — Скво, дружина Вождя
Галина Польських — Меґґі Томсон
Семен Фарада — Х'ю Томсон
Антон Табаков — Боббі, білетер
Михайло Свєтін — аптекар
Альберт Філозов — містер Секонд
Леонід Ярмольник — Мартін, одноокий ковбой
Юрій Думчев — індіанець Біле Перо, син Вождя
Анатолій Калмиков — попутник в кареті містера Феста
Олександр Іншаков


== Призи та нагороди ==
«Золотий Дюк-87» (Одеса)
«Жінка в кіно» (Лос-Анджелес)
За результатами опитування журналу «Радянський екран» за роль Містера Феста Андрій Миронов визнаний найкращим актором 1987 року.
«За достовірне зображення Дикого Заходу в диких умовах радянського кіновиробництва».


== Цікаві факти ==
Паризький бульвар, на який посилається фільм, правильно називається Бульвар Капуцинок.
Постер до фільму пародіює полотно Сікстинської Мадонни.


== Примітки ==


== Див. також ==
Бульвар Капуцинок
Людина з бульвару Капуцинок — фільм режисера Алли Сурикової, знятий в 2009 році.


== Посилання ==
фильм на сайте кинотеатр.ру [Архівовано 25 січня 2012 у Wayback Machine.] (рос.)
«Человек с бульвара капуцинов» [Архівовано 7 квітня 2010 у Wayback Machine.] АиФ Суббота-воскресенье № 12 (125) от 20 марта 2001 года (рос.)
Рецензия на фильм на сайте Льва Дурова [Архівовано 22 червня 2013 у Wayback Machine.] (рос.)