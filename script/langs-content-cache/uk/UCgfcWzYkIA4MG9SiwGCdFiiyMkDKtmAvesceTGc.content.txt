revision: 37644173
title: "\u041B\u044E\u0434\u0438\u043D\u0430-\u0441\u043B\u043E\u043D"
url: https://uk.wikipedia.org/wiki/%D0%9B%D1%8E%D0%B4%D0%B8%D0%BD%D0%B0-%D1%81%D0%BB%D0%BE%D0%BD


---

«Людина-слон» (англ. The Elephant Man) — американський фільм-драма Девіда Лінча 1980 року, який базується на біографії Джозефа Мерріка. Український переклад зробила студія Цікава ідея на замовлення Гуртом.. На 19 серпня 2021 року фільм займав 159-у позицію у списку 250 кращих фільмів за версією IMDb.


== Сюжет ==
Дія фільму відбувається у вікторіанській Англії. Хірург лондонського шпиталю Фредерік Тревс (Ентоні Гопкінс) зустрічає каліку Джона Мерріка (Джон Гарт), якого показують у цирковому шоу виродків під іменем Людина-слон. Меррік від народження настільки потворний, що не може показуватися на людях без відлоги, до того ж його вважають імбецилом. Тревс викупає Мерріка з цирку і приводить його до шпиталю, щоб оглянути. Також він показує чоловіка своїм колегам як цікавий з медичної точки зору випадок. Невдовзі лікар з подивом дізнається, що Меррік не розумово відсталий, вміє розмовляти і знає напам'ять Біблію. Людина-слон проводить свої дні у читанні, а тим часом чутки про нього поширюються містом і до нього починають приходити світські відвідувачі. Життя Мерріка знову перетворюється на шоу виродків, але тепер для людей з вищого суспільства.


== У ролях ==
Ентоні Гопкінс — Фредерік Тревс
Джон Гарт — Джон Меррік
Фредді Джонс — власник цирку
Венді Гілер — місіс Мазерсхед, доглядальниця Мерріка
Ханна Гордон — дружина Тревса
Енн Бенкрофт — актриса Медж Кендал
Майкл Елфік — нічний портьє


== Нагороди ==
Загалом фільм отримав 8 нагород і 21 номінацію, зокрема:

Номінації на Оскар:
найкращий актор
найкращий постановник
найкращі костюми
найкраща режисура
найкращий монтаж
найкраща музика
найкращий фільм
найкращий адаптований сценарій
BAFTA:
найкращий актор
найкращий постановник
найкращий фільм
найкраща операторська робота (номінація)
найкраща режисура (номінація)
найкращий монтаж (номінація)
найкращий сценарій (номінація)
Сезар як найкращий іноземний фільм
Номінації на Золотий глобус:
найкраща режисура
найкращий фільм-драма
найкращий актор драми
найкращий сценарій


== Примітки ==


== Посилання ==
Людина-слон на сайті IMDb (англ.)  
Людина-слон на сайті Box Office Mojo (англ.)
Людина-слон на сайті Metacritic (англ.)
Сайт про Джозефа Мерріка [Архівовано 8 лютого 2011 у Wayback Machine.]