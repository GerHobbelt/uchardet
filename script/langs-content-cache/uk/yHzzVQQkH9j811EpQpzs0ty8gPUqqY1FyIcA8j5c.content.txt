revision: 32317049
title: "\u0423\u043B\u0438\u0447\u043A\u0430 (\u043F\u0440\u0438\u0442\u043E\u043A\
  \u0430 \u0423\u0436\u0430)"
url: https://uk.wikipedia.org/wiki/%D0%A3%D0%BB%D0%B8%D1%87%D0%BA%D0%B0_(%D0%BF%D1%80%D0%B8%D1%82%D0%BE%D0%BA%D0%B0_%D0%A3%D0%B6%D0%B0)


---

Уличка (Улічка) — річка у Словаччині (в межах Снинського округу Пряшівського краю) та в Україні (в межах Великоберезнянського району Закарпатської області). Права притока Ужа (басейн Тиси). 


== Опис ==
Довжина 27 км (на території України — бл. 3 км), площа водозбірного басейну 211 км². Похил річки 19 м/км. Річка типово гірська. Долина в багатьох місцях заліснена, глибока, місцями дуже вузька. Річище слабозвивисте. 


== Розташування ==
Уличка бере початок на території Словаччини, неподалік від села Рунина. Утворюється злиттям декількох потічків, більшість з яких бере початок на південних схилах головного карпатського вододільного хребта, по якому проходить кордон між Словаччиною та Польщею. Річка тече спершу на південь, далі — на південний схід. Перетинає словацько-український кордон на північний захід від села Забрідь. Впадає до Ужа між селом Забрідь та смт Великий Березний. 
Притоки: Глибокий  (ліва) та численні гірські потічки. 


== Література ==
Енциклопедія українознавства : Словникова частина : [в 11 т.] / Наукове товариство імені Шевченка ; гол. ред. проф., д-р Володимир Кубійович. — Париж — Нью-Йорк : Молоде життя, 1955—1995.
Каталог річок України. / Швець Г. І. — К.: Видавництво Академії наук Української РСР, 1957. — 192 с.
(рос.) Ресурсы поверхностных вод СССР: Гидрологическая изученность. Том 6. Украина и Молдавия. Выпуск 1. Западная Украина и Молдавия / Под ред. Б. М. Штейнгольца. — Л.: Гидрометеоиздат, 1964. — 245 с.


== Посилання ==

Уличська (Уличка)