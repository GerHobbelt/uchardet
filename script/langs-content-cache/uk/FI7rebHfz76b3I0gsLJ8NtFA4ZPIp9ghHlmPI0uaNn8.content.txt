revision: 39344679
title: "\u041B\u0456 \u0411\u0430\u0440\u0434\u0443\u0491\u043E"
url: https://uk.wikipedia.org/wiki/%D0%9B%D1%96_%D0%91%D0%B0%D1%80%D0%B4%D1%83%D2%91%D0%BE


---

|Lib= 
Лі Бардуґо (англ. Leigh Bardugo; нар. 6 квітня 1974(19740406), Єрусалим) — американська письменниця, авторка популярного фентезі-всесвіту «Гриша» (Grishaverse), яке включає в себе трилогію «Тінь і кістка», дилогію «Шістка воронів» (або "Кеттердам") і дилогію «Король шрамів». Її романи перекладено 38 мовами світу та видано більше ніж у 50 країнах.


== Життєпис ==
Лі Бардуґо народилася в Єрусалимі, Ізраїль, у 1975 році та виросла у Лос-Анджелесі, Каліфорнія, США, де її виховували бабуся і дідусь. Навчалася у Єльському університеті і у 1997 році отримала ступінь з англійської мови. До публікації свого першого роману вона працювала у рекламному бізнесі, займалася копірайтингом та журналістикою, а також візажем та створювала спецефекти. Авторка почала серйозно писати після особистої драми: смерті її батька та важкого розлучення. Ідея її фентезі-всесвіту виникла 2009 році і Бардуґо поставила собі за мету дописати першу книжку до свого 35-річчя.
Бардуґо захоплюється книжками Діани Вінн Джонс, Моріса Сендака, Джорджа Мартіна, Джона Ірвінга та Ніла Геймана, але каже, що саме «Дюна» Френка Герберта змінила її життя.У розділі подяки до книжки "Шістка воронів" Бардуґо розповідає, що вона страждає на остеонекроз і іноді їй потрібно використовувати тростину; це стало джерелом натхнення для одного з шести героїв історії, майстерного злодія та боса банди Каза Бреккера, який використовує тростину. 
Була вокалісткою гурту «Captain Automatic» з 2006 по 2007 роки.
У січні 2022 року Лі Бардуґо одружилася зі своїм партнером, з яким зустрічалася 4 роки.


== Літературна кар'єра ==
Дебютний роман Бардуґо «Тінь та кістка», перша книга трилогії Гриша, був опублікований у 2012 році у видавництві Macmillan.  «Тінь та кістка» була номінована на премію Romantic Times Book Award і на дитячу книжкову премію Південної Кароліни. Роман потрапив на 8 місце в списку бестселерів The New York Times і був обраний для фільму Девідом Хейманом і DreamWorks. Інші книги трилогії, "Облога та штурм" і "Руїна та відновлення", були опубліковані Macmillan у 2013 та 2014 роках відповідно. Бардуго визначає жанр трилогії Гриша як царпанк – фентезі, натхненне Росією початку 19 століття.
Дилогія "Шістка воронів" (книжки "Шістка воронів" та "Королівство шахраїв") була опублікована видавництвом Macmillan у 2015 та 2016 роках. Вона розгортається в тому ж всесвіті, що й трилогія Гриша (тому іноді її спільно називають Гришаверс («Grishaverse»)). «Шістка воронів» була названа видатною книгою New York Times і увійшла у список 100 найкращих книгу у жанрі фентезі всіх часів за версією Time.
Потім Бардуґо написала першу книгу в серії DC Icons, яка є новелізаціями найбільших супергероїв коміксів DC, її "Wonder Woman: Warbringer" видав Penguin Random House у 2017 році.
У 2019 році видавництво Flatiron Books опублікувало перший дорослий роман Бардуґо «Дев’ятий дім». Він отримав нагороду Goodreads Choice Award 2019 за найкращий роман у жанрі фентезі.
Бардуго також має нариси та оповідання в збірках-антологіях, таких як Last Night, A Superhero Saved My Life, Slasher Girls and Monster Boys, and Summer Days and Summer Nights. 
З 2016 по 2021 рік вона займала шосте місце серед найпопулярніших авторів на Goodreads.


== Бібліографія ==


=== Всесвіт Гриша ===
Трилогія «Гриша»

Shadow and Bone (2012) — «Тінь та кістка»;
Siege and Storm (2013) — «Облога та штурм»;
Ruin and Rising (2014) — «Руїна та відновлення».Дилогія «Шістка воронів» («Кеттердам»)

Six of Crows (2015) — «Шістка воронів»;
Crooked Kingdom (2016) — «Королівство шахраїв»Дилогія «Король шрамів»

King of Scars (2019) — «Король шрамів»;
Rule of Wolves (2021) — «Правило вовків».Супутні історії

The Language of Thorns (2017)
The Lives of Saints (2020)
Demon in the Wood (2022)


=== Інші книжки ===
Дилогія Алекс Стерн

Ninth House (2019) — «Дев'ятий дім»
Hell Bent (2023)Comics

Wonder Woman: WarbringerНариси

"We Are Not Amazons" from Last Night a Superhero Saved My Life anthology (2016)Короткі історії

"The Witch of Duva" (2012)
"The Tailor" (2013)
"The Too-Clever Fox" (2013)
"Little Knife" (2014)
The Demon in the Wood: A Darkling Prequel Story" (2015)
"Verse Chorus Verse" in Slasher Girls & Monster Boys, edited by April Genevieve Tucholke (2015)
"Head, Scales, Tongue, and Tail" in Summer Days and Summer Nights, edited by Stephanie Perkins (2016)
"Ayama and the Thorn Wood" (2017)
"The Soldier Prince" (2017)
"When Water Sang Fire" (2017)


== Переклади українською мовою ==
Трилогія «Гриша»

Лі Бардуґо (2021). Тінь та кістка. Книга 1. пер. з анг. Єлена Даскал. Харків: КСД. 304 стор. ISBN 978-617-12-8873-7. 
Лі Бардуґо (2021). Облога та буря. Книга 2. пер. з анг. Єлена Даскал. Харків: КСД. 368 стор. ISBN 978-617-12-9374-8. 
Лі Бардуґо. Руїна та відновлення. Книга 3 / пер. з анг. Єлени Даскал. — Х. : «Клуб сімейного дозвілля», 2022. — 352 с. — ISBN 978-617-12-9801-9.Дилогія «Шістка воронів» (Кеттердам)

Лі Бардуґо. Шістка воронів / пер. з анг. Єлена Даскал. — Х. : Віват, 2016. — 542 с. — ISBN 978-617-690-717-6.
Лі Бардуґо. Королівство шахраїв / пер. з анг. Єлена Даскал. — Х. : Віват, 2018. — 592 с. — ISBN 978-617-690-717-6.Дилогія «Король шрамів»

Бардуго, Лі (2022). Король шрамів. Харків: Віват, 2022 р. с. 528. ISBN 978-966-98-2691-6. Дилогія про Алекс Стерн

Лі Бардуґо. Дев'ятий Дім / Пер. з анг. Єлена Даскал. — Х. : Віват, 2021. — 528 с. — ISBN 978-966-982-183-6.


== Екранізації ==
У вересні 2012 року DreamWorks разом з Девідом Гейманом і Джеффрі Кліффордом придбала права на фільм «Тінь і кістка» , але цей проект не був реалізований. 
У січні 2019 року Netflix замовив восьмисерійний серіал за мотивами серії книг «Тінь і кістка» та «Шістка воронів», який вийшов на екрани у 2021 році під назвою "Тінь та кістка". Бардуґо з'явилася в епізодичній ролі в третьому епізоді серіалу.
Другий сезон серіалу вийде 16 березня 2023 року.
У жовтні 2019 року Amazon Studios оголосила про адаптацію книги «Дев’ятий дім». Бардуґо збирається стати виконавчим продюсером проекту разом з Пуя Шахбазян.


== Примітки ==