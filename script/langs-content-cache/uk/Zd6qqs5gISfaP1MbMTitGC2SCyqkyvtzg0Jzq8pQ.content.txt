revision: 39505838
title: "\u0421\u0435\u0440\u0439\u043E\u0437\u043D\u0430 \u043B\u044E\u0434\u0438\u043D\
  \u0430"
url: https://uk.wikipedia.org/wiki/%D0%A1%D0%B5%D1%80%D0%B9%D0%BE%D0%B7%D0%BD%D0%B0_%D0%BB%D1%8E%D0%B4%D0%B8%D0%BD%D0%B0


---

«Серйозна людина» (англ. A Serious Man) — американський фільм, чорна комедія братів Коен. Вихід в прокат відбувся 12 жовтня 2009, в Україні 8 квітня 2010 року.


== Сюжет ==
Головним героєм фільму є Ларрі Гопнік, який працює професором в єврейському коледжі на Середньому Заході в 1967 році. Чорна смуга в житті Ларрі починається, коли його дружина виявляє бажання розлучитись. Виникають проблеми з дітьми, що крадуть гроші з його гаманця, та братом, який оселився в нього на безстроковий термін і більшість часу проводить в туалеті, що в свою чергу не може не дратувати інших мешканців будинку. До всього цього додаються ворожі анонімні записки, які загрожують його роботі, та студент-випускник, що шантажує Ларрі для отримання необхідної оцінки. Ларрі починає шукати допомоги у раввінів, які замість допомоги розповідають йому історії з «мораллю», даючи можливість вирішити свої проблеми самостійно.


== Знімальна група ==


=== Режисери ===
Як сценаристи, продюсери і режисери виступили брати Коен.


=== Актори ===
Майкл Сталберг — Ларрі Гопнік
Сарі Леннік — Джудіт Гопнік
Аарон Вольф — Денні Гопнік
Джессіка МакМанус — Сара Гопнік
Фред Меламед — Сай Ейблман
Річард Кайнд — Артур Гопнік
Саймон Хелберг — Раввін Скот Гінзлер
Джордж Вайнер — Раввін Нахтнер
Файвуш Фінкель — Реб Грошковер
Алан Мандел — Раввін Маршак
Адам Аркін — Дон Мілгрем


== Музика ==
Музику до фільму написав композитор Картер Бюруелл, автор музики до всіх картин братів Коен.
Крім музики Бюруелла, у фільмі лунають пісні: Jefferson Airplane — Somebody to Love, Jimi Hendrix — Machine Gun та деякі уривки єврейської музики (зокрема, пісня Марка Варшавського).


== Нагороди та номінації ==


=== Нагороди ===
2009 — Національна рада кінокритиків США (англ. National Board of Review of Motion Pictures)
Фільм увійшов до десятки найкращих фільмів 2009 року.
Найкращий оригінальний сценарій — Джоел та Етан Коени.


=== Номінації ===
2009 — Премія «Золотий Глобус»
Найкраща чоловіча роль (комедія або мюзикл)— Майкл Сталберг
2009 — Премія Британської академії телебачення і кіномистецтва.
Найкращий оригінальний сценарій — Джоел та Етан Коени.
2010 — Премія Оскар
Найкращий фільм.
Найкращий оригінальний сценарій — Джоел та Етан Коени.


== Примітки ==


== Посилання ==
Офіційний сайт фільму(англ.)
The Coen Brothers Are Serious(англ.)
Серйозна людина на сайті IMDb (англ.)  
Серйозна людина на сайті AllMovie (англ.) 
Серйозна людина на сайті Rotten Tomatoes (англ.)