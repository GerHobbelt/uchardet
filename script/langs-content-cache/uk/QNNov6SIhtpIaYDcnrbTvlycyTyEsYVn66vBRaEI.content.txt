revision: 35786695
title: "\u0421\u043C\u0443\u0440\u0444\u0438\u043A\u0438 2"
url: https://uk.wikipedia.org/wiki/%D0%A1%D0%BC%D1%83%D1%80%D1%84%D0%B8%D0%BA%D0%B8_2


---

«Сму́рфики 2» (англ. The Smurfs 2) —  американський  комедійний  фентезійний сімейний фільм про Смурфиків з поєднанням  живих акторів і  комп'ютерної анімації. Прем'єра фільму в США відбулася 31 липня  2013, а в  Україні прем'єра відбулася — 1 серпня 2013 року. Фільм є сиквелом фільму 2011 року «Смурфики».
Фільм отримав віковий рівень 0+ (тобто для будь глядацької аудиторії).


== Сюжет ==
Після жахливого сну Смурфетка прокинулася і поговорила з татом Смурфом (який зайшов привітати її з днем народження). У селі смурфів йшла підготовка до дня народження Смурфетки. У цей час у Парижі проходить всесвітньо відома вистава про супер-чарівника Гаргамеля — його полюбили у всьому світі. Та злий чарівник не мав собі за мету стати супер-зіркою, він створив Гакуса і Вексі — пару злісних створінь, дуже схожих на смурфиків і наказав Вексей викрасти Смурфетку. У Гаргамеля був злодійський план — він хотів викрасти Смурфетту і дізнатися у неї рецепт, який би перетворюв Неслухняників у справжніх Смурфів…
Через деякий час до Парижу прибувають і смурфи-рятівники: тато Смурф, Буркун, Чепурник і Незграба. Залучившись допомогою сім'ї Увінслов вони вирушають на пошуки Смурфетки. Та на виставі Гаргамель перетворює пана Віктора Дойля — вітчима Патріка Увінслов на качку, тато Смурф говорить, що чари зійдуть через деякий час. Протягом тривалих пошуків смурфи знаходять Смурфетку і бачать, що їй весело із Неслухняниками — тато Смурф впадає у відчай.
Після душевної розмови з містером Увінслов тато Смурф розуміє, що байдуже звідки Смурфетка родом, головне те, ким вона захоче бути! Те саме розуміє і Патрік Увінслов, який посварився зі своїм вітчимом.
Тож, смурфи разом з містером Увінслов і Віктором Дойлем знов вирушають на порятунок Смурфетки, але, на жаль, запізнюються — Смурфетка вже розказала рецепт перетворення, і Гаргамель перетворив Гакуса і Вексі на справжніх смурфів та став неймовірно могутнім. Але все ж таки, як добро перемагає зло, так і смурфи разом із новими смурфами-неслухняниками перемагають Гаргамеля і Азраеля (кота), які повертаються назад у свій старий дім Світу Смурфів.


== Герої фільму ==


=== Смурфи ===
Загалом існує дуже багато смурфів, а саме 99 смурфів 1 смурфетта (Хвацький, Мудрик Жартун, Умійко, Кухар, Жидько, Маляр, Пекар, Блогер, Оповідач). І кожному з них притаманна якась особлива, унікальна риса характеру.
Основні з них які зустрічаються у фільмі:

Батько Смурф — голова родини Смурфів, за деякими джерелами йому 546 років
Смурфетка — єдина (до того як не з'явилася Вексі) дівчина-смурф у селі Смурфів. Її створив Гаргамель, а тато Смурф перетоворив на дуже добру і веселу смурфетку.
Чепурник — «смурф нарцис» дуже любить дивитися у дзеркала. Чепурник — самозакоханий.
Буркотун — буркотливий, але добрий смурфик, у другій частині фільму на деякий час став Смурфом-оптимістом.
Незграбко — смурфик, у якого все валиться з рук, дуже необережний, але сором'язливий. Улюбленець Грейс Увінслов


=== Люди ===
Гаргамель — злий і поганий чарівник-невдаха, що живе разом зі свої котом Азраелем. Гаргамель створив Смурфетку, а також Гакуса і Вексі. Мета поганця — вичавлення синьої магії із смурфів
Патрік і Грейс Увінслов — молода пара, з нашого світу, знайомі зі смурфиками. Мають сина Блу. Смурфики зіграли велику роль у їхньому сім'єтворенні
Віктор Дойль — вітчим Патріка Увінслов і дідусь Блу. Гаргамель перетворив його у качку, та згодом Віктор перетворився на людину. Смурфи допомогли Патріку порозумітися зі своїм вітчимом, після чого містер Увінслов, нарікав себе містером «Увінслов дефіс Дойль дефіс Смурф»


=== Інші ===
Азраель — кіт-посіпака чарівника Гаргамеля, кумедний і корисливий кіт
Вексі — неслухняник, створена Гаргамелем, викрадає Смурфетку, але потім виправляється і стає доброю, бо почуває підтримку зі сторони Смурфетти (вони з нею, як рідні сестри)
Гакус — неслухняник, створений Гаргамелем, трохи дурненький, чудненький, у кінці фільму теж стає смурфом.


== Цікавинки ==
У фільмі, як у першій частині, так безпосередньо, і в другій вживаються слова-смурфи:

Смуфониці — ягідки, що їдять смурфи.
О мій Смурф — О мій Бог (англ. Oh my God; укр. О, Боже!)
Просто смурфово — дуже добре, (дослівно — просто кльово)
Смурфаймось, хлопці — обіймаймось, хлопці
Будьмо смурфимістами — будьмо оптимістами
Я смурфенно перепрошую — я дуже перепрошую (рос. я дико извиняюсь)
Смурф, Смурф, Смурф, Смурф, Смурф — дуже гостра лайкаА також протягом усієї франшизи із уст смурфів можна почути дуже веселу і енергійну пісеньку — «Пісня смурфів» або «Ла-ла-ла-ла-ла-ла пісеньку співай».


== В ролях ==


== Саундтрек ==
«Music from and Inspired by The Smurfs 2» — саундтрек до фільму Смурфики 2, був випущений 23 липня 2013 року. Брітні Спірс записала оригінальну пісню «Ooh La La», яка прозвучала у титрах.


== Відеогра ==
Відеогра «Смурфики 2» базується на сюжеті фільму. Гра розроблена компанією WayForward Technologies, за підтримки Ubisoft, на території Росії гра видається компанією  Бука, та виходить на платформах Xbox 360, PlayStation 3 , Wii і Wii U.


== Див. також ==
Смурфики (фільм)
Смурфи


== Примітки ==