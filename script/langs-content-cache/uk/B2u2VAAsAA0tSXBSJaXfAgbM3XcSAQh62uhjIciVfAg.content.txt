revision: 36931864
title: "\u041A\u043E\u043B\u043E\u043C\u0438\u044F (\u0441\u0442\u0430\u043D\u0446\
  \u0456\u044F)"
url: https://uk.wikipedia.org/wiki/%D0%9A%D0%BE%D0%BB%D0%BE%D0%BC%D0%B8%D1%8F_(%D1%81%D1%82%D0%B0%D0%BD%D1%86%D1%96%D1%8F)


---

Коломи́я — вузлова неелектрифікована залізнична станція Івано-Франківської дирекції Львівської залізниці. Розташована в місті Коломия Коломийського району Івано-Франківської області.
Від станції відгалужуються 4 напрямки: 

Яремче — Рахів;
Заліщики — Тернопіль;
Чернівці;
Івано-Франківськ — Львів.Щодоби станція формує декілька вантажних потягів. Відбувається також сортування вантажів, які надходять від сусідніх малих станцій збірними потягами.


== Історія ==
Станцію відкрито 1866 року під час прокладання Львівсько-Чернівецько-Ясської залізниці. З 1894 року розроблявся проєкт будівництва дільниці Делятин — Коломия, а дозвіл на будівництво було надано лише у січні 1896 року. Начальником станції у Делятині тоді був Адольф Носек. 1899 року введено в експлуатацію гілку Делятин — Коломия — Стефанешти.


== Залізничний вокзал ==
До вокзалу прилягають вулиці Степана Бандери, Січових Стрільців, Крип'якевича. На Привокзальні площі зупиняються міські та приміські автобуси та маршрутні таксі.


== Пасажирське сполучення ==
Через станцію Коломию прямують транзитні пасажирські потяги далекого та потяги місцевого і приміського сполучення. Також призначаються додаткові потяги сезонного прямування з Києва до Чернівців, Ворохти та Рахова.
З 11 грудня 2016 року через Коломию курсував «Нічний експрес» Харків — Чернівці через Полтаву, Київ-Пасажирський, Львів (з 10 грудня 2017 року потягу змінений маршрут руху та кінцевий пункт прибуття — Рахів). Дістатися інших південних та східних областей України є можливість із пересадкою в Івано-Франківську, Львові, Києві, Жмеринці, Одесі, Козятині (залежно від конкретного напрямку). У літній період призначається додатковий нічний швидкий потяг сполученням Івано-Франківськ — Генічеськ, що прямує через станції Львів, Здолбунів, Козятин I, Знам'янка-Пасажирська, Дніпро-Головний, Запоріжжя I, Мелітополь, Новоолексіївка.
З 8 грудня 2019 року потягу «Гуцульщина» змінено маршрут руху, який нині прямує через станцію Чернівці замість станції Городенка-Завод.


== Див. також ==
Львівсько-Чернівецько-Ясська залізниця


== Джерела ==
Тарифное руководство № 4. Книга 1 (на 15.05.2021) (рос.) [Архівовано з першоджерела 15.05.2021.]
Україна. Атлас залізниць. Мірило 1:750 000. — К. : ДНВП «Картографія», 2008. — 80 с. — ISBN 978-966-475-082-7.
Архангельский А. С., Архангельский В. А. Железнодорожные станции СССР: Справочник. В двух книгах. — М. : Транспорт, 1981.(рос.)
Всеукраїнський туристичний журнал «Карпати. Туризм. Відпочинок», № 1 (2004)


== Посилання ==

Інформація про станцію Коломия на сайті railwayz.info(рос.)
Розклад руху пасажирських потягів далекого сполучення по станції Коломия [Архівовано 18 червня 2018 у Wayback Machine.]
Розклад руху приміських потягів Львівської залізниці [Архівовано 3 серпня 2016 у Wayback Machine.]