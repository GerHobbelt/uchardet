revision: 38176042
title: "\u041C\u0430\u0439\u043A\u043B \u0413\u0435\u0440\u0441\u0442"
url: https://uk.wikipedia.org/wiki/%D0%9C%D0%B0%D0%B9%D0%BA%D0%BB_%D0%93%D0%B5%D1%80%D1%81%D1%82


---

Майкл Герст (англ. Michael Hurst; 20 вересня 1957(19570920)) — новозеландський актор, режисер і сценарист, найбільш відомий за роллю Іолая в телесеріалі 1990-х років «Геркулес: Легендарні подорожі» та його спін-офі «Ксена: принцеса-воїн». У 2010-х роках зіграв помітні ролі в телесеріалах «Спартак: Кров та пісок» та «Еш проти зловісних мерців» каналу Starz. Кавалер ордена Заслуг.


== Біографія ==
Майкл Ерік Герст (англ. Michael Eric Hurst) народився у вересні 1957 в англійському місті Ланкашир. Коли йому було сім років, його сім'я, де Майкл був старшим з чотирьох синів, переїхала в новозеландське місто Крайстчерч. Там він закінчив середню школу, а потім протягом року навчався в університеті Кентербері.
На кіноекранах Герст дебютував у 1981 році, а першу велику роль зіграв у 1984 у фільмі «Буйство смерті»(англ.), першому новозеландському фільмі-сплеттері. Картина отримала головний приз на фестивалі фантастичних фільмів у Парижі, завдяки чому Герст вперше привернув до себе увагу глядачів. У тому ж році він отримав роль Дейва Нельсона в серіалі «Герої», де він знімався протягом наступних двох років.
У 1985 році Майкл вперше з'явився на кіноекранах зі своєю майбутньою дружиною Дженніфер Ворд-Ліланд у фільмі «Небезпечні сироти», з якою до цього вже кілька разів грав разом на театральній сцені. Їхнє весілля відбулося в 1988 році, після чого вони ще тричі знялися разом у фільмах «Слід людини» (1992), «Відчайдушні заходи» (1993) і «Я зроблю тебе щасливим» (1999). У 1997 році Дженніфер народила їхнього першого сина Джека, через два роки у них народився ще один хлопчик, що отримав ім'я Кемерон.
Найбільшого успіху Майкл Герст досягнув в 1994 році, коли виконав роль Іолая в телефільмі «Геркулес і амазонки», який послужив початком для запуску популярного телесеріалу «Геркулес: Легендарні подорожі». Протягом усіх років зйомок з 1995 по 1999 Герст був одним з основних персонажів у цьому серіалі, а також пару раз з'явився в тій же ролі в серіалі «Ксена: принцеса-воїн». У 1995 році Герст виступив режисером двох епізодів серіалу про Геркулеса, за який в 1997 і в 1999 році став володарем Новозеландської кіно- і телепремії. Його першим режисерським дебютом у повнометражному кіно стала картина «Ювілей», що вийшла на екрани в 2000 році.
Одні з останніх своїх ролей Герст зіграв у фільмах «Татуювальник» (2007) і «Стервозні штучки» (2009), а також в телесеріалах «Пригоди Меддіґанів» (2005) і «Легенда про Шукача» (2009).
У 2003 році Майкл Герст став лауреатом премії Художнього фонду Нової Зеландії. У 2005 році він був зведений в ранг офіцера Ордена за заслуги перед Новою Зеландією за його внесок в кіно і театр.
У 2010 році він зіграв невелику роль в одній серії новозеландського комедійного серіалу «Всемогутні Джонсони» (англ. The Almighty Johnsons).
Останнім часом Майкл працює режисером на зйомках серіалів «Спартак: Боги арени» і «Спартак: Кров і пісок», в останньому він виконав епізодичну роль римського вісника.


== Фільмографія ==


=== Актор ===


==== Музикальні відео ====
1981 — «Don't Fight it Marsha, it's Bigger Than Both of Us» — Blam Blam Blam


=== Режисер, сценарист, продюсер ===


== Нагороди та номінації ==


== Примітки ==


== Посилання ==
 Вікісховище має мультимедійні дані за темою:  Майкл Герст

Офіційний сайт [Архівовано 19 липня 2011 у Wayback Machine.] (англ.)
 Майкл Герст на сайті IMDb (англ.)