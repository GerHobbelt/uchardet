revision: 39837287
title: "\u0424\u0440\u0435\u0434\u0435\u0440\u0456\u043A \u041A\u0430\u043D\u0443\u0442\
  \u0435"
url: https://uk.wikipedia.org/wiki/%D0%A4%D1%80%D0%B5%D0%B4%D0%B5%D1%80%D1%96%D0%BA_%D0%9A%D0%B0%D0%BD%D1%83%D1%82%D0%B5


---

Фредері́к Кануте́ (фр. Frédéric Kanouté, нар. 2 вересня 1977, Сент-Фуа-ле-Ліон) — колишній французький і малійський футболіст, що грав на позиції нападника. Грав у складі збірної Малі.


== Клубна кар'єра ==
У дорослому футболі дебютував 1997 року виступами за команду клубу «Олімпік» (Ліон), в якій провів три сезони, взявши участь у 58 матчах чемпіонату.
Згодом з 2000 до 2005 року грав в Англії, у складі команд клубів «Вест Хем Юнайтед» та «Тоттенхем Хотспур».
2005 року приєднався до складу команди іспанської «Севільї». Протягом наступних 7 сезонів відіграв за клуб з Севільї 209 матчів в національному чемпіонаті, в яких 89 разів вражав ворота суперників. За цей час двічі виборював титул володаря Кубка Іспанії з футболу, ставав володарем Суперкубка Іспанії з футболу, володарем Кубка УЄФА (двічі), володарем Суперкубка УЄФА.
Завершив професійну кар'єру в китайському клубі «Бейджинг Гоань», за який грав протягом 2012—2013 років.


== Виступи за збірні ==
Протягом 1998—2001 років залучався до складу молодіжної збірної Франції. На молодіжному рівні зіграв у 16 офіційних матчах, забив 11 голів.
2004 року уродженець Франції прийняв пропозицію захищати на дорослому рівні кольори збірної своєї історичної батьківщини, Малі, і дебютував в офіційних матчах у складі національної збірної Малі. До припинення виступів за збірну у 2010 провів у формі головної команди країни 39 матчів, забивши 23 голи.


== Титули та досягнення ==


=== Командні ===
 Володар Кубка Іспанії з футболу (2):«Севілья»: 2006-07, 2009-10 Володар Суперкубка Іспанії з футболу (1):«Севілья»: 2007Володар Кубка Інтертото (1):«Олімпік» (Ліон): 1997Володар Кубка УЄФА (2):«Севілья»: 2005-06, 2006-07 Володар Суперкубка УЄФА (1):«Севілья»: 2006


=== Особисті ===
2007 — Африканський футболіст року
2004 — Найкращий бомбардир Кубку африканських націй


== Джерела ==
Статистика виступів у змаганнях під егідою ФІФА. (англ.)
Статистика виступів на сайті national-football-teams.com (англ.)
Статистика виступів на сайті footballdatabase.eu (англ.)
Профіль футболіста на сайті soccerway.com (англ.) (нім.)