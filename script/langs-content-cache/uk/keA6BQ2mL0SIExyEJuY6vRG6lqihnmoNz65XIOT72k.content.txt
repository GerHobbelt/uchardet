revision: 38517543
title: "\u042F\u043D \u0432\u0430\u043D \u0434\u0435\u0440 \u041C\u0435\u0454\u0440"
url: https://uk.wikipedia.org/wiki/%D0%AF%D0%BD_%D0%B2%D0%B0%D0%BD_%D0%B4%D0%B5%D1%80_%D0%9C%D0%B5%D1%94%D1%80


---

Голландська республікаЯн ван дер Меєр Утрехтський (Ян Вермеєр Утрехтський / Йоган ван дер Меєр / нід. Jan van der Meer van Utrecht / ; Vermeer d’Utrecht / Meer, Jan van der (III); 1630, Схіплейден — 1696, нідерл. Вреесвейк) — художник-портретист, майстер жанрових сцен епохи Золотого віку голландського живопису.


== Біографія ==
Майбутній художник, Ян ван дер Меєр Утрехтський, був хрещений 16 лютого 1630 в Схіплейдені. Його батько помер, коли хлопчикові було 10 років, так що виховання Ян Ван дер Меєр отримав у будинку двоюрідного діда в Роттердамі. За відомостями, повідомленими Хаубракеном, Ван дер Меєр подорожував по Італії разом з Ліве Верхейзеном), а в самій Італії подружився з Вільємом Дростом і Йоганом Карлом Лотом.

Повернувшись до Голландії в 1662, вже в наступному році Ван дер Меєр вступає в члени Утрехтської гільдії святого Луки, а в 1664-1666 стає деканом гільдії.
У біографії Ян Девідс де Хем Хаубракен наводить цікавий епізод з життя Ван дер Меєра Утрехтського. Після повернення з Італії, Ван дер Меєр одружився з багатою вдовою, яка володіла фабрикою з виробництва свинцевих білил. Життя не доставляло йому особливого клопоту, поки не померла його дружина. На довершення нещасть фабрику під час навали армії Людовика XIV (Рік лих, нід. Rampjaar) спалили французькі солдати. До цього часу живописом Ван дер Меєр займався скоріше для власного задоволення, будучи онуком дуже заможного діда.
Потім Ван дер Меєр прибув до двору свого покровителя, Фредеріка Зейлестейн-Насауського (вб. 1672). Тут йому стали  в пригоді навики живописця, і він, не в останню чергу завдяки вдало виконаному портрету юного принца  Вільгельма III в оточенні квітів, отримує місце на державній службі.

Мабуть, саме заступництво Фредеріка де Зейлестейна сприяло призначенню Ван дер Меєра в члени правління Утрехта (Vroedschap), хоча художник цілком міг відчувати свою непотрібність в цьому середовищі. Утрехтська рада проявила співчуття до долі Ван дер Меєра в 1672 році (нещасному, втім, для всієї незалежної Голландії) після втрати ним коштів для існування, і ось він отримує посаду збирача податків і контролера важливого шлюзу в нідерл.Вреєсвейку. У 1683 році в тому ж Вреєсвейку Ван дер Меєр поєднався другим шлюбом з Хендріною Хаунітоп (Hendrina Hounietop). Тут він і помер між травнем 1695 і вереснем 1697 року.


== Музейні зібрання ==
Музей красних мистецтв Ліона, Франція / фр.Musée des beaux-arts de Lyon
Лувр, Париж, департамент картин
Національний музей, Варшава


== Живопис Ван дер Меєра в мережі ==
Біля входу в таверну, 1653 [Архівовано 7 квітня 2016 у Wayback Machine.]. Полотно, масло 70 × 66 см Париж, Лувр INV. 1452
Троє на фермі; 2-а пол. XVII ст. Дерево, масло 37 × 30 см (Аукціон Chrisie’s, Вена, 1996)


== Література ==

Ivan Gaskell, Michiel Jonker. Not to be confused with the Sphinx of Delft: The Utrecht painter Johannes van der Meer (Schipluiden 1630-1695/1697 Vreeswijk?) // Vermeer Studies / M. J. Bok. — New Haven / London: Yale University Press, 1998. — P. 67-79. — 372 p. — (Studies in the History of Art). — ISBN 0300075219.
Thieme, Ulrich; Becker, Felix. Meer van Utrecht, Johann van der : Urliens-Vzal (1940) // Allgemeines Lexikon der bildenden Künstler : von der Antike bis zur Gegenwart [Thieme Becker]. — Leipzig: Seemann, 1907-1950. — Vol. 34. — P. 275.
Willigen, Aad van der; Kinkelder, Marijke C. de. Dictionary of Dutch and Flemish Landscape and Marine painters working in oils, active before 1725. — англ. RKD: машинопис, 1993-1998.
Jonathan Bikker. Willem Drost: A Rembrandt Pupil in Amsterdam and Venice. — Yale Univercity Press, 2005. — P. 38. — 222 p. — ISBN 0300105819.
S. Muller. Een regentenstuk van Johan van der Meer (нід.) // Oud-Holland. — 1888. — Vol. 6. — P. 25-32.
Зюмтор, Поль. Повседневная жизнь Голландии во времена Рембрандта. — Москва: Молодая гвардия, 2000. — 420 с. — (Живая история: Повседневная жизнь человечества). — ISBN 5235024133.


== Примітки ==


== Посилання ==
Artnet.com [Архівовано 4 березня 2016 у Wayback Machine.]
Ван дер Меєр на сторінці англ. Інституту історії мистецтв Нідерландів ( RKD )