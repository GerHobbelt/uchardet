revision: 34879973
title: "\u0414\u0456\u0432\u0430 (\u0441\u043A\u0435\u043B\u044F)"
url: https://uk.wikipedia.org/wiki/%D0%94%D1%96%D0%B2%D0%B0_(%D1%81%D0%BA%D0%B5%D0%BB%D1%8F)


---

Ді́ва (крим. Cıva qaya, Джива к'ая) — прибережна вапнякова скеля в Чорному морі в районі селища Сімеїза. Знаходиться ліворуч від морського причалу перед горою Кішка.
Походження назви остаточно не з'ясоване: за одною з версій, тюркська назва «Дзива/Джива» є адаптацією індоарійського слова diva — «бог, божественний» чи jiva — «живий», «душа». Можливе походження від тур. civa («ртуть»).
Якщо дивитися на скелю з пляжу, то її верхня частина нагадує жіноче погруддя з розпущеним волоссям. За легендою скеля Діва — це злий дух, який обернувся красивою дівчиною, яку за злі діяння добрі сили перетворили на камінь. Висота скелі — близько 45 м.
На вершині скелі розміщується оглядовий майданчик до якого ведуть круті сходи. З нього відкривається вид на пейзажі Сімеїза і Кацівелі, гірські ландшафти та на море.
Завдяки своїй мальовничості скеля неодноразово ставала об'єктом уваги художників (наприклад, відома картина Льва Лагоріо «Скелі Монах і Дива», написана в 1890). На скелі знімалися епізоди фільмів «Людина-амфібія» і «Десять негренят».
Скеля Діва разом з горою Кішка зображена на прапорі і гербі Сімеїза.


== Посилання ==
www.crimea-land.info [Архівовано 24 лютого 2011 у Wayback Machine.](рос.)


== Примітки ==


== Література ==
Горный Крым. Атлас туриста / ГНПП «Картографія», Укргеодезкартографія ; ред.: Д. И. Тихомиров, Д. В. Исаев, геоинформ. подгот. Е. А. Стахова. — К. : ДНВП «Картографія», 2010. — 112 с.