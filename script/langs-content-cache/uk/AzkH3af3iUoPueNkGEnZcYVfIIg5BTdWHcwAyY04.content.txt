revision: 38663010
title: Alphabet
url: https://uk.wikipedia.org/wiki/Alphabet_Inc.


---

|стиль_картки= 
Alphabet Inc. — міжнародний конгломерат компаній, створений 2 жовтня 2015 року американськими програмістами і підприємцями Ларрі Пейджем та Сергієм Бріном, до якого увійшла компанія Google та інші компанії, якими вони володіли безпосередньо або через Google. Після завершення реструктуризації всі акції Google були автоматично замінені на таку саму кількість акцій Alphabet, які продовжують торгуватися на біржі Nasdaq як GOOGL і GOOG.
У 2018 році посів перше місце у списку 500 найкращих роботодавців світу на думку журналу Forbes. У списку найбільших публічних компаній світу Forbes Global 2000 за 2022 рік компанія посіла 11 місце. Серед найбільших компаній США за розміром виручки у 2022 році (список Fortune 500) Alphabet посіла 8 місце.


== Історія ==
Реорганізацію Google в Alphabet було офіційно оголошено 10 серпня 2015 року та завершено 2 жовтня 2015 року. Всі акції Google були перетворені на акції Alphabet, вони продовжують торгуватися на NASDAQ як GOOGL і GOOG (клас A — GOOGL, — з правом одного голосу, і клас C - GOOG, - без права голосу). Є також акції класу, що дають своїм власникам десять голосів. Власниками акцій цього класу є лише засновники Google Ларрі Пейдж та Сергій Брін, а також колишній CEO компанії Ерік Шмідт.
1 лютого 2016 року Alphabet став найбільшою компанією у світі з ринкової капіталізації, обійшовши компанію Apple. Однак через два дні вартість компанії знову поступилася Apple. 15 травня Alphabet став знову найбільшою компанією у світі з ринкової капіталізації.
У 2017 році Єврокомісія оштрафувала Alphabet на 2,42 мільярди євро за зловживання домінуючим становищем на ринку пошукових систем. У компанії заявили, що не погоджуються з таким рішенням і розглядають можливість його оскарження.
У 2019 році Alphabet придбала компанію Fitbit – виробника фітнес-трекерів та смарт-годин. Сума угоди становила $2,1 млрд.
У грудні 2019 року Ларрі Пейдж оголосив про звільнення з посади генерального директора, а Сергій Брін — про звільнення з посади президента Alphabet: «Alphabet і Google більше не потрібні два генеральні директори і президент». Посаду генерального директора Alphabet обійняв Сундар Пічаї. Посаду президента Alphabet скасовано.
За підсумками 2021 року виторг компанії досяг $257,6 млрд.
У вересні 2022 року за 6,1 млрд була куплена компанія у сфері інформаційної безпеки Mandiant.


== Власники та керівництво ==
Компанією випущено три класи акцій: клас «A» був розміщений на біржі Nasdaq у 2004 році (тікер GOOGL), клас «C» був розміщений у 2014 році (тікер (GOOG), клас «B» на біржі не котирується, а розподілений між 64 акціонерами.
Інституційним інвесторам станом на початок 2023 року належало 75% акцій, найбільшими з них були The Vanguard Group (8,0%), BlackRock (6,9%), FMR Co., Inc. (4,0%), State Street Global Advisors (3,6%), T. Rowe Price Associates, Inc. (1,9%), Geode Capital Management (1,9%), Morgan Stanley (1,6%), Bank of America (1,3%), Northern Trust (1,2%).

Джон Лерой Хеннессі (John Leroy Hennessy, нар. 22 вересня 1952) — незалежний голова ради директорів з лютого 2018 року. У минулому один із розробників технології RISC-процесорів, співзасновник компанії MIPS Technologies, ректор Стенфордського університету.
Пічаї Сундарараджан (Sundar Pichai, нар. 10 червня 1972) - головний виконавчий директор з грудня 2019 року, в Google з 2004 року.


== Структура ==

Найбільшим дочірнім підприємством Alphabet буде Google Inc., але Alphabet також буде материнською компанією для Calico, Google Ventures, Google Capital, Google X, Google Fiber, а також Nest Labs. У той час як багато компаній, або підрозділів, які раніше були частиною Google стануть дочірніми підприємствами Alphabet, багато з найбільш культових продуктів і послуг, пов'язаних з Google, таких як мобільна операційна система Android, YouTube і Google Пошук, залишиться за Google Inc.


== Процес реструктуризації ==
Щоб почати процес реструктуризації, Alphabet буде створена як дочірня компанія, що безпосередньо належить Google. Ролі цих двох компаній — одна як власник та інша як дочірня компанія — будуть змінені за два етапи. Спочатку буде створена фіктивна дочірня компанія Alphabet. Тоді Google буде зливатися з нею доти, доки не переведе акції Google в акції Alphabet. Акції Alphabet будуть продовжувати торгуватись під символами «GOOG» і «Googl». Реорганізація холдингу буде здійснена без голосування акціонерів відповідно до законодавства штату Делавер.


== Примітки ==


== Посилання ==
Офіційний сайт