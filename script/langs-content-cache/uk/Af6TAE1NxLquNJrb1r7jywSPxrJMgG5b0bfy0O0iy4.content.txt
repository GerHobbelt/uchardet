revision: 35171229
title: "\u0421\u0442\u0430\u0448\u0435\u043D\u043A\u043E \u041E\u043A\u0441\u0430\u043D\
  \u0430 \u041C\u0438\u0445\u0430\u0439\u043B\u0456\u0432\u043D\u0430"
url: https://uk.wikipedia.org/wiki/%D0%A1%D1%82%D0%B0%D1%88%D0%B5%D0%BD%D0%BA%D0%BE_%D0%9E%D0%BA%D1%81%D0%B0%D0%BD%D0%B0_%D0%9C%D0%B8%D1%85%D0%B0%D0%B9%D0%BB%D1%96%D0%B2%D0%BD%D0%B0


---

Оксана Михайлівна Сташенко (нар.. 24 жовтня 1966, Куйбишев) — російська актриса театру і кіно, співачка, телеведуча. Заслужена артистка Російської Федерації (2009), народна артистка Республіки Південна Осетія (2011).


== Життєпис ==
Оксана Сташенко народилась у родині Михайла Іларіоновича Кравченка та Ольги Федорівни Сташенко.
Закінчила середню школу № 1. У 1971 році вступила до музичної школи, яку в 12 років закінчила з відзнакою. Займалася у театральній студії під керівництвом О. К. Савельєва. У 1982—1986 роках навчалася в Саратовському театральному училищі імені І. А. Слонова (нині Театральний інститут Саратовської державної консерваторії імені Собінова).
У 1986—1989 роках працювала в Липецькому молодіжному театрі і в Каменськ-Уральському театрі драми. У 1989 року переїхала до Москви. Брала участь в антрепризі «Остання спроба» (Михайло Задорнов). У 1990—1991 роках працювала в Московському обласному театрі драми імені М. Островського. У 1991—2001 роках Оксана Сташенко — актриса театру «Бенефіс». Лише з 1986 по 2001 рік зіграла 45 головних ролей у театрах.
У 1995—1996 роках — ведуча програми «Стамбул очима росіян» на турецькому телебаченні. У 1999—2001 роках — ведуча телепрограми «Там, де збираються зірки» та авторської програми «Веселий льох» на телеканалі «Перець». З вересня 2014 року — ведуча кулінарної програми «Смачно 360°» та програми про подорожі Підмосков'ям «Відпочинок 360°» на каналі «360° Підмосков'я» (Росія).
Оксана Сташенко знімається у кіно з 1991 року.
У 2000 році випустила касетний аудіо альбом «Романси + Ретро». З 2007 року, як виконавиця популярних пісень, записала 5 CD альбомів [Архівовано 5 лютого 2020 у Wayback Machine.].
У 2012 році вийшла в світ перша книга з циклу «Подорожі мандрівної актриси» — «Мій Непал».
З 2015 року грає в антрепризі «Авантюристка або як знайти чоловіка» (головна роль «Надія»).
З 2010 року одружена з Владиславом Міною (нар.. 1975).
Проводить благодійні акції для дітей сиріт та ветеранів. Виступає в дитячих будинках, лікарнях та виправних колоніях.


=== Фестивалі ===
З 2010 року Президент Всеросійського фестивалю сімейного кіно «Мамонтоша» (Салехард, Ямало-Ненецький автономний округ Росії)
Неодноразова учасниця та призерка фестивалів кіно: «Московський міжнародний кінофестиваль», «Bridge of Arts» «Золотий Звитяжець», «Сузір'я», «Кіношок», «Амурська Осінь», «Анімаївка», «More-Sol», «Липецький вибір», «Кіно-дітям», «Американського кіно в Москві», «Орлятко», «Побачення з Росією», «…Надцатилітні», «Бригантина» тощо.
Член журі кінофестивалів: «More-Sol», «Імені Р. Бикова», «Орлятко», «Бригантина», «Кіномалишок», «Самарський міжнародний» тощо.


=== Нагороди ===

Заслужена артистка Російської Федерації (17 вересня 2009 року) — за заслуги в галузі мистецтва
Народна артистка Республіки Південна Осетія (23 жовтня 2011 рік, м. Цхінвал)
Удостоєна медалі: «У пам'ять 850-річчя Москви»
Лауреатка золотої медалі «Національне надбання» Міжнародного благодійного фонду «Меценати сторіччя».
На своєму ювілейному творчому вечорі «Все починається з бажання» (03.02.2017), який проходив у Московському Будинку Кіно отримала нагороду «Добре серце».


== Фільмографія ==


== Примітки ==


== Посилання ==
Офіційний сайт [Архівовано 5 лютого 2020 у Wayback Machine.]
Оксана Сташенко на сайті Kinoafisha [Архівовано 5 лютого 2020 у Wayback Machine.]
Про Оксану пише журнал «Караван-колекція» [Архівовано 6 листопада 2012 у Wayback Machine.]
Посвідчення до державної нагороди Російської Федерації про присвоєння Оксані Сташенко звання Заслужений артист [Архівовано 4 березня 2016 у Wayback Machine.]
Посвідчення Оксани Сташенко до нагрудного знаку «Народний артист Республіки Південна Осетія» [Архівовано 21 серпня 2016 у Wayback Machine.]