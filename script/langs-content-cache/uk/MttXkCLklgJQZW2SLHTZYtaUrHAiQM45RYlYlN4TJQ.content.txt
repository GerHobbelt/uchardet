revision: 35990155
title: "\u0411\u0443\u0434\u0438\u043D\u043E\u043A \u043D\u0430 \u0432\u0443\u043B\
  \u0438\u0446\u0456 \u0414\u043E\u0440\u043E\u0448\u0435\u043D\u043A\u0430, 11 (\u041B\
  \u044C\u0432\u0456\u0432)"
url: https://uk.wikipedia.org/wiki/%D0%91%D1%83%D0%B4%D0%B8%D0%BD%D0%BE%D0%BA_%D0%BD%D0%B0_%D0%B2%D1%83%D0%BB%D0%B8%D1%86%D1%96_%D0%94%D0%BE%D1%80%D0%BE%D1%88%D0%B5%D0%BD%D0%BA%D0%B0,_11_(%D0%9B%D1%8C%D0%B2%D1%96%D0%B2)


---

Дім Шопена — житловий триповерховий будинок з магазинним приміщенням на першому поверсі у Львові. Пам'ятка архітектури місцевого значення № 90.


== Історія ==
Ще у 1843 році на місці триповерхової кам'яниці, був невеликий будинок, у приміщені якого був перший у Львові салон фотографії Йосифа Польмана. Новий будинок споруджено за проектором архітектора Карла Боубліка, у 1898 році на замовлення Сабріни Гершелес. Над вікнами третього поверху фасад будинку прикрашає бюст Фридерика Шопена, скульптор Броніслав Солтис. До 1939 року у будинку був магазин фортепіано та інших музичних інструментів Гошелеса. За незалежності України тут відкрили бар «Гарячі бутерброди», який закрився навесні 2008 року, тепер тут магазин одягу.


== Архітектура ==

Три поверховий, цегляний будинок зведений у стилі сецесія, деякі джерела подають, що будинок у стилі бароко. Планування будинку не зазнало значних змін протягом часу, тому залишилось анфіладного типу. Головний фасад будинку асиметричний, з розрепованою бічною частиною, головний портал входу зміщений вправо. Перший поверх рустований. На другому поверсі, з лівого боку великий балкон з кованими ґратами, який з лівого боку дотичний до еркеру який виступає з фасаду, та тримається на ліпних кронштейнах. Ззовні еркер прикрашений гербовим картушем, та пілястрами з декоративною ліпниною. Еркер має лише одне велике вікно з півциркульним завершенням. Зверху над еркером балкон огороджений кованими ґратами. Між вікнами другого та третього поверху пілястри, які закінчуються архівольтом, а по центру них декоративний картуш з овальною нішею, в якій поміщений бюст Шопена. Над розкрепованою частиною будинок закінчується профільованим карнизом з люкарною на іншій частині кронштейни. На фасаді будинку присутні також багато інших декоративних елементів.


== Примітки ==


== Посилання ==
Торговельний будинок «Дім Шопена», арх. К. Боублік, 1898 р. вул. Петра Дорошенка, 11
Вул. Дорошенка, 11 – житловий будинок [Архівовано 11 квітня 2015 у Wayback Machine.]


== Джерела ==
Львів. Туристичний путівник. — Видавницво: Центр Європи. — Львів, 1999. — С. 180.
Przemysław Włodek, Adam Kulewski: Lwów. Przewodnik. Pruszków: Oficyna Wydawnicza «Rewasz», 2006. s. — 164. — ISBN 83-89188-53-8