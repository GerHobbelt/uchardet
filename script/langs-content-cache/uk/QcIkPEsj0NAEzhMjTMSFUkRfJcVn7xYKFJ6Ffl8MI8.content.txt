revision: 39510061
title: Communication
url: https://uk.wikipedia.org/wiki/Near-field_communication


---

NFC (ен-еф-сі́; скор. від англ. Near-Field Communication, досл. «зв'язок на невеликих відстанях», «комунікація ближнього поля») — технологія бездротового зв'язку малого радіуса дії «в один дотик». Забезпечує обмін даними між пристроями, насамперед смартфонами та безконтактними платіжними терміналами на відстані близько 10 см.
Технологія NFC є простим розширенням стандарту безконтактних карток EMV (ISO 14443), яка дає можливість застосовувати смарт-картки з чипом для здійснення фінансових операцій без контакту з платіжним терміналом. Пристрій із функцією NFC (наприклад, смартфон) може підтримувати зв'язок як зі смарт-картками, так і з терміналами стандарту «ISO 14443», а також з іншими пристроями.
Це означає, що технологія може використовуватися на наявній інфраструктурі для безконтактних карток, у громадському транспорті тощо. NFC розроблена передусім для застосування в мобільних телефонах.
Перевагою технології є швидкість взаємодії між пристроями[джерело?] (близько 0,1 секунди). NFC працює на частоті 13,56 МГц. Швидкість обміну даними становить до 424 кбіт/с.


== Режими роботи ==
NFC форум визначив три комунікаційні режими роботи:


=== Рівний-рівному ===
Рівний-рівному (англ. Peer-to-Peer) — цей режим використовується для комунікації між пристроями.


=== Читання/запис ===
Дозволяє додаткам обмінюватися інформацією. Обмін відбувається в незашифрованому вигляді.


=== Емуляція картки ===
Дає змогу обладнанню (наприклад, телефону), працювати як смарт-картка.


== Використання ==


=== Мітки ===

Мітка на яку записана певна послідовність інформації. Здебільшого мітка перебуває в пасивному стані й не споживає енергії. Коли до мітки підносять активний NFC-зчитувач, вона активується й передає інформацію зчитувачу. Здебільшого мітки доступні лише для зчитування.


=== Картки ===
Дана технологія отримала використання у платіжних картках, а також у проїзних, наприклад у метрополітені.


=== Мобільні пристрої ===
Наразі існує багато мобільних телефонів і смартфонів із підтримкою NFC. Здебільшого вони застосовуються для таких цілей:

Встановлення зв'язку — за допомогою NFC-чипа відбувається знаходження іншого телефону, після чого відбувається запуск Bluetooth або Wi-Fi модулів і починається передавання даних.
Зчитування NFC міток — зчитування інформації з NFC-мітки і виконання команд (наприклад, переведення телефону в «Автономний режим» («режим польоту», англ. flight mode) або відображення певної інформації (наприклад, показ інформації про автора картини, може бути використана у картинних галереях, музеях).
Емуляція карток — може використовуватися замість проїзного у метро або для мобільних платежів, наприклад Google Wallet.


== Див. також ==
RFID
QR-код
Оплата QR-кодом


== Посилання ==
Українською:

На 10% скоротиться час обслуговування у МакДональдз при оплаті безконтактною карткою Visa payWave. Банкомсвязь. 28 ноября 2012. Архів оригіналу за 7 листопада 2017. Процитовано 2 листопада 2017. Англійською:

Вебсайт «NFC World» [Архівовано 29 січня 2013 у Wayback Machine.]. (англ.)
Вебсайт «NFC Forum». (англ.)
Новини з «NFC Forum» [Архівовано 2 лютого 2013 у Wayback Machine.]. (англ.)
Блоґ про NFC [Архівовано 21 квітня 2012 у Wayback Machine.] (не оновлюється з травня 2011 р.) (англ.)
Маркетингові рішення для технології «NFC» [Архівовано 2 лютого 2013 у Wayback Machine.]. (англ.)
RFID-блоґ [Архівовано 26 січня 2013 у Wayback Machine.]. (англ.), (кит.)
Щоденні новини про «NFC» [Архівовано 1 лютого 2013 у Wayback Machine.]. (англ.)
Моделі телефонів, які мають вбудовану функцію «NFC». (англ.)
Новини про технологію «NFC» [Архівовано 18 лютого 2013 у Wayback Machine.]. (англ.)
NFC з відкритим вихідним кодом плагина для Eclipse, [Архівовано 16 березня 2016 у Wayback Machine.]. (англ.)Російською:

Все о NFC в Украине и мире [Архівовано 16 липня 2013 у Wayback Machine.]. (рос.)
NFC і бездротові інтерфейси програм [Архівовано 14 листопада 2012 у Wayback Machine.]. (рос.)
Near Field Communication або що таке «NFC»? (рос.)
Технологія «NFC» щораз частіше з'являється на нових пристроях [Архівовано 10 вересня 2013 у Wayback Machine.]. (рос.)Польською:

Послуга «Orange Cash» від «Orange Polska» [Архівовано 3 березня 2013 у Wayback Machine.]. (пол.)
Про послугу «Orange Cash» від «Orange Polska» на сайті «mBank.pl» [Архівовано 17 січня 2013 у Wayback Machine.]. (пол.)