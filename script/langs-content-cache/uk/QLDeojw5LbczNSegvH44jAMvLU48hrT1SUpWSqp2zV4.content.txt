revision: 39655025
title: "\u0414\u0438\u0432\u043E-\u0436\u0456\u043D\u043A\u0430"
url: https://uk.wikipedia.org/wiki/%D0%94%D0%B8%D0%B2%D0%BE-%D0%B6%D1%96%D0%BD%D0%BA%D0%B0


---

Диво-жінка (англ. Wonder Woman) — вигадана супергероїня з американських коміксів DC Comics, знакова фігура популярної культури воєнного часу, феміністська ікона. Героїня повнометражних фільмів Диво-жінка (2017), Диво-жінка 1984 (2021), Професор Марстон і Диво-жінки (2017, про історію створення).
Вперше з'явилася в «All Star Comics» № 8 у жовтні 1941 року, а перша згадка про неї вийшла в «Sensation Comics» № 1 у січні 1942 року. Назва «Диво-жінка» публікувалася DC Comics майже безперервно, за винятком короткої перерви 1986 року.


== Поява ==
Диво-жінку створили американський психолог і письменник Вільям Марстон та художник Гаррі Г. Пітер. Дружина письменника, Елізабет Марстон, та їх поліаморна супутниця життя Олів Бірн стали натхненням для появи персонажа. У коміксах Марстона були представлені його ідеї щодо теорії DISC, і Диво-жінка черпала натхнення у ранніх феміністок, і особливо у Маргарет Сенгер, яку цікавила проблема протизаплідних засобів; зокрема, у її творі «Жінка та нова раса».
Історія розробки образу Диво-жінки та роль Елізабет Марстон і Бірн у формуванні її образу оповідається у художньому фільмі Професор Марстон і Диво-жінки (2017).


== Біографія ==
Диво-жінку зліпила з глини її мати Іпполіта, королева дивовижного світу — Теміскіри (Феміскіри). Іпполіта дала їй ім'я Діана, щоб жити як амазонка, а також надлюдські сили — як подарунки грецьких богів. В останні роки DC змінила частину біографії Диво-жінки на те, що вона є дочкою Зевса й Іпполіти, яку разом виховували мати та тітки Антіопа та Меланіпп.
Діана виросла у тренуваннях та відточуванні майстерності і сили, і покинула Теміскіру, подалася у США, а репортери нарекли її Диво-жінкою — богинею істини. На її батьківщині, острівній державі Теміскіра, її офіційним титулом є принцеса Діана Теміскірська. Вливаючись у суспільство за межами своєї батьківщини, вона іноді бере своє людське ім'я Діана Принц.
Диво-жінка була створена під час Другої світової війни; персонажка в своїх історіях спочатку зображалася у боротьбі з військовими силами Осі, а також різноманіттям різнокольорових суперзлодіїв, хоча з часом її історії стали робити більший акцент на персонажах, божествах і монстрах з грецької міфології.
Персонажка є членкинею-засновницею Ліги справедливості.
За десятиліття після свого дебюту Диво-жінка нажила багато ворогів, спрямованих на ліквідацію Амазонки, включаючи класичних лиходіїв, таких як Арес, Гепарда, Доктор Отрута, Цирцея, Доктор Психо та Гіганта, а також нових противників, таких як Вероніка Кейл і Перший Народжений. Диво-жінка також регулярно з'являлася в коміксах за участю супергеройських команд «Товариство справедливості» (з 1941) та «Ліга справедливості» (з 1960).


== Зовнішність та можливості ==
Диво-жінка має арсенал магічних предметів, включаючи Ласо Істини, пару незнищенних браслетів, діадему, яка служить снарядом[уточнити], і, у старих історіях, цілий ряд пристроїв, заснованих на амазонській технології.
Персонажка візуально змінювалася протягом десятиліть, включаючи нетривалу повну втрату надлюдських сил наприкінці 1960-х; у 1980-х художник Джордж Перес надав їй спортивного вигляду та підкреслив її амазонську спадщину.


== Екранізації ==
Диво-жінка зображалася як у кіно, так і на телебаченні: Кеті Лі Кросбі, Ліндою Картер.
У фільмах Розширеного всесвіту DC Диво-жінку втілила Галь Гадот:

Диво-жінка (2017)
Диво-жінка 1984 (2021)Шеннон Фарнон, Сьюзен Айзенберг, Меггі К'ю, Люсі Лоулес, Кері Расселл, Кейт Бекінсейл, Розаріо Довсон, Кобі Самлдерс та Холзі, серед інших, надали голос персонажці для анімаційних адаптацій.


=== Диво-жінка: другий генезис ===
Диво-Жінка: другий генезис — комікс-історія про Диво-Жінку, написана Джоном Берном, у якій вона об'єдналась з полісменом Майком Шорром, щоб врятувати Теміскіру.
Поле бою — Райський острів, країна амазонок. Принцеса Діана випадково об'єднується з детективом Майком Шорром, якого рятує у барі від злочинців, що намагалися його вбити, і вступає в поєдинок з безжальним правителем планети Апоколіпс — богоподібним тираном Дарксайдом. Діана стає новою правителькою Теміскіри і саме вона і її сестри стають живим щитом, рятуючи олімпійських богів і сам Всесвіт від знищення.


== Культурний вплив ==
У багатьох історіях Диво-жінка власноруч рятувала себе від неволі, долаючи троп «діви у біді», поширений у коміксах 1940-х.
Диво-жінка — адаптована і представлена в різних медіа — від радіо до телебачення та кіно, вона з'являється серед товарів, що продаються по всьому світу, таких як одяг, іграшки, ляльки, ювелірні вироби та відеоігри.
21 жовтня відзначається День Диво-жінки, приурочений до випуску її першої появи в All Star Comics № 8 (за винятком 2017 року, який пройшов у день 3 червня, щоб зв'язати з випуском однойменного фільму).


== Примітки ==