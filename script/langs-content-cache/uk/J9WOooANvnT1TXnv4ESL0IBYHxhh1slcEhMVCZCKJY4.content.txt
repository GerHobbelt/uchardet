revision: 37862966
title: "\u041F\u043E\u0434\u043E\u0440\u043E\u0436 \u043D\u0430 \u043F\u043B\u0430\
  \u043D\u0435\u0442\u0443 \u0434\u043E\u0456\u0441\u0442\u043E\u0440\u0438\u0447\u043D\
  \u0438\u0445 \u0436\u0456\u043D\u043E\u043A"
url: https://uk.wikipedia.org/wiki/%D0%9F%D0%BE%D0%B4%D0%BE%D1%80%D0%BE%D0%B6_%D0%BD%D0%B0_%D0%BF%D0%BB%D0%B0%D0%BD%D0%B5%D1%82%D1%83_%D0%B4%D0%BE%D1%96%D1%81%D1%82%D0%BE%D1%80%D0%B8%D1%87%D0%BD%D0%B8%D1%85_%D0%B6%D1%96%D0%BD%D0%BE%D0%BA


---

«Подорож на планету доісторичних жінок» (англ. Voyage to the Planet of Prehistoric Women) — американський фантастичний фільм 1968 року, незначна переробка фільму 1965 року «Подорож на доісторичну планету». Стрічка знаходиться в суспільному надбанні у США.


== Про фільм ==
Фільм є незначною переробкою стрічки 1965 року «Подорож на доісторичну планету», яка в свою чергу є грубою переробкою радянської картини 1962 року «Планета штормів». Фактично, в «Жінок…» режисер тільки додав сцени на поверхні Венери: крім різних чудовиськ, вивержень вулкану тощо, вставлені сцени з амазонками. У фільмі є декілька сцен з радянського ж фільму 1959 року «Небо кличе».
Також виходив під назвами «The Gill Women» та «The Gill Women of Venus».


== Сюжет ==
1998 рік. З космічної станції «Техас» до Венери стартує космічний корабель. Однак незабаром після виходу на орбіту Венери радіозв'язок з екіпажем зникає, і тоді до хмарної планети стартує на виручку другий корабель. Його екіпаж, Вільям Локхарт, Андре Френо і Ганс Вальтерс, прибувши на місце, вирушають на пошуки зниклих товаришів. На Венері вони вбивають летючу рептилію, що напала на них, не знаючи, що їй поклоняються як божеству місцеві жителі, а точніше, жительки: виявляється, що планета населена дуже сексапільними доісторичними амазонками, які люто прагнуть знищити чужинців-богохульників.
Незважаючи на природні катаклізми, викликані молитвами амазонок до свого жахливого божества, космонавтам вдалося дістатися (за допомогою свого людиноподібного робота Джона) до свого корабля і полетіти. Розчаровані малою силою свого бога, жінки встановлюють на його місце робота Джона, витягнувши його з лави.


== В ролях ==


== Примітки ==


== Посилання ==
Подорож на планету доісторичних жінок на Rotten Tomatoes (рейтинг не визначений через відсутність відгуків)
Подорож на планету доісторичних жінок в Архіві Інтернету для вільного перегляду та звантаження
Про фільм на сайті horror-movies.ru (рос.)
Про фільм на сайті film.ru (рос.)
Про фільм на сайті kino-teatr.ru
Федоров А. В. Радянська фантастика про війну і космосі: герменевтичний аналіз // Питання культурології. 2011. № 11[недоступне посилання з Березень 2018] (рос.)