revision: 37308837
title: "\u041A\u0430\u043F\u0435\u0440\u0441\u044C\u043A\u0435 \u0441\u0432\u0456\u0434\
  \u043E\u0446\u0442\u0432\u043E"
url: https://uk.wikipedia.org/wiki/%D0%9A%D0%B0%D0%BF%D0%B5%D1%80%D1%81%D1%8C%D0%BA%D0%B5_%D1%81%D0%B2%D1%96%D0%B4%D0%BE%D1%86%D1%82%D0%B2%D0%BE


---

Каперське свідоцтво (лист, патент, ліцензія), (англ. Letter of Marque and Reprisal, фр. lettre de marque; lettre de course) — державний документ в епоху вітрильного судоплавства, який надавав право приватним особам (каперам чи корсарам) нападати та захоплювати кораблі ворожої держави, а також зобов'язуючий їх передати здобич в адміралтійський або призовий суд для оцінки, продажу і видачі заздалегідь обумовленої винагороди. Свідоцтво також надавало юридичний дозвіл на перехід міжнародних морських кордонів для проведення репресалій і нападу на ворожі судна за межами своєї країни. 
На відміну від звичайного піратства, яке було незаконним і засуджувалось в суспільстві, корсарство вважалось почесним заняттям, оскільки поєднувало в собі патріотизм і користь державі.


== Історія ==
Процедура видачі каперського свідоцтва і органу що їх надавав різнились в залежносьі від місця та часу. В американських колоніях їх видавали губернатори від імені короля. У період Війни за незалежність видачею займались органи влади окремих штатів. Згодом функція перейшла до союзу штатів і Континентального конгресу, а з прийняттям конституції видавати свідоцтва почали Конгрес та президент. Для отримання свідоцтва судовласник мав вказати в заявці назву, опис, тоннаж і озброєння корабля, своє ім'я, місце народження та проживання, розрахункову кількість команди, а також давав присягу сурово дотримуватись законів країни і умов міжнародних договорів. У випадку отримання свідоцтва, воно «прив'язувалось» не до капітана, а до судна, часто в ньому зазначалось чіткий період часу і список кораблів на які можна було здійснювати напад.

В Англії за умовами договору Єлизавета I отримувала частину здобичі, яку приватир Френсіс Дрейк захоплював з іспанських торговельних кораблів. Перші справжні каперські свідоцтва з'явились у 1295 році, у часи правління Едуарда I. Їхньою видачею займався Вищій адміралтійський суд. Потенційний капер, при цьому, мав внести заставу у £1500 в якості гарантії «хорошої поведінки».


== Скасування каперства ==
Наприкінці Кримської війни представники сімох європейських держав підписали Паризьку декларацію про відмову від каперства, до якої згодом приєднались ще 45 держав, що де-факто означало заборону каперства в усьому світі . Сполучені Штати відмовились підписувати декларацію. Не дивлячись на постанову, деякі країни продовжували видавати каперські ліцензії, наприклад на початку Тихоокеанської війни у 1879 році Болівія видавала каперські свідоцтва будь-яким кораблям що виявляли бажання воювати на її боці.


== Див. також ==
Корсари
Крейсерська війна
Призове право
Каральна акція


== Примітки ==