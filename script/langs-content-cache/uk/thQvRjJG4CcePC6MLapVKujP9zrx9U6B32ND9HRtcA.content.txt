revision: 35284987
title: "\u041C\u0430\u0433\u043D\u043E\u043B\u0456\u044F"
url: https://uk.wikipedia.org/wiki/%D0%9C%D0%B0%D0%B3%D0%BD%D0%BE%D0%BB%D1%96%D1%8F


---

Магно́лія (Magnolia) — великий рід рослин родини магнолієвих, названий іменем французького ботаніка П'єра Маньоля (фр. Pierre Magnol). Рід містить понад 300 видів і поширений у Північній і Південній Америках, сході й південному сході Азії й на південь до о. Нова Гвінея.


== Ботанічна характеристика ==

Рід включає як вічнозелені, так і листопадні дерева, деякі до 30 м заввишки. Листки черешкові чергові, шкірясті, еліптичні або обернено яйцеподібні, цілокраї, зверху голі, блискучі, зісподу — запушені. Пагони з великими слідами від листків та вузькими кільцеподібними слідами від прилистків. Кора попелясто-сіра або коричнева, гладка, луската або борозниста. Квітки двостатеві, великі (до 20 см у діаметрі), запашні, одиничні, верхівкові; пелюсткоподібні листочки оцвітини різних кольорів — від кремово-білих і зеленкуватих до темно-бузкових, розміщені колами. Цвіте з травня до вересня. Плід — шишкоподібна багатолистянка з великим насінням, часто червоного кольору.
Листя магнолій містять алкалоїди, кумарини, флавоноїди, вітаміни (аскорбінова кислота, рутин, токоферол), мікро- та макроелементи, ефірні олії, до складу яких входять спирти, феноли, сесквітрерпени та інші сполуки. Препарати магнолії великоквіткової мають виражені гіпотензивні властивості, пов'язані з наявністю алкалоїдів та ефірних олій у рослині. Зниження артеріального тиску при їх вживанні супроводжується сповільненням ритму серцевих скорочень, покращенням самопочуття хворих.
Галенові препарати магнолії ефективні при лікуванні гіпертонічної хвороби на початковій стадії захворювання. У народній медицині настій листя магнолії застосовують для миття голови при випаданні волосся (для зміцнення та росту).


== Класифікація ==


=== Таксономічне положення ===
Рід магнолія входить до підродини магнолієві (Magnolioideae L.) родини магнолієвих (Magnoliaceae L.) порядку магнолієцвіті (Magnoliales).


=== Види ===


== Галерея ==

		
		
		
		
		


== Див. також ==
1060 Магнолія — астероїд, названий на честь цього роду рослин.


== Джерела ==
МАГНОЛІЯ [Архівовано 17 квітня 2016 у Wayback Machine.]  //Фармацевтична енциклопедія
Магнолії (Magnolia L.) : монографія / Т. П. Коршук, Р. М. Палагеча. – К. : Київський ун-т, 2007. – 207 с. – ISBN 966-594-962-4.


== Посилання ==
Магнолія // Садові декоративні рослини / О. М. Олєйнікова. — Харків : Веста, 2010. — С. 122. — ISBN 978-966-08-4940-2.


== Примітки ==