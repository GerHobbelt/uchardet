revision: 39042586
title: "\u0412\u0435\u0440\u0431\u043A\u0430 (\u043F\u0440\u0438\u0442\u043E\u043A\
  \u0430 \u0421\u043B\u0443\u0447\u0456)"
url: https://uk.wikipedia.org/wiki/%D0%92%D0%B5%D1%80%D0%B1%D0%BA%D0%B0_(%D0%BF%D1%80%D0%B8%D1%82%D0%BE%D0%BA%D0%B0_%D0%A1%D0%BB%D1%83%D1%87%D1%96)


---

Вербка — річка в Україні, протікає по території Чуднівського та Любарського районів Житомирської області. Права притока Случі. Належить до водного басейну Дніпра → Чорного моря.


== Географія ==
Вербка бере початок за 1,5 км на північний-захід від околиці села Бурківці (Чуднівський район). Тече в північному — північно-західному напрямку, після села Кутище повертає на захід і на західній околиці села Юрівка, навпроти села Громада впадає у річку Случ. Довжина річки 25 кілометрів. Основне живлення дощове, частково снігове. Русло в нижній течії зарегульоване ставками, в середній течії збудована меліоративна система. Вода використовується на сільськогосподарське та побутове водопостачання. Льодостав із середини грудня до початку березня.


== Притоки ==
Річка приймає кілька невеличких приток. Найбільша із них, права притока Грабарка (10 км).


== Населенні пункти ==
На річці розташовані кілька сіл (від витоку до гирла): Филинці, Кутище, Юрівка.


== Примітки ==


== Джерела ==
Карта Генерального штабу M-35-80 (13-35-080) 1976 рік.[недоступне посилання з березня 2019]
Річка Вербка на карті Яндекс
Werbka, rzeczka w powiecie nowogradwołyńskim // Słownik geograficzny Królestwa Polskiego. — Warszawa : Druk «Wieku», 1893. — Т. XIII. — S. 216. (пол.)
Словник гідронімів України — К.: Наукова думка, 1979. — С. 97 (Вербка № 2).