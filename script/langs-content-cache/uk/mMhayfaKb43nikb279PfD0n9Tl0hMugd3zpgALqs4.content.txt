revision: 38914432
title: "\u0411\u043E\u0439\u0433\u0430 \u0441\u043E\u0431\u0430\u043A\u043E\u0437\u0443\
  \u0431\u0430"
url: https://uk.wikipedia.org/wiki/%D0%91%D0%BE%D0%B9%D0%B3%D0%B0_%D1%81%D0%BE%D0%B1%D0%B0%D0%BA%D0%BE%D0%B7%D1%83%D0%B1%D0%B0


---

Бойга собакозуба (Boiga cynodon) — отруйна змія з роду Бойга родини Вужеві.


== Опис ==
Загальна довжина досягає 2,5 м. Голова помітно розширена у задній частині, практично трикутної форми, шийне звуження дуже чітко виражено. Має дуже довгі зуби, розташовані у передній частині неба та на нижніх щелепах, які призначені для схоплювання здобичі, яка вкрита пухким шаром пір'я. Тулуб різних відтінків світло-коричневого кольору з поперечними темно-коричневими смугами з нерівними краями та світлою облямовкою. У задній частині тулуба смуги ширші. На хвості малюнок являє собою приблизно однакової ширини кільця коричневого і світло-жовтого або білого кольору, що поміж собою чергуються. Голова коричнева зверху, від ока до кута рота тягнеться тонка темна смуга. Нижня щелепа й горло яскраво-жовті. Зустрічаються також дуже темні, суто коричневі особини.


== Спосіб життя ==
Полюбляє рівнинні первинні тропічні ліси, береги річок та інших водойм, плантації. Зустрічається на висоті до 500 м над рівнем моря. Веде переважно деревний спосіб життя, рідко спускаючись на землю. У кронах полює й проводить неактивне денний час. Харчується практично виключно птахами, іноді дрібними ссавцями.
Це яйцекладна змія. Самка відкладає до 25 яєць.


== Розповсюдження ==
Мешкає від східної Індії до Камбоджі й Лаосу, на Малайському півострові, Великих й Малих Зондских островах (Суматра, Ява, Калімантан та низці інших на схід до острова Флорес), Філіппінах.


== Джерела ==
Gaulke, M. 2001. Die Herpetofauna von Sibaliw (Panay), einem der letzten Tieflandregenwaldgebiete der West-Visayas, Philippinen. Teil II: Schlangen. Herpetofauna 23 (131): 23-34
Словник-довідник із зоології. — К., 2002.