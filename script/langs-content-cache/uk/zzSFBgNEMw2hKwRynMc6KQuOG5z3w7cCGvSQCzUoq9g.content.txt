revision: 35014360
title: "\u0421\u0435\u043A\u0441\u043C\u0456\u0441\u0456\u044F"
url: https://uk.wikipedia.org/wiki/%D0%A1%D0%B5%D0%BA%D1%81%D0%BC%D1%96%D1%81%D1%96%D1%8F


---

Сексмісія, також цензурний варіант Нові амазонки (оригінальна назва — пол. Seksmisja) — культовий польський фантастичний комедійний фільм 1984 р. режисера Юліуша Махульського з Єжи Штуром і Ольгердом Лукашевичем в головних ролях.


== Сюжет ==
Дія фільму починається у 1991 році. Двоє молодих чоловіків років 30-ти — ловелас і пройдисвіт Макс (Єжи Штур) і інтелігентний вчений-біолог Альберт (Ольгерд Лукашевич) погоджуються стати учасниками наукового експерименту — вони мають бути заморожені, щоб прокинутися через три роки. Однак за час, проведений ними в спеціальних капсулах, на Землі багато що змінилося, і тому Альберта з Максом розморозили не через три роки, а через півстоліття з лишком — 8 березня 2044-го — коли «вимерли» усі чоловіки, і інших «самців», окрім парочки розморожених, більше ніде не залишилося.
Від лікаря Ламії Рено (Божена Стрийкувна), яка доглядає за ними, Макс і Альберт дізнаються, що під час їх сну на Землі вибухнула ядерна війна. Одним з її наслідків стало руйнування чоловічих генів, і, отже, вони — єдині чоловіки на планеті. «Амазонки 21-го століття» живуть в глибокому підземеллі, благополучно вирішивши проблему розмноження без запліднення, і не потребують присутності особин чоловічої статі. В новому світі чоловікам не місце — жінки намагаються зробити їм операцію зі зміни статі, але вони не тільки не погоджуються з цим, а і з ризиком для власного життя розпочинають «сексмісію»… І це їм вдається. Як бонус виявляється, що на поверхні Землі все чудово і теж можна жити.


== У ролях ==
Ольгерд Лукашевич — Альберт Старський
Єжи Штур — Максиміліян (Макс Парадіс)
Божена Стрийкувна — доктор Ламія Рено, «Архео»
Богуслава Павелець — доктор Емма Дакс, «Генетикс»
Веслав Міхніковський — Її Величність
Беата Тишкевич, Ханна Станкувна, Ришарда Ханін та ін.


== Фільм у радянському прокаті ==
Оригінальна назва фільму «Сексмісія» була неприйнятною в СРСР, де «сексу нема». Тому в радянському кінопрокаті фільм йшов у цензурованому варіанті під скромною назвою «Нові амазонки». Режисер фільму згадував пізніше
У Радянському Союзі фільм транслювався з двоголосим закадровим перекладом кіностудії «Ленфільм». Текст читали Юрій Демич і Галина Чигинська.


== Критика ==
Рейтинг на сайті IMDb — 7,8/10 на основі 7 485 голосів, Rotten Tomatoes — 91 % (оцінка аудиторії).
Фільм має дві нагороди та дві номінації.
Загалом фільм отримав велику популярність у Польщі. У 2005 р. за допомогою спільного опитування читачів трьох кіножурналів було проголошено, що «Секс-місія» — найкращий польський фільм за останні 30 років. При цьому точка зору професійних критиків була більш зважена.


== Див. також ==
Лідери радянського кінопрокату


== Примітки ==


== Посилання ==
Seksmisja на сайті IMDb (англ.)  
Seksmisja на сайті Rotten Tomatoes (англ.)  
Sexmission на сайті AllMovie (англ.)
Автори «Сексмісії» на My-hit.ru (рос.)