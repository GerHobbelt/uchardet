revision: 34696400
title: "\u0410\u043C\u043E\u0441 \u0411\u0456\u0432\u043E\u0442"
url: https://uk.wikipedia.org/wiki/%D0%90%D0%BC%D0%BE%D1%81_%D0%91%D1%96%D0%B2%D0%BE%D1%82


---

Амос Кіпвебок Бівот (англ. Amos Kipwabok Biwott; 8 вересня 1947) — кенійський легкоатлет, що спеціалізувався з бігу на 3000 метрів з перешкодами. Олімпійський чемпіон.


== Життєпис ==
На літніх Олімпійських іграх 1968 року в Мехіко (Мексика) виборов золоту олімпійську медаль, тим самим започаткувавши панування кенійських спортсменів у цій дисципліні. У подальшому його кар'єра повільно пішла донизу: на літніх Олімпійських іграх 1972 року в Мюнхені (ФРН) він був шостим.
Також двічі брав участь в Іграх Британської Співдружності: 1970 року в Единбурзі (Шотландія) виборов бронзу, а 1974 року у Крайстчерч (Нова Зеландія) був лише восьмим, після чого закінчив спортивну кар'єру.
Працював охоронцем у в'язниці, звідки у 1978 році був звільнений за звинуваченням у крадіжці. Згодом працював сторожем на стадіоні.


== Посилання ==
Амос Бівот на «Sports-reference.com» [Архівовано 21 січня 2009 у Wayback Machine.]. (англ.)