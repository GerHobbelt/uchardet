revision: 35826677
title: "\u0406\u0441\u043A\u0440\u0456\u0432\u043A\u0430 (\u041F\u043E\u043B\u0442\
  \u0430\u0432\u0441\u044C\u043A\u0438\u0439 \u0440\u0430\u0439\u043E\u043D)"
url: https://uk.wikipedia.org/wiki/%D0%86%D1%81%D0%BA%D1%80%D1%96%D0%B2%D0%BA%D0%B0_(%D0%9F%D0%BE%D0%BB%D1%82%D0%B0%D0%B2%D1%81%D1%8C%D0%BA%D0%B8%D0%B9_%D1%80%D0%B0%D0%B9%D0%BE%D0%BD)


---

І́скрівка — село в Україні, у Скороходівській селищній громаді Полтавського району Полтавської області. Населення становить 667 осіб.


== Географія ==
Село Іскрівка розташоване за 4 км від правого берега річки Коломак, на відстані 1 км розташоване село Нагальне Богодухівського району. Через село протікає пересихаючий струмок із загатою. До села примикає великий лісовий масив (дуб). Поруч проходить залізнична лінія Полтава-Південна — Люботин, на якій розташований зупинний пункт Іскрівка.


== Історія ==
У реєстрі Полтавського полку 1649 року другим за списком після полковника Мартина Пушкаря значиться Іван Іскренко (козак Іскра). У 1649 році Іван Іскренко був сотником Полтавської міської сотні. Батьком Івана був Гетьман Яків Іскра-Остряниця — один з керівників антипольського повстання 1637—1638 років. Після поразки повстання Яків Іскра-Остряниця перейшов на територію Московської держави, в землі Слобідської України, які не підлягали владі Речі Посполитої, і заснував козацьке місто Чугуїв. Він загинув у 1641 році. Після смерті батька Іван повернувся до Полтави і з дозволу польських властей оселився під містом. Біля річки Коломак він заснував слободу, яку назвали на його честь ІскрівкоюЗа даними на 1859 рік у власницькому селі Полтавського повіту Полтавської губернії, мешкало 1386 осіб (643 чоловічої статі та 743 — жіночої), налічувалось 221 дворове господарство, існувала православна церква та 3 заводи, відбувалось 2 ярмарки на рік.
Під час Другої світової війни радянська влада проводила репресії проти місцевого населення. Серед репресованих — Павленко Савелій Павлович (1906 р. н.). Він був заарештований 28 листопада 1941 року і засуджений Військовим трибуналом 12-ї армії 27 січня 1942 року за ст. 16, 54-1, 54-11, 54-10 ч. 2 КК УРСР до розстрілу. Вирок виконано 12 березня 1942 року. Реабілітований Військовим судом Центрального регіону України 21 березня 1997 року.
25 вересня 2015 року Іскрівська сільська рада, в результаті децентралізації, об'єднана з Скороходівської селищною громадою.
17 липня 2020 року, в результаті адміністративно-територіальної реформи та ліквідації Чутівського району, село увійшло до складу Полтавського району.


== Економіка ==
«Філенківське», ПП.
«Іскра», кооператив.


== Об'єкт соціальної сфери ==
Школа І—ІІ ст.


== Примітки ==


== Посилання ==
Погода в селі Іскрівка [Архівовано 20 грудня 2011 у Wayback Machine.]