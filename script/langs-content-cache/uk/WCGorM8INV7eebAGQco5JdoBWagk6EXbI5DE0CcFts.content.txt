revision: 35027334
title: "\u0421\u043D\u043E\u0432'\u044F\u043D\u043A\u0430"
url: https://uk.wikipedia.org/wiki/%D0%A1%D0%BD%D0%BE%D0%B2%27%D1%8F%D0%BD%D0%BA%D0%B0


---

Снов'я́нка (до 1960 року — Борки) — село в Україні, в Чернігівському районі Чернігівської області. Населення становить 626 осіб. Орган місцевого самоврядування — Боромиківська сільська рада.
Засноване 1815 року. Село розташоване біля річки Снов, звідки і бере свою назву. Біля села є турбаза «Електронік» і елітний еко-готель «ШишкіNN».


== Історія ==
Поблизу Снов'янки виявлено поселення доби неоліту, бронзи, два скіфського періоду, давньо руське поселення та курганний могильник.
За місцевим переказом в річці Снов потонула дочка купця Янка. Тому село називається Снов-Янка. Борки — назва від сусіднього бору. Борки відомі з 1641р. На початку 18 ст. — 14 дворів. Маєтність Посудевського. У 1782 р. — 25 хат, винокурня, виробництво дьогтю. Після знищення лісів у 19 ст. сипучі піски засипали сільські могилки. За переписом 1897 р. — 675 жителів, 96 дворів при переправі через р. Снов. У 1924 р. — 108 дворів і 538 жителів. Проживає 643 жителі.
Урочища — Високе і Низьке городища.
За радянських часів у селі було збудовано пару п'ятиповерхівок, школу і дитсадок.


== Відомі особистості ==
В поселенні народився:

Бурак Петро Юхимович (1922—2006) — український радянський партійний діяч, педагог.


== Галерея ==

		
		
		
		
		
		
		
		
		
		


== Див. також ==
Перелік населених пунктів, що постраждали від Голодомору 1932—1933 (Чернігівська область)


== Примітки ==


== Посилання ==
Погода в селі Снов'янка [Архівовано 20 грудня 2011 у Wayback Machine.]