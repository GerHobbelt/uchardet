revision: 39368948
title: "\u0415\u0432\u0435\u0440\u0435\u0441\u0442 (\u0444\u0456\u043B\u044C\u043C\
  , 2015)"
url: https://uk.wikipedia.org/wiki/%D0%95%D0%B2%D0%B5%D1%80%D0%B5%D1%81%D1%82_(%D1%84%D1%96%D0%BB%D1%8C%D0%BC,_2015)


---

«Еверест» (англ. Everest) — британсько-американський біографічний кінотрилер режисера Балтасара Кормакура, що вийшов 2015 року. У головних ролях Джейсон Кларк, Джейк Джилленгол, Джош Бролін. Стрічку створено на основі реальних подій.
Вперше фільм продемонстрували 2 вересня 2015 року в Італії на 72-му Венеційському кінофестивалі. В Україні у кінопрокаті допрем'єрний показ фільму розпочався 17 вересня 2015 року, а прем'єрний — 24 вересня 2015 року.


== Сюжет ==
1996 року під час спуску з вершини найбільшої гори на планеті одразу три експедиції попадають у буревій.


== Творці фільму ==


=== Знімальна група ===
Кінорежисер — Балтасар Кормакур, сценаристами були Вільям Ніколсон і Саймон Бофой, кінопродюсерами — Нікі Кентіш Барнс, Тім Беван, Ліза Чейсин, Ерік Феллнер, Еван Гейс, Браян Олівер і Тайлер Томпсон, виконавчими продюсерами — Брандт Андерсен, Рендалл Емметт, Джордж Фурла, Марк Маллоук, Пітер Маллоук, Лорен Селіґ, Бірґір Сіґфуссон і Томас Талл. Композитор: Даріо Маріанеллі, кінооператор — Сальваторе Тотіно, кіномонтаж: Мік Одслі. Підбір акторів — Фіона Вір, художник-постановник: Ґері Фрімен, артдиректор: Алессандро Сантучі і Том Стілл, художник по костюмах — Ґай Сперанца.


=== У ролях ===


== Сприйняття ==


=== Оцінки і критика ===
Станом на 7 вересня 2015 року рейтинг очікування фільму на сайті Rotten Tomatoes становив 97 % із 17 304 голосів, середня оцінка 3,9/5, на сайті Kino-teatr.ua — 9,69/10 із 29 голосів.
Фільм отримав позитивні відгуки: Rotten Tomatoes дав оцінку 73 % на основі 190 відгуків від критиків (середня оцінка 6,7/10) і 73 % від глядачів зі середньою оцінкою 3,7/5 (37 689 голосів). Загалом на сайті фільми має позитивний рейтинг, фільму зарахований «стиглий помідор» від кінокритиків і «попкорн» від глядачів, Internet Movie Database — 7,2/10 (57 566 голосів), Metacritic — 64/100 (39 відгуків критиків) і 7,2/10 від глядачів (172 голоси). Загалом на цьому ресурсі від критиків і від глядачів фільм отримав позитивні відгуки.
Щомісячний журнал про кінематограф «Empire» сказав, що це хороший фільм і поставив йому 3 зірки з 5, підсумувавши, що «хоча фільм захопливий і добре зіграний, він потерпає від такої ж проблеми, яку зображує — надто багато людей на горі і надто багато сюжетних ліній, за якими потрібно стежити, тому зворушливі особисті історії губляться у снігу».


=== Касові збори ===
Під час показу в Україні, що розпочався з допрем'єрних показів 17 вересня 2015 року, протягом першого тижня на фільм було продано 70 118 квитків, фільм був показаний у 167 кінотеатрах і зібрав 5 244 190 ₴, або ж 241 233 $, що на той час дозволило йому зайняти 2 місце серед усіх прем'єр. Під час прем'єрного показу, що розпочався 24 вересня 2015 року, протягом цього тижня на фільм було продано 127 806 квитків, фільм був показаний у 213 кінотеатрах і зібрав 8 440 042 ₴, що на той час дозволило йому зайняти 1 місце серед усіх прем'єр. Показ в Україні тривав 7 тижнів і завершився 8 листопада 2015 року, за час прокату було продано 442 509 квитків та зібрано 29 037 892 ₴, або ж 1,357,145 $.
Під час показу у США, що розпочався 18 вересня 2015 року, протягом першого тижня фільм був показаний у 545 кінотеатрах і зібрав 7 222 035 $, що на той час дозволило йому зайняти 5 місце серед усіх прем'єр. Станом на 18 листопада 2015 року показ фільму триває 62 дні (8,9 тижня) і за цей час зібрав у прокаті у США 43 121 960 доларів США, а у решті світу 155 324 739 $ (за іншими даними 157 325 395 $), тобто загалом 198 446 699 доларів США (за іншими даними 200 447 355 $) при бюджеті 55 млн доларів США (за іншими даними 65 млн $).


== Музика ==
Музику до фільму «Еверест» написав Даріо Маріанеллі, саундтрек був випущений 18 вересня 2015 року лейблом «Varese Sarabande».


== Джерела ==


=== Виноски ===


=== Посилання ===
Everest на сайті IMDb (англ.)   (станом на 20.11.2015)
Everest на сайті Rotten Tomatoes (англ.)    (станом на 20.11.2015)
Everest на сайті Metacritic (англ.)  (станом на 20.11.2015)
Everest на сайті AllMovie (англ.)  (станом на 20.11.2015)
Everest на сайті Box Office Mojo (англ.)
Еверест на сайті Kino-teatr.ua