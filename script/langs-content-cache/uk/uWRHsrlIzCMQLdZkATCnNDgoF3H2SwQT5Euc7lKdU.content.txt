revision: 39832964
title: "\u0425\u043B\u043E\u043F\u0430\u043A\u0438 (\u0442\u0435\u043B\u0435\u0441\
  \u0435\u0440\u0456\u0430\u043B)"
url: https://uk.wikipedia.org/wiki/%D0%A5%D0%BB%D0%BE%D0%BF%D0%B0%D0%BA%D0%B8_(%D1%82%D0%B5%D0%BB%D0%B5%D1%81%D0%B5%D1%80%D1%96%D0%B0%D0%BB)


---

Хлопаки (англ. The Boys) — американський вебсеріал про супергероїв, заснований на однойменному коміксі Гарта Енніса та Даріка Робертсона. Він розповідає про однойменний загін, який бореться з надпотужними особами, що зловживають своїми здібностями.
Прем'єра шоу відбулася 26 липня 2019 року на Amazon Prime Video. Ще до прем'єри серіал був продовжений на другий сезон, прем'єра якого відбулася 4 вересня 2020 року. Прем'єра третього сезону запланована на 3 червня 2022 року. Також у розробці знаходиться спін-оф серіалу.


== Синопсис ==
Дійство серіалу розгортається у всесвіті, де люди з надзвичайними здібностями є світовими знаменитостями і належать впливовій корпорації «Vought International», яка доручає їм різні місії і заробляє на них гроші. Однак поза своїх героїчних амплуа більшість персонажів відрізняються зарозумілою поведінкою і зловживають славою і безкарністю. Серіал розповідає про дві протиборчі групи: загін «Хлопаків», учасники якого прагнуть тримати супергероїв під контролем, і «Сімку», елітну команду «Vought».
«Хлопаків» очолює Біллі Бутчер, що зневажає всіх людей з надздібностями, а лідером «Сімки» є егоїстичний і неврівноважений Патріот. Серіал також розповідає про нових членів кожної команди: Г'юї Кемпбелл приєднується до «Хлопаків» після того, як його подруга гине при зіткненні на високій швидкості з одним з учасників «Сімки», а Енні Дженьюері на прізвисько Зіронька, новобранець «Сімки», стикається з неприємною правдою про супергероїв, якими вона захоплювалася з дитинства. Серед інших членів Сімки — спустошена Королева Мейв, наркозалежний Експрес, небезпечний Глибина, таємничий Чорнуар та біла супрематистка Громовиця. Наглядає за «Сімкою» — керівник «Vought» Медлін Стілвел, пізніше наступником якої стає публіцистка Ешлі Барретт. До команди «Хлопаків» належить тактичний стратег Молоко Матері, фахівець зі зброї Французик та суперпотужна піддослідна Самиця.


== Актори і персонажі ==
     = Головна роль в сезоні
     = Другорядна роль в сезоні
     = Гостьова роль в сезоні
     = Не з'являється


=== Основні персонажі ===
Карл Урбан — Вільям «М'ясник» Бутчер — лідер загону «Хлопаки» і колишній оперативник підрозділу SAS, який недовіряє людям з надздібностями. Він має особливу ненависть до Патріота, який, на його думку, відповідальний за зникнення його дружини. Англієць. Розмовляє Британським акцентом, через що дехто його не сприймає, оскільки події в основному відбуваються в Америці, де більшість розмовляє Американською мовою. По релігійним поглядам — Войовничий Атеїст.
Джек Квейд — Г'ю «Г'юї» Кемпбелл — молодик, котрий приєднується до «Хлопаків», після того як його дівчина випадково загинула від зіткнення з Експресом Американець.
Лаз Алонсо — Марвін Т. «Молоко Матері» (ММ) — член загону «Хлопаки». Відповідає за організацію та планування. Він постійно обіцяє залишити групу заради безпеки своєї сім'ї (інколи через часті сутички з Французиком), але М'ясник заманює його назад. Афроамериканець
Томер Капон — Французик / Серж — член загону «Хлопаки». Найманець, який добре знається на зброї і комунікаціях. Має звичку не слідувати планам команди, що призводить до його постійних конфліктів з Молоком Матері.Француз.
Карен Фукухара — Самиця / Кіміко — німа та дика учасниця загону «Хлопаки» з неймовірною силою і здатністю до регенерації. Примусово отримувала суміш «V» в рамках програми по створенню надпотужних терористів; приєднується до загону після того, як вони рятують її. Коли її брат, також приймає Суміш «V» та прибуває до Америки, вона не підкоряється наказу М'ясника вбити його і намагається переконати його приєднатися до «Хлопаків».Японка.
Ентоні Старр — Патріот / Джон — лідер команди «Сімка». Найсильніший супергерой на Землі. Вміє літати, неймовірно сильний і стріляє тепловими променями з очей. Володіє рентгенівським зором, бачить крізь будь-які перешкоди, окрім цинкових. За публічним іміджем благородного героя ховається зарозумілий і жорстокий чоловік, який мало піклується про благополуччя тих, кого він покликаний захищати.
Домінік МакЕлліґот — Королева Мейв / Меггі Шоу — давній член команди «Сімка», колишня подружка Патріота. Володіє неймовірною фізичною силою. Свого часу прагнула захищати життя невинних людей, але розчарувалася і страждає від синдрому вигоряння і посттравматичного розладу. Відчуває романтичні почуття по відношенню до своєї колишньої дівчини Єлени.
Ерін Моріарті — Зіронька / Енні Дженьюері — новий член команди «Сімка». Володіє здатністю випромінювати яскраве світло. Одна з небагатьох супергероїв, які щиро допомагають людям. Зіронька ставить під сумнів свою лояльність по відношенню до «Сімки» після того, як дізнається дійсний характер її учасників, і стає подвійним агентом, довіряє «Хлопакам», і особливо Г'юї, з яким у неї виникає романтичний зв'язок. По релігійним поглядам Енні Дженьюері починала як набожна Християнка (скоріше за все Протестантська Християнка), проте згодом у неї стається Криза Віри, і її релігійні погляди стають схожими на Агностицизм. Проте згодом вона знову повертається до християнської віри. Зараз її релігію можна охарактеризувати як Світське Протестантське Християнство.
Джессі Т. Ашер — Експрес / Реджі Франклін — член команди «Сімка», володар надлюдської швидкості. Прагнення зберегти за собою титул найшвидшої людини на Землі призводить його до залежності від Суміші «V». Після серцевого нападу не може повернутися в форму і його виключають із «Сімки».
Чейс Кроуфорд — Глибина / Кевін — член команди «Сімка», який має здатність спілкуватися з морськими тваринами і дихати під водою. Петтон Освальт озвучує зябра Глибини.
Нейтан Мітчелл — Чорнуар — мовчазний член команди «Сімка», який володіє надлюдською силою і спритністю, і приховує свою зовнішність за чорним костюмом.
Елізабет Шу — Медлін Стілвел — (1 сезон; гостьова роль — 2 сезон) харизматична і підступна віце-президент «Vought International».
Колбі Мініфі — Ешлі Барретт — (2 сезон; повторна роль — 1 сезон) маркетолог «Vought International» і агент Зіронька, згодом — віце-президент «Vought International».
Ая Кеш — Громовиця / Свобода — (2 сезон) інтернет-знаменитість і учасниця «Сімки» з електрокінетичні здібностями. Публічно виступає за рівність статей, а потай є прихильником концепції переваги білих і любить вбивати «кольорових». Її популярність у американської публіки ставить під загрозу почуття переваги Патріота, що призводить до постійних конфліктів між ними. Німкеня.


=== Другорядні персонажі ===
Саймон Пегг — Г'ю Кемпбелл — (сезон 1) батько Г'юї. Він дуже піклується про свого сина і не вірить, що Г'юї здатний постояти за себе.
Енн К'юсак — Дона Дженьюері — мати Зіроньки. З самого народження дочки мріяла зробити її супергероїнею.
Дженніфер Еспосіто — Сьюзен Рейнер — (сезон 1; сезон 2 — запрошена акторка) заступник директора ЦРУ, колишня коханка М'ясника.
Шон Бенсон — Езекиїл — (сезон 1) гомофобний християнський супергерой, який є таємним геєм. Очолює компанію «Плащі для Христа». Має здібність розтягуватися.
Крістіан Кієс — Нейтан Франклін — (сезон 1) старший брат і тренер Експреса.
Бріттані Аллен — Пазурка / Шарлотта — (сезон 1) акторка і супергероїня, мала таємні відносини з Експресом.
Джордана Лажуа — Шері — подружка Французика і спеціаліст зі зброї.
Шантель Вансантен — Бекка Бутчер — дружина М'ясника, яка зникла 8 років тому.
Нікола Коррея-Дамуд — Єлена — колишня коханка Королеви Мейв.
Лайла Робінс — полковник Грейс Меллорі — колишній заступник директора ЦРУ, засновник загону «Хлопаки» і наставник М'ясника.
Малкольм Барретт — Сет Рід — (сезон 1; запрошений актор — сезон 2) маркетолог компанії «Vought».
Джанкарло Еспозіто — Стен Едгар — (сезон 2; запрошений актор — сезон 1) генеральний директор «Vought International» і начальник Стілвел.
Кемерон Кроветті — Раян Бутчер — (сезон 2; запрошений актор — сезон 1) син Бекки Бутчер і Патріота. Паркер Корно зіграв цього персонажа в першому сезоні.
Клаудія Думіт — Вікторія Ньюман — (сезон 2) молода конгресмен.
Ленгстон Керман — Лучник-Орел — (сезон 2) супергерой з Клівленда, чудово стріляє з лука. Вносить заставу за Глибини, щоб того випустили з в'язниці, і знайомить його з Церквою Колективу.
Джессіка Хект — Керол Мангейм — (сезон 2) «вчитель» і терапевт Лучника-Орла.


=== Запрошені актори ===


==== Введені у 1 сезоні ====
Алекс Хассель — Прозорий — (сезон 1) член «Сімки», котрий може перетворитися на невидимого, перетворивши свою шкіру на вуглецевий мета-матеріал із твердим, наче діамант, покриттям, який викривляє світло навколо нього.
Девід Ріл — Еван Ламберт — маркетолог «Vought International» і напарник Сета.
Джес Сальгейру — Робін Уорд — (сезон 1) колишня подруга Г'юї, загинула на початку серіалу від зіткнення з Експресом. Вона періодично з'являється в галюцинаціях Г'юї, який страждає через посттравматичний стресовий розлад і почуття провини.
Ден Дарін-Занко — Допельгангер (Двійник) — (сезон 1-2) супергерой, здатний змінювати зовнішній вигляд. Стілвел використовувала його для шантажу сенатора Калхун, маючи намір добитися для суперів дозволу служити в армії.
Джон Доумен — Джона Фогельбаум — (сезон 1-2) вчений «Vought», який створив і виростив Патріота в стерильній лабораторії.
Гейлі Джоел Осмент — Месмер / Чарльз — (сезон 1) колишній супергерой і колишня дитина-зірка, який може читати думки через контакт зі шкірою.
Джим Бівер — Роберт Сінгер — Міністр оборони США.
Мішка Тебо — Ударник — (сезон 1-2) суперник Експреса та його наступник у «Сімці».
Альвіна Аугуст — Монік — (сезон 1) жінка Молока Матері і мати його доньки Джанін.
Бріт Морган — Рейчел — (сезон 1) сестра Бекки і невістка М'ясника.
Джекі Тон — Кортні — (сезон 1) помічниця продюсера «Vought».
Дебора Деместр — Айседора — (сезон 1) дизайнер костюмів «Vought».
Брендан Бейзер — Джефф — (сезон 1) оперативник «Vought», який курирує відпустку Глибини в Сандаскі, штат Огайо.
Крішан Дутт і Самер Салем — Накіб — арабський супер-терорист з вибуховими здібностями, наче терорист-смертник. Крішан зіграв Накіба у першому сезоні, а Самер — у другому.Джиммі Феллон, Майк Массаро, Біллі Зейн, Сет Роґен і Тара Рід грають самих себе.


==== Введені у 2 сезоні ====
Девід Томпсон — Гекон — колишній супергерой з регенеративними здібностями та технік «Vought».
Кріс Марк — Сліпар — сліпий супергерой із супер слухом, який намагається приєднатися до «Сімки».
Абрахам Лім — Самець / Кенджі Міяшіро — молодший брат Самиці, який володіє телекінезом.
Пі Джей Бірн — Адам Боурк — кінорежисер, який знімає фільм для «Vought» «Світанок семи» з «Сімкою» у головних ролях.
Кеті Бреєр — Кассандра Шварц — член Церкви Колективу, дружина Глибини.
Едріан Холмс — Доктор Парк — начальник комплексу, в якому Бекка утримується в полоні.
Горан Вішнич — Аластар Адана — лідер Церкви Колективу.
Шон Ешмор — Ліхтарник — колишній член «Сімки», володіє пірокинезом.
Барбара Гордон — Джуді Аткінсон — тітка М'ясника, яка опікується його собакою Терором.
Майкл Ейрс — Джей — злочинець і кращий друг Французика.
Ендрю Джексон — Сосиска Кохання — об'єкт із Сумішшю «V». Має пеніс, який може розтягнутися до величезної довжини.
Есс Гедльмозер — Сінді — об'єкт із Сумішшю «V», володіє телекінезом.
Джейсон Грей-Стенфорд — Денніс — чоловік, автомобіль якого М'ясник та Зіронька забрали, щоб відвезти Г'юї до лікарні.
Джон Нобл — Сем Бутчер — батько М'ясника.
Леслі Ніколь — Конні Бутчер — мати М'ясника.Кріс Хансен, Марія Менунос, Грег Гранберг, Ненсі О'Делл, Кеті Курік і Крістофер Леннерц грають самих себе.


==== Введені у 3 сезоні ====
Дженсен Еклз — Солдатик
Лорі Голден — Багряна Графиня


==== Введенні в короткометражних фільмах ====
Девід С. Лі — Джок — старий друг М'ясника, до якого він звертається за допомогою.


== Епізоди ==


=== Сезон 1 (2019) ===


=== Сезон 2 (2020) ===


=== Сезон 3 (2022) ===


=== Сезон 4 (2023) ===


== Виробництво ==


=== Розробка ===
У період з 2008 по 2016 рік компанії Columbia Pictures і Paramount Pictures працювали над екранізацією коміксу «Хлопаки».6 квітня 2016 року було оголошено, що Cinemax розробляє серіал на основі однойменних коміксів. Виробництво проводилося Еріком Кріпке, Еваном Голдбергом і Сетом Рогеном. Кріпке повинен був написати сценарій серіалу, а Голдберг і Роген його зрежисувати. Повідомлялося, що виконавчими продюсерами шоу стали Кріпке, Голдберг, Роген, Ніл Моріц, Павун Шетті, Орі Мармур, Джеймс Уівер, Кен Левін та Джейсон Неттер, а виконавчими ко-продюсерами Гарт Енніс та Дарік Робертсон. Виробничі компанії, пов'язані з серіалом, включали Point Grey Pictures, Original Film і Sony Pictures Television.
8 листопада 2017 року було оголошено, що Amazon Video дала зелене світло для роботи над першим сезоном, який буде складатися з 8 епізодів. Робота над серіалом почалася за декілька місяців до його анонсу.

Кріпке хотів зберегти в серіалі відчуття реальності, і щоб сценаристи були дисципліновані, він вирішив: «Все, що виходить з цього препарату, життєздатне, а все, що не виходить, нам не дозволяється робити». Він не хотів впадати в надмірно використовувану традицію вбивства жіночих персонажів, щоб мотивувати героїв, а також побачив можливість здивувати читачів коміксів, змінивши історію дружини М'ясника Беккі.30 квітня 2018 року було оголошено, що Ден Трахтенберг стане режисером першого епізоду серіалу. Він замінить Сета Рогена і Евана Голдберга, котрі пішли з проекту через конфлікти в розкладі. Ще до прем'єри, 19 липня 2019 року, серіал був продовжений на другий сезон. Робота на сценарієм епізодів другого сезону була завершена у листопаді 2019 року.
Перед прем'єрою другого сезону, 23 липня 2020 року, Amazon продовжили серіал на третій сезон на післяпоказовій програмі, яку проводила Айша Тайлер на фестивалі San Diego Comic-Con.


=== Акторський склад ===
18 грудня 2017 року було оголошено, що Ерін Моріарті зіграє одну з головних героїнь серіалу Енні Дженьюері, супергероїню Зіронька. 17 січня 2018 року стало відомо, що до основного складу приєдналися Ентоні Старр, Домінік МакЕллігот, Чейс Кроуфорд, Джессі Т. Ашер і Нейтан Мітчелл. У березні 2018 року було оголошено, що Лаз Алонсо, Джек Квейд і Карен Фукухара теж приєдналися до акторського складу. 5 квітня 2018 року було заявлено, що Карл Урбан виконає головну роль Біллі «М'ясника» Бутчера. 15 травня 2018 року до акторського складу приєдналася Елізабет Шу, яка виконає роль Медлін Стілвел. 25 червня 2018 року було заявлено, що Томер Капон приєднався до основного складу на роль Французика. 30 серпня 2018 року було заявлено, що Дженніфер Еспосіто зіграє в серіалі роль агента ЦРУ Сьюзен Рейнер. 5 жовтня 2018 року під час щорічного New York Comic Con було оголошено, що Саймон Пегг зіграє роль батька Г'юї. За словами Даріка Робертсона, Г'юї в коміксах був намальований схожим на Пегга, після того, як він побачив Пегга в комедії «Закумарені», але Пегг вважав, що він занадто старий, щоб грати роль Г'юї в серіалі.5 вересня 2019 року стало відомо, що Горан Вішнич і Клаудія Думіт візьмуть на себе другорядні ролі у другому сезоні. Наступного місяця, Петтон Освальт був призначений на секретну роль. У березні 2020 року на роль Громовиці було призначено Аю Кеш. 10 серпня 2020 року стало відомо, що роль Ліхтарника виконає Шон Ешмор. Наступного тижня, Дженсен Еклз приєднався до акторського складу на роль Солдатика.


=== Зйомки ===
Зйомки першого сезону почалися 22 травня 2018 року в Торонто, Онтаріо, Канаді і завершилися 25 вересня 2018 року. Основні зйомки другого сезону відбулися з 17 червня по 13 листопада 2019 року, в Торонто. Зйомки третього сезону розпочнуться в 2021 році.


=== Музика ===
Музичне супроводження для серіалу написав Крістофер Леннерц.
Автор музики Крістофер Леннерц.


== Реліз ==
26 вересня 2018 року був випущений офіційний постер для серіалу. 5 жовтня 2018 року на New York Comic Con був показаний тизер-трейлер серіалу. 24 січня 2019 року через офіційний аккаунт Сета Рогена було випущено ще один тизер. 22 липня групою Slipknot випущено сингл із назвою «Solway Firth», де у кліпі використано кадри з серіалу. Прем'єра серіалу, котрий складається з 8 серій, відбулася 26 липня 2019 року, після ще одного тизеру. 26 червня 2020 року, стало відомо, що другий сезон серіалу дебютує 4 вересня 2020 року, з першими трьома епізодами. Офіційний трейлер другого сезону показали 4 серпня 2020 року.Супутній короткометражний фільм під назвою «М'ясник», знятий між першим і другим сезоном, показаний 10 вересня 2020 року. Персонажі з «Хлопаків» також з'явилися в епізоді «Death Battle», від Prime Video, який було показано 17 вересня 2020 року.


== Критика ==


=== Сезон 1 ===
На Rotten Tomatoes, перший сезон має результат 84 % на основі 101 відгуку, з середнім рейтингом 7.65/10. Заключення критиків на сайті стверджує: «Хоч і погляди глядачів відрізняються, але насильницькі насолоди та готовність брати участь у важких, актуальних темах, безумовно, сподобаються тим хто шукає новий загін антигероїв, за яких можна вболівати». На Metacritic, він має середній бал 74 зі 100, оснований на 19 відгуках критиків, що означає «загалом сприятливі відгуки».В жовтні 2019 року стало відомо, що за даними дослідження від Nielsen Media Research, перший сезон «Хлопаків» в перші 10 днів після релізу залучив 8 млн глядачів, роблячи його одним з найуспішніших серіалів від Amazon Prime.


=== Сезон 2 ===
На Rotten Tomatoes, другий сезон має результат 96 % на основі 84 відгуків, з середнім рейтингом 8.01/10. Заключення критиків на сайті стверджує: «Хлопаки» приголомшливо з'являються в чудовому другому сезоні, який глибше копається в складних персонажах і піднімає ставки, не завдаючи при цьому будь-яких соціально критичних ударів". На Metacritic, він має середній бал 81 зі 100, оснований на 14 відгуках критиків, що означає «загальне визнання».Через те, що другий сезон серіалу виклали не одразу, як це було з першим, а поетапно — кожного тижня, глядачі почали «бомбити» рейтинг серіалу на сайті Amazon, через що, 6 вересня 2020 року на основі близько 1400 відгуків з однією «зіркою», рейтинг серіалу становив 49 %.


== Спін-офи ==


=== Люди-Г ===
24 вересня 2020 року анонсовано спін-оф, який було віддано у розробку після успіху другого сезону «Хлопаків». Дійство відбувається в "єдиному американському коледжі для молодих супергероїв, який керується «Vought International», спін-оф описується як «неповажний серіал із рейтингом R, який досліджує життя гормональних, конкурентоспроможних суперів, коли вони випробовують свої фізичні, сексуальні та моральні межі, змагаючись за найкращі контракти в найкращих містах». 2 жовтня 2020 року, Кріпке зазначив, що серіал фокусується на команді «Людей-Г», із серії коміксів згаданих у першому сезоні, пародуючи Людей-Ікс.


=== Супер Порно ===
3 жовтня 2020 року, Ерік Кріпке підтвердив, що супергеройські порнографічні фільми, коротко зображені у епізоді «М'ясник, пекар, свічкар» другого сезону «Хлопаків», зацікавили його у тому, щоб показати їх на сайті Sony Pictures з однойменною назвою. Він також офіційно попросив Сета Рогена, Евана Голдберга, Ентоні Старра та інших підписників на сторінці у Twitter, приєднатися до петиції до Prime Video і Amazon Studios на дозвіл завантажити серії.


== Джерела ==


== Посилання ==
Хлопаки на сайті IMDb (англ.)