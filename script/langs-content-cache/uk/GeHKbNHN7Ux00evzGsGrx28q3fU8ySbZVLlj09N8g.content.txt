revision: 39809536
title: "\u041D\u043E\u0432\u043E\u043F\u0438\u043B\u0438\u043F\u0456\u0432\u043A\u0430"
url: https://uk.wikipedia.org/wiki/%D0%9D%D0%BE%D0%B2%D0%BE%D0%BF%D0%B8%D0%BB%D0%B8%D0%BF%D1%96%D0%B2%D0%BA%D0%B0


---

Новопили́півка (до 1914 р.— Акнокас) — село в Україні, у Мелітопольському районі Запорізької області. Населення становить 705 осіб. Орган місцевого самоврядування — Новопилипівська сільська рада.


== Географія ==
Село Новопилипівка знаходиться на лівому березі річки Молочна, вище за течією на відстані 2 км розташоване селище Зарічне, нижче за течією примикає село Соснівка, на протилежному березі — села Терпіння, Тамбовка та смт Мирне. До села примикає великий лісовий масив урочище Старо-Бердянська Дача.


== Історія ==
Біля села Тихонівки знайдено кам'яний шліфований сошник доби бронзи (І тисячоліття до н. е.). Поблизу Новопилипівки розкопані кургани доби бронзи (III—І тисячоліття до н. е.). Досліджено також 2 сарматські могильники (І—II століття н. е.).
Село засноване в 1859 році на місці ногайського поселення і спочатку носило назву Акнокас.
У 1928 році в селі була організована сільськогосподарська артіль «Марсове».
В роки застою в Новопилипівці розміщувалася центральна садиба колгоспу «Заповіт Ілліча», за яким було закріплено 5 998 га сільськогосподарських угідь. У селі працювали млин, пилорама, хлібопекарня.
У 2004 році було розпочато будівництво газопроводу, і 23 травня 2008 року село було газифіковано.


== Економіка ==
Старобердянський лісомисливський заказник державного значення площею 1000 гектарів.
«Степне», агрофірма, ТОВ.


== Об'єкти соціальної сфери ==
Школа.
Дитячий садочок.
Будинок культури.
Амбулаторія загальної практики сімейної медицини. Фельдшерсько-акушерський пункт у сільраді відкрився в 2003 році. У 2009 році було прийнято рішення створити в селі амбулаторію, і 19 серпня 2011 року, після ремонту будівлі та закупівлі нового обладнання, амбулаторія загальної практики сімейної медицини була урочисто відкрита. В амбулаторії працюють акушер, фельдшер, патронажна сестра, лабораторія, маніпуляційний кабінет і кабінет денного стаціонару.
Храм Різдва Божої Матері. Підпорядкований Запорізька єпархія УПЦ Української православної церкви Московського патріархату .


== Пам'ятки ==


=== Старобердянське лісництво ===
На південь від Новопилипівки на лівому березі Молочної річки знаходиться Старобердянське лісництво — один з найстаріших на ​​України лісових масивів у степовій зоні, закладений Й. Й. Корнісом в 1846 році. У лісництві ростуть більше 165 деревних і чагарникових порід, багато з яких екзотичні для України, мешкають 40 видів звірів і 50 видів птахів. У 1974 році лісництво оголошено державним заказником.


== Галерея ==


== Див. також ==
Перелік населених пунктів, що постраждали від Голодомору 1932—1933 (Запорізька область)


== Примітки ==


== Посилання ==
Погода в селі Новопилипівка
Історія міст і сіл Української РСР. Запорізька область. Київ: Головна редакція Української радянської енциклопедії, 1970, с. 615.