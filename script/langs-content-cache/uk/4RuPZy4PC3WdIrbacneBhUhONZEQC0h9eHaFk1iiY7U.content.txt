revision: 36129996
title: 'Smells Like Bleach: A Punk Tribute to Nirvana'
url: https://uk.wikipedia.org/wiki/Smells_Like_Bleach:_A_Punk_Tribute_to_Nirvana


---

Smells Like Bleach: A Punk Tribute — триб'ют-альбом, присвячений американському рок-гурту Nirvana, що вийшов 2000 року.


== Склад альбому ==
Smells Like Bleach став першим офіційним триб'ют-альбомом сіетлського гурту Nirvana. Відомі пісні виконали панк-рокові колективи, тим самим нагадавши про походження Nirvana, які на початку кар'єри були ближчими до андеграундного руху, аніж до мейнстриму. Деякі з пісень були пришвидшеними та більш прямолінійними версіями відомих хітів, але частина з них була, навпаки, уповільнена (наприклад «Negative Creep» та «Scentless Apprentice»). Серед гуртів, що відзначились на збірці — Flipper, D.O.A., Agent Orange, Vice Squad, U.K. Subs, а також Ді Ді Рамон з Ramones. Анотацію до альбому написав письменник та музичний критик Дейв Томпсон, автор присвяченої Курту Кобейну книги Never Fade Away: The Kurt Cobain Story, що вийшла в 1994 році.


== Критичні відгуки ==
На сайті Entertainment Weekly платівка отримала оцінку «B-» («майже добре, з недоліками, але варте прослуховування»). Іван Серпік відзначив, що на альбомі можна зустріти як піонерів панку (Agent Orange), так і послідовників (I.C.U.), але жодні з них не в змозі відтворити «пристрасть і хаос, які змінили обличчя музики».
В музичному каталозі AllMusic альбом оцінили на дві з половиною зірки з п'яти. На думку Майка Егенталя, Smells Like Bleach лише підкреслював геніальність Nirvana, які змогли зберегти енергію хардкор-панку, але уповільнити його пісні для кращого сприйняття.


== Список композицій ==


== Примітки ==