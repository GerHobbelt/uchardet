revision: 35077905
title: "\u0422\u0430\u043B\u0430\u0445 \u041A\u043E\u0441\u0442\u044F\u043D\u0442\u0438\
  \u043D \u042F\u043A\u043E\u0432\u0438\u0447"
url: https://uk.wikipedia.org/wiki/%D0%A2%D0%B0%D0%BB%D0%B0%D1%85_%D0%9A%D0%BE%D1%81%D1%82%D1%8F%D0%BD%D1%82%D0%B8%D0%BD_%D0%AF%D0%BA%D0%BE%D0%B2%D0%B8%D1%87


---

Талах Костянтин Якович (нар. 1918(1918) — пом. 20 жовтня 1944) — радянський військовик, учасник німецько-радянської війни, Герой Радянського Союзу.


== Життєпис ==
Народився в селі Максимівка Волноваського району (нині Мар'їнського району Донецької області) в грецькій селянській родині. Закінчив педагогічне училище у Маріуполі, працював учителем початкової школи в селищі Чигарі (нині територія селища перебуває у межах міста Торецьк).
У Червоній Армії з 1943 року, брав участь у боях німецько-радянської війни з вересня 1943 року. Командир відділення 690-го стрілецького полку 126-ї Горлівської Червонопрапорної стрілецької дивізії 2-ї гвардійської армії 4-го Українського фронту, молодший сержант. Воював на Південному і 4-му Українському фронті, брав участь у визволенні України. Відзначився в боях на річці Молочна, у визволенні Мелітополя, Кримського півострова.
8-14 квітня 1944 року особливо відзначився при звільненні міста Армянськ і під час штурму Ішуньських позицій: знищив дзот, кілька інших вогневих точок і значну кількість солдатів та офіцерів противника. Пізніше брав участь в боях на території Східної Пруссії, загинув під час форсування Неману під містом Тільзитом (нині Совєтськ, Калініградська область). Похований там же.
У селі Максимівка та місті Совєтську іменем Героя названо вулиці.
1 вересня 1977 року Кабінет Міністрів УРСР загальноосвітній школі І-ІІ ступенів № 15 м. Дзержинськ присвоєно ім'я Героя (постанова № 960).


== Нагороди ==
16 травня 1944 року Костянтин Талах нагороджений медаллю Героя Радянського Союзу.
орден Леніна


== Джерела ==
Талах Костянтин Якович // Герої — освітяни і науковці України / Упоряд. О. А. Сай та ін. — 2-е вид., перероб. і доп. — К.: Генеза, 2012. — с. 80-81. ISBN 978-966-11-0226-1.
(рос.)Биография предоставлена Кириллом Осовиком на сайте «Герои страны» [Архівовано 15 травня 2011 у Wayback Machine.]
(рос.)А. А. Трокаев «Кавалеры Золотой Звезды. Очерки о Героях Советского Союза». Донецк, «Донбасс», 1976 год. с. 407—409
(рос.)Герои грозовых лет. — Донецк: «Донбас», 1973.
(рос.)Герои Советского Союза. Краткий биографический словарь. Том 2. М.: Воениз., 1988
(рос.)Кавалеры Золотой Звезды. — Донецк: Донбас, 1976
(рос.)Трокаев А. А. Герои пламенных лет. Донецк: Донбас, 1985