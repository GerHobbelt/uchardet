revision: 39192935
title: Amazon Games
url: https://uk.wikipedia.org/wiki/Amazon_Games


---

Amazon Games (раніше Amazon Game Studios) — це американська компанія, головним бізнесом якої є видавництво відеоігор, створених у відділах розробки компанії; а також вона є підрозділом компанії онлайн-торгівлі Amazon.


== Історія ==
У 2011 році Amazon відкрив Amazon Appstore і почав наймати розробників мобільних соціальних ігор. У 2012 році Amazon Game Studios випустила Living Classics, соціальну гру для Facebook.Компанія Amazon вперше оголосила про створення комп'ютерних ігор у 2014 році. Amazon найняв Кім Свіфт (Portal, яка згодом перейшла до Microsoft Games Studios), Клінта Хокінга (Far Cry 2) і розробників, які раніше працювали над System Shock 2. Amazon прагнув створювати ігри, що відповідають галузевим стандартам малих і великих команд, які створюють казуальні та AAA ігри відповідно. Amazon Game Studios хотіла створити команди з кількістю від п'яти до тридцяти людей, які б працювали над іграми терміном від року до 18 місяців, зосереджуючись на «креативності» та «майстерності», незалежно від того, чи це жанр для дітей чи запеклих геймерів. Віце-президент студії Майк Фраззіні хотів створювати такі проєкти, як Minecraft, The Walking Dead і The Room. Студія також хотіла, щоб розробники розвинули своє апаратне забезпечення у напрямку хмарних сервісів та пристроїв бренду Amazon. Наприклад, розробники можуть перенести обробку на хмарні сервіси Amazon, також завдяки відгукам розробників в Amazon Fire TV було збільшено розмір пам'яті. Багато розробників покинули компанію протягом року після заснування компанії. Amazon Game Studios випустила низку мобільних ігор, у тому числі гру жашів Lost Within.Через два роки після оголошення себе студією, у вересні 2016 року на TwitchCon студія представила свої перші три ігри для ПК: Breakaway, Crucible і New World. Breakaway — це командна бійка, у якій дві команди з чотирьох осіб борються, щоб довести м'яч до воріт суперників. Гра була розроблена для тісної інтеграції з Twitch, стрімінговим сервісом, який Amazon придбав у 2014 році. Amazon Game Studios оголосила про скасування Breakaway у березні 2018 року. Crucible — це гра для 12 учасників, заснована на класах персонажа, у якій гравці змагалися за те, щоб залишитися останнім вижившим. Crucible був запущений у травні 2020 року, але також був скасований пізніше того ж року, причому Relentless Studios послалася на «неможливість побачити стійке майбутнє» як причину. New World — це багатоосібна гра-пісочниця на тему надприродної колоніальної Америки. Гравці можуть створювати поселення, битися один з одним або битися з монстрами в ігровому світі. Crucible було запущено 20 травня 2020 року, тоді як New World було випущено 28 вересня 2021 року після того, як гру вже двічі переносили: спершу на 10 липня 2020 року, а потім на 31 серпня 2021 року.
У серпні 2018 року Крістоф Хартманн, співзасновник видавництва відеоігор 2K Games — дочірньої компанії Take-Two Interactive — став новим віце-президентом Amazon Game Studios під керівництвом Майка Фраззіні.
У червні 2019 року, під час тижня E3, було оголошено про масове звільнення робітників компанії. Наразі невідомо, скільки людей постраждало. Однак «кілька» неанонсованих проєктів були скасовані.З середини 2019 року компанія брала участь у розробці MMO The Lord of the Rings з компанією Leyou. Однак у квітні 2021 року, після того, як Tencent придбала Leyou у грудні 2020 року, контрактні суперечки між Amazon і Tencent змусили Amazon скасувати подальшу розробку гри.Компанія має три відділи розробки ігор: у Сан-Дієго, Сіетлі та Орандж Каунті. У березні 2021 року Amazon відкрила нову студію розробки в Монреалі, Квебек, яку очолили колишні учасники Ubisoft Montreal за Rainbow Six: Siege, Люк Бушар, Ксав'є Маркіз, Александр Ремі та Ромен Рімох.Під час великого витоку вихідного коду Twitch у жовтні 2021 року стало відомо, що Amazon Games працює над конкурентом Steam під кодовою назвою «Vapor».New World був запущений 28 вересня 2021 року, було досягнуто 707 000 одночасних гравців у день запуску. Максимальна кількість одночасних гравців досягла трохи більше 913 тис. у Steam, завдяки чому New World опинилася в топ-5 ігор із найбільшою кількістю гравців на цій платформі.Lost Ark — це багатоосібна онлайнова рольова гра-екшен (MMOARPG), розроблена Tripod Studio та дочірньою компанією Smilegate Smilegate RPG. Гра була повністю випущена у корейському регіоні 4 грудня 2018 року. Вона також була випущена в Північній Америці, Південній Америці та Європі 11 лютого 2022 року студією Amazon Games. В межах двадцяти чотирьох годин після релізу вона стала другою за популярністю грою в Steam.22 вересня 2021 року Amazon Games оголосила про публікацію нової гри від розробника ігор Glowmade. Штат Glowmade, що базується в Гілдфорді, включає ветеранів Lionhead Studios. Ця гра для Amazon стане новим IP, зосереджуючись на кооперативній онлайн-грі.У березні 2022 року глава студії Майк Фраззіні пішов у відставку.У квітні 2023 року віце-президент Amazon Games Крістоф Гартманн письмово повідомив про звільнення приблизно 100 співробітників у відділі відеоігор.


== Ігри ==


== Відділи ==
Relentless Studios (раніше Amazon Game Studios Seattle) — американська студія розробки відеоігор, яка базується в Сіетлі, штат Вашингтон. Найбільш відома розробкою скасованої гри Crucible у 2020 році.
Amazon Games Orange County (раніше Amazon Game Studios Orange County і Double Helix Games) — американська студія розробки відеоігор, що базується в Ірвайні, Каліфорнія. Найбільш відома розробкою гри New World, яка була випущена у вересні 2021 року.
Amazon Games San Diego (раніше Amazon Game Studios San Diego) — американська студія розробки відеоігор, розташована в Сан-Дієго, Каліфорнія.
Amazon Games Montreal — це канадська студія розробки відеоігор, розташована в Монреалі, Квебек.


== Примітки ==


== Посилання ==
Офіційний сайт