revision: 38377380
title: "\u0427\u0435\u043C\u043F\u0456\u043E\u043D\u0430\u0442 \u0404\u0432\u0440\u043E\
  \u043F\u0438 \u0437 \u0444\u0443\u0442\u0431\u043E\u043B\u0443 \u0441\u0435\u0440\
  \u0435\u0434 \u0430\u043C\u0430\u0442\u043E\u0440\u0456\u0432 1911"
url: https://uk.wikipedia.org/wiki/%D0%A7%D0%B5%D0%BC%D0%BF%D1%96%D0%BE%D0%BD%D0%B0%D1%82_%D0%84%D0%B2%D1%80%D0%BE%D0%BF%D0%B8_%D0%B7_%D1%84%D1%83%D1%82%D0%B1%D0%BE%D0%BB%D1%83_%D1%81%D0%B5%D1%80%D0%B5%D0%B4_%D0%B0%D0%BC%D0%B0%D1%82%D0%BE%D1%80%D1%96%D0%B2_1911


---

Чемпіонат Європи з футболу 1911 року — футбольний турнір, організований Міжнародною аматорською футбольною асоціацією (УІАФА). Відбувся в травні 1911 року у французькому місті Рубе і був частиною спортивних заходів, приурочених до Міжнародної виставки, що проходила в Рубе з 30 квітня по 6 листопада. УІАФА — це асоціація національних футбольних організацій, що була альтернативою ФІФА. Вона включала в себе національні асоціації, які з різних причин не входили на той момент до Міжнародна федерації футболу. З цієї причини матчі турніру не входять до офіційних реєстрів збірних.
Термін «Чемпіонат Європи» є неофіційним і широко використовується, передусім, у чеських джерелах. У Франції турнір називався «Великий європейський турнір» (фр. Grand Tournoi européen de football). Переможцем змагань стала збірна Богемії, що перемогла у вирішальному матчі аматорську збірну Англії з рахунком 2:1.


== Учасники ==
Участь у змаганнях брали збірні, що входили до Міжнародної аматорської футбольної асоціацієї (УІАФА). Союз французьких спортивних товариств (USFSA) вийшов з ФІФА в 1908 році. Збірну Франції представляли гравці паризьких клубів, а також футболісти команд «Расінг» (Рубе) і Олімпік (Лілль). Два гравці мали досвід виступів за збірну до 1908 року. Того ж 1908 року зі складу ФІФА виключили Богемію на вимогу Угорської асоціації. Після цього збірна Богемії і провідні клуби країни не могли проводити навіть товариські матчі з представниками країн, що входили до ФІФА. Основу збірної Богемії складали гравці празької «Славії» на чолі з головною зіркою Яном Кошеком. «Славія» вважалась однією з найсильніших команд континентальної Європи того часу, підтверджуючи це рядом дуже вдалих товариських матчів проти команд Центральної Європи і Британії в 1906—1908 роках. Представником Англії була Аматорська футбольна асоціація (АФА), що включала в себе відносно невелику кількість аматорських клубів Англії, розташованих переважно поблизу Лондона. Збірну АФА, представлену на турнірі, не варто плутати з тією аматорською збірною Англії, що перемагала на Олімпійських іграх 1908 і 1912 років. Четвертим учасником турніру мала стати збірна Швейцарії, але вона відмовилась. Вакантне місце зайняла збірна Півночі Франції, сформована з гравців клубів «Турсонь», «Стад Рубе», «Расінг» (Рубе) і Олімпік (Лілль).

 Франція-А
 Богемія
 Англія
 Північна Франція


== Матчі ==


=== Півфінали ===

Богемія:. Карел Піммер — Мирослав Гайний, Ріхард Веселий — Емануель Бенда, Франтішек Росмайсль, Рудольф Голий — Мирослав Широкий, Йозеф Бєлка, Вацлав Пілат, Ян Кошек, Отто Богата. Тренер: Джон Мадден
Франція: Гай Де Гастін, Руксель, Огюст Шалбар, Ремі, Годен, Альфонс Ніколь (к) Карлос Бакро, Поль Шандельє, Альбер Елуа, Раймон Дюблі, Поль Воє


=== Фінал ===

Богемія: Карел Піммер — Мирослав Гайний, Ріхард Веселий — Емануель Бенда, Франтішек Росмайсль, Карел Коваржович — Мирослав Широкий, Рудольф Голий, Вацлав Пілат, Ян Кошек, Отто Богата. Тренер: Джон Мадден.
Англія: Тейлор — Джонсон, Шеттон — Вільсон, Сміт, Браянт І — Кінг, Стелбінгс, Діксов, Браянт ІІ, Гарденер


== Команда Богемії ==
Основу збірної складали гравці празької «Славія», до яких долучились два представники «Спарти» — Вацлав Пілат і Йозеф Бєлка. Очолював команду шотландський тренер Джон Вільям Мадден.
Безпосередньо перед турніром 25 травня збірна Богемії у Брюсселі переграла з рахунком 6:1 збірну Бельгії, федерація якої також входила до УІАФА.
Богемія — Бельгія — 6:1 (Голи: Ян Кошек (2), Вацлав Пілат (2), Отто Богата (2))

Богемія: Карел Піммер — Мирослав Гайний, Ріхард Веселий — Емануель Бенда, Франтішек Росмайсль, Рудольф Голий — Мирослав Широкий, Йозеф Бєлка, Вацлав Пілат, Ян Кошек, Отто БогатаЧерез тиждень після турніру в Рубе збірна Богемії здобула дві перемоги в матчах зі збірними французьких міст Париж (5:0) і Руан (6:3).
Після повернення на батьківщину на празькому вокзалі імені Франца Йосифа любительських чемпіонів Європи вітала кількатисячна армія уболівальників.


=== Склад ===


== Примітки ==


== Посилання ==
Grand Tournoi Européen (Roubaix) 1911 на rsssf.com
Статистика і факти про турнір
Quand Roubaix accueillait le premier championnat d’Europe, en 1911
Стаття у газеті «La Semaine Sportive», Dunkerque Sports, ст 143,‎ 4 червня 1911