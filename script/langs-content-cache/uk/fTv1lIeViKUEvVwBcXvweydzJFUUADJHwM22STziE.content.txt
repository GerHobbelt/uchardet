revision: 39490454
title: "\u0424\u0440\u0435\u0434\u0435\u0440\u0456\u043A (\u043A\u0440\u043E\u043D\
  \u043F\u0440\u0438\u043D\u0446 \u0414\u0430\u043D\u0456\u0457)"
url: https://uk.wikipedia.org/wiki/%D0%A4%D1%80%D0%B5%D0%B4%D0%B5%D1%80%D1%96%D0%BA_(%D0%BA%D1%80%D0%BE%D0%BD%D0%BF%D1%80%D0%B8%D0%BD%D1%86_%D0%94%D0%B0%D0%BD%D1%96%D1%97)


---

Кронпринц Фредерік (нар. 26 травня 1968) — спадковий принц Данії, граф Монпеза. Після вступу на престол титулуватиметься королем Фредеріком X.


== Генеалогія ==
По лінії свого батька, Його Королівської Високості Принца Генріка (вродженого Анрі-Марі-Жана-Андре, графа де Лаборд де Монпеза), належить до французької графської гілки Лаборд де Монпеза.
По лінії матері (Маргрете II) належить до будинку Глюксбургів. Кронпринц Фредерік є праправнуком британської королеви Вікторії.


== Наступник престолу ==
Вивчав політичні науки, з 1992 по 1993 рік навчався в Гарвардському університеті, у лютому 1995-го здобув ступінь кандидата політичних наук.
У 1994 році стажувався в данській місії при ООН у Нью-Йорку. З жовтня 1998-го по жовтень 1999-го — перший секретар Посольства Данії в Парижі.
Проходив військову службу в лавах армії, повітряного і морського флотів. Зокрема, служив в елітному підрозділі підводних плавців. З 2004 року — капітан-командор флоту, підполковник армії і авіації.
Брав участь у складі полярної експедиції «Сиріус-2000».
30 квітня 2008 року було офіційно опубліковано королівське волевиявлення, згідно з яким «Його Королівській Високості спадкового принца, Його Королівській Високості принца Йоакіма додається титул графів Монпеза. Її Королівській Високості спадковій принцесі Мері і Його Королівської Високості Принца Йоакіма майбутній дружині Марі Кавальє (Marie Cavallier) відповідно додається титул графинь Монпеза».
Титул буде передаватися у спадок, що на практиці означає: спадкоємці по чоловічій лінії
будуть носити графський титул Монпеза, а по жіночій лінії — титул графинь (незаміжні дочки) Монпеза.
Тому офіційний титул престолонаслідника: Його Королівська Високість Кронпринц Фредерік, граф Монпеза (дан. Hans Kongelige Højhed Kronprins Frederik, greve af Monpezat).
З 22 лютого 2023 року — регент при своїй матері, королеві Маргрете II, яка перенесла складну операцію на спині. 16 квітня 2023 року королева повернулася до виконання своїх обов'язків.


== Сім'я ==
14 травня 2004 кронпринц Фредерік одружився з австралійкою Мері Елізабет Дональдсон, яка в день одруження отримала титул кронпринцеси Мері Данської.
15 жовтня 2005 року в 01.57 у кронпринца і кронпринцеси народився син — принцКрістіан Вольдемар Анрі Джон (дан. Christian Valdemar Henri John), який є другим у лінії спадкоємства датського престолу (очікується, що з часом він буде царювати як Крістіан XI). Його хрестини відбулися 21 січня 2006 року в палацовій каплиці Крістіансборг.
У кронпринца Фредеріка і кронпринцеси Мері 21 квітня 2007 року народилася дочка — принцеса Ізабелла Генрієта Інгрід Маргрете (дан. Isabella Henrietta Ingrid Margrethe). Хрещена 1 липня 2007 року в церкві палацу Фреденсборг.
У серпні 2010 року королівський двір оголосив про те, що Їх Високості кронпрінц Фредерік і кронпринцеса Мері чекають близнят в січні 2011 року.

8 січня 2011 у кронпринца і кронпринцеси народилися хлопчик і дівчинка в госпіталі Рігсхоспіталет — принц Вінсент Фредерік Мінік Олександр та принцеса Йозефіна Софія Івало Матильда.


== Нагороди ==


== Відомі вислови кронпринца Фредеріка ==


== Примітки ==


== Джерела ==
Офіційний сайт кронпринца Фредеріка і кронпринцеси Мері(англ.)
Сторінка про кронпринца Фредеріка на офіційному сайті данської монархії(англ.)