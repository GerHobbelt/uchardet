revision: 39089818
title: "\u041A\u0435\u0439\u0442 \u0428\u043E\u043F\u0435\u043D"
url: https://uk.wikipedia.org/wiki/%D0%9A%D0%B5%D0%B9%D1%82_%D0%A8%D0%BE%D0%BF%D0%B5%D0%BD


---

Кейт Шопен (8 лютого 1850(1850-02-08), Сент-Луїс, Міссурі — 22 серпня 1904(1904-08-22), Сент-Луїс, Міссурі) (англ. Kate Chopin) — американська письменниця, яка вважається однією з зачинателів фемінізму в США, класиком американської феміністської літератури, Прізвище при народженні — Кетрін О'Флаерті (англ. англ. Catherine O'Flaherty)
Творчість Кейт Шопен привернуло увагу літературознавців в 90-х роках XX століття. Причинами стали складна творча доля письменниці і її літературного доробку. Лише з 1969 року завдяки розвитку феміністської критики, а відтак через зростання уваги до жіночої прози, відбулось «відкриття» Кейт Шопен в США норвезьким літературознавцем і критиком американської літератури Пером Сейерстедом.
Відомий американський дослідник її творчості Бернард Колоски в статті «Надія, лють і гармонія в романі Кейт Шопен „В омані“» (Hope, Violence, and Balance in Kate Chopin's At Fault) розкриває широкий діапазон прочитання її творів, описує самобутність реалізації різнорідного життєвого матеріалу в художній практиці


== Життєпис ==
Кетрін О'Флаерті народилася 1850 року в місті Сент-Луїс (штат Міссурі) в ірландсько-французькій родині. У 1870 році вийшла заміж за Оскара Шопена і переїхала з ним до Нового Орлеану, а потім — на невелику плантацію в штаті Луїзіана. У сімейної пари було шестеро дітей. Після смерті чоловіка в 1882 році Кейт Шопен повернулася до рідного Сент-Луїса, де зайнялася письменницькою діяльністю. До початку 1890-х рр. вона регулярно писала короткі оповідання, статті та робила переклади, які публікувалися в місцевій періодиці. 1899 року вийшов у світ її роман «Пробудження» (The Awakening, 1899), який багатьма сучасниками був сприйнятий негативно. У книзі йдеться про жінку, яка опинилася затиснутою обмеженнями, накладеними на неї, соціальними й суспільними «традиціями», які всіляко засуджували порушення подружньої вірності. Після скандалу, пов'язаного з «Пробудженням», за який письменниця обвинувачувалася в аморальності, Шопен стала писати значно менше, перейшовши до коротких оповідань. Померла вона в 1904 році. Твори Шопен отримали високу оцінку і набули великої актуальності лише в XX столітті, завдячуючи зростанню руху за жіноче рівноправ'я. Сама письменниця стала розглядатися як одна з найбільш значущих постатей фемінізму в США.


== Вибрані твори ==
1890 — «Винна» («At Fault»)
1893 — «Дитина Дезіре» («Désirée's Baby»)
1894 — Bayou Folk
1897 — «Ніч в Аркадії» («A Night in Arcadie»)
1899 — «Пробудження» («The Awakening»)


== Див. також ==
Шмелева, Татьяна Николаевна. Художественное воплощение женского самосознания в прозе Кейт Шопен [1] [Архівовано 7 травня 2016 у Wayback Machine.]
Шмелева Т. Н. Творчество Кейт Шопен в русле француз ской литературной традиции второй половины ХІХ века // Вестник ИГЭУ. — Вып. 1. — 2007. — С. 1-7 [2] [Архівовано 24 червня 2016 у Wayback Machine.]
Нагачевська О. О. Літературні традиції ХІХ століття та модерністські тенденції у творчості Кейт Шопен / О. О. Нагачевська // Світова література на перехресті культур і цивілізацій: зб. наук. пр. — Сімферополь: Кримський Архів, 2012. — Вип. 6, ч. ІІ. — С. 74-82 [3] [Архівовано 24 вересня 2016 у Wayback Machine.]


== Примітки ==


== Посилання ==

Кейт Шопен на womenhistoryblog.com [Архівовано 14 лютого 2021 у Wayback Machine.]
Твори та інформація про Кейт Шопен у Інтернет-архіві
Кейт Шопен на American Literature [Архівовано 10 вересня 2017 у Wayback Machine.]
Kate Chopin: A Re-Awakening, PBS documentary [Архівовано 9 травня 2021 у Wayback Machine.]
Кейт Шопен [Архівовано 2 серпня 2020 у Wayback Machine.] at FindagraveThe Kate Chopin International Society [Архівовано 6 травня 2021 у Wayback Machine.] (англ.)


== Джерела ==
Koloski, Bernard. Awakenings: The Story of the Kate Chopin Revival. — LA: Louisiana State University Press, 2009. — ISBN 978-0-8071-3495-5.