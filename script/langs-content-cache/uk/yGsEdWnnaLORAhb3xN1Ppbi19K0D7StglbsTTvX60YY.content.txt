revision: 39170649
title: The Grand Tour
url: https://uk.wikipedia.org/wiki/The_Grand_Tour


---

«The Grand Tour» (від англ. Велика подорож) — автомобільне телешоу, створене колишніми ведучими Top Gear — Джеремі Кларксоном, Річардом Гаммондом та Джеймсом Меєм. Прем'єра шоу відбулася 18 листопада 2016 року для Великої Британії, Сполучених Штатів Америки, Німеччини, Австрії та Японії. Світова прем'єра, яка охопила 200 країн відбулася 16 грудня 2016 року.


== Історія створення ==
Після звільнення Джеремі Кларксона з Top Gear навесні 2015 року, одразу виникли чутки, що Кларксон та його колеги по Top Gear — Річард Гаммонд та Джеймс Мей, а також колишній виконавчий продюсер Top Gear — Енді Вілмен працюють над створенням нового автомобільного шоу.
Оскільки за умовами контракту з BBC їм було заборонено створювати будь-які шоу схожої тематики до 2017 року, фанати почали думати, що майбутнє шоу буде виходити на якому-небудь сервісі потокового відео. Вибір зупинився на Netflix і навіть було поширено назву нового шоу — Gear Knobs (за іншими чутками назва шоу мала бути — House of Cars), пізніше Джеремі Кларксон у своєму твіттері спростував ці чутки.
30 липня 2015 року — було офіційно оголошено, що Кларксон, Гаммонд і Мей уклали угоду із сервісом Amazon Prime на 3 роки, за умовами контракту передбачається створення 3 сезонів шоу по 12 випусків в кожному, загалом на 36 випусків Amazon Prime виділив $260 млн, однак назву нового шоу так і не було оприлюднено.
Протягом 2015 року і початку 2016 року регулярно з'являлися новини про активні зйомки в різних країнах.
8 квітня 2016 року з'явився короткий трейлер, де Кларксон, Гаммонд та Мей намагалися вигадати назву для свого нового шоу, ролик закінчився хештегом #TheStillVeryMuchUntitledClarksonHammondMayAmazonPrimeShowComingAutumn2016.
11 травня 2016 року стала відома назва нового шоу — The Grand Tour.
28 червня 2016 року був оприлюднений офіційний логотип The Grand Tour, про це у своєму фейсбуці повідомив Річард Гаммонд, однак він зауважив, що стався витік інформації, адже логотип мав бути опублікований дещо пізніше.
17 липня 2016 року у місті Йоганнесбург відбулися перші студійні зйомки The Grand Tour.
16 вересня Amazon Prime опублікував тизер першого сезону The Grand Tour і назвав дату офіційної прем'єри першого сезону — 18 листопада 2016 року7 жовтня 2016 року був опублікований офіційний трейлер The Grand Tour, днем раніше з'явилася інформація, що перша сцена першого випуску нового шоу, стане найдорожчою за історію телебачення, на її зйомки було витрачено 2,5 млн фунтів.
1 листопада 2017 року був опублікований трейлер другого сезону The Grand Tour, окрім того компанія Amazon оголосила, що показ другого сезону стартує з 8 грудня 2017 року.
З 8 грудня 2017 року розпочався показ другого сезону The Grand Tour.
28 листопада 2018 року на YouTube-каналі шоу The Grand Tour був опублікований трейлер третього сезону шоу, а також анонсована дата прем'єри — 18 січня 2019 року.
13 грудня 2018 року компанія Amazon оголосила, що шоу The Grand Tour було продовжене на четвертий сезон, проте з четвертого сезону буде змінено формат. Так в Amazon повідомили, що в The Grand Tour відмовлять від поточного формату зі студією та глядачами, рубрики "Вулиця розмов", заїздів на час по Еболадрому та ін. на користь дорожніх поїздок і пригод.
17 січня 2019 року був опублікований відеоролик, де Річард Хаммонд та Джеймс Мей намагаються вигадати хештег для нового сезону The Grand Tour. Для 3-го сезону був вигаданий хештег  #amazonshitcarshow, який читається як Amazon's Hit Car Show (Хітове автомобільне шоу на Amazon), але через особливості хештегів, які не підтримують  знак апострофу, цей хештег читається як Amazon Shit Car Show (Лайнове автомобільне шоу на Amazon).
18 січня 2019 року на сервісі Amazon Prime відбулася прем'єра третього сезону The Grand Tour.
У липні 2019 року виконавчий продюсер Енді Вілмен оголосив, що він і знімальна група продовжили свої контракти з Amazon ще на два роки, тому можна очікувати, що шоу буде продовжено принаймні на 5 сезон.
22 листопада 2019 року був опублікований трейлер першого спеціального випуску 4 сезону, в якому ведучі відправляться в епічну подорож річкою, прем'єра цього епізоду відбудеться 13 грудня 2019 року на стримінговому сервісі Amazon Prime.


== Трек ==

В шоу є свій тестовий трек, який називається «Еболадром», він базується на авіабазі Королівських ВПС, що у графстві Вілтшир. Його назву придумав Джеремі Кларксон, через форму, яка схожа на структуру вірусу Ебола.
Трек поділяється на такі секції, як: «Не пряма», «Будинок старої леді», «Ваше ім'я тут», «Вибоїста пряма», «Поле овець» та «Підстанція». За словами Джеремі Кларксона біля ділянки «Будинок старої леді» виник зигзаг, якого не було в плані, однак його довелося зробити, щоб обігнути нездетонований снаряд часів Другої світової війни.
Заїзди на час проводить професійний гонщик Майк Скіннер, якому дали прізвисько «Американець».
Першим автомобілем, який протестував Скіннер був 2016 BMW M2, який показав час 1:26.2.
В другому сезоні через критику з боку глядачів, було вирішено відмовитися від «Американця», роль якого виконував Майк Скіннер, на зміну йому в другому сезоні прийшла професійна гонщиця Еббі Ітон.


== Інцидент у Швейцарії ==
Під час зйомок другого сезону шоу в Швейцарії, в суботу 10 червня, недалеко від міста Санкт-Галлен, під час гонки Hemburg Hill Climb електросуперкар Rimac Concept One потужністю понад 1000 к. с., за кермом якого перебував Річард Хаммонд, вилетів з траси і загорівся. На щастя, Річард зміг самостійно вибратися з автомобіля до пожежі, що врятувало йому життя. Відразу ж після аварії він був доставлений в найближчу клініку, де йому був діагностований перелом ноги. Автомобіль вартістю в один мільйон доларів згорів повністю і відновленню не підлягає. Через добу після аварії, Хаммонд виклав в мережу відео, в якому розповів всім, що «знову вляпався», але з ним все добре.

Колеги Хаммонда не на жарт перелякалися, побачивши аварію. Ось як описав подію Джеремі Кларксон у своїй замітці:"Я стояв там і чекав новин, коли усвідомив, що палаючий автомобіль не був жовтим, як Aventador. Він був білий. Rimac Хаммонда був білий. І я відчув це в ту секунду; все похололо. Мої коліна затремтіли. Той, хто розбився — Хаммонд.До того моменту я приєднався до Джеймса, який з'явився тут хвилинами раніше на своїй Honda NSX. Він був розбурханий, він нервово розмахував руками, а його очі були широко розкриті. «Хаммонд там всередині» — кричав він.Потім прийшла новина від найближчого маршала, що його немає всередині. Що він вибрався з машини перед загорянням. І «його тіло», — так він сказав, було перед місцем аварії біля підніжжя пагорба.Я міг побачити місце аварії. Я міг побачити бригаду медиків перед нею. І я не міг побачити Хаммонда. Я не хотів його бачити. Тільки не після такої страшної аварії.Я припускаю, що він рухався зі швидкістю 120 миль на годину, коли вилетів з дороги, і рухався ще швидше, коли вилетів на дорогу нижче по схилу. Він не повинен був виглядати добре, це точно.Наш охоронець зроблений з більш «жорсткого тіста», тому він без сумнівів побіг вниз по схилу немов гірський козел. Я спостерігав, як він прибув на місце події. Я пильно за ним спостерігав. Я побачив, як він підняв свою рацію, а потім ми почули його голос: «Все гаразд, хлопці. Він тільки що мені підморгнув»."Сюжет про зйомки в Швейцарії був показаний в першій серії другого сезону шоу. В ньому ведучі "поскаржилися", що Хаммонд розбився після фінішу, в тій частині траси, де не були встановлені їх камери, та їм довелося взяти відео аварії з YouTube, що «злегка непрофесійно».


== Список серій ==


=== 1 сезон (2016-2017) ===
За винятком спеціального випуску з двох частин для першого сезону, кожен епізод містив студійні сегменти, зняті в саморобному наметі, розміщеному в різних місцях за кордоном. При цьому два рази за сезон, локації для фільмування з пересувним наметом були використані повторно для двох послідовних епізодів. Попри те, що в серіалі брали участь знаменитості, більшість з них з’являлися в незначній ролі, тоді як інші згадувалися або залучали двійників – ці появи в основному були для жартівливих постанов, у яких вони збиралися зустрітися з ведучими у своєму наметі для інтерв’ю, щоб «померти» у дивній аварії.


=== 2 сезон ===
Після першої серії студійні сегменти програми постійно знімалися в Ко́тсволдзі.  Крім того, знаменитості були більш повно залучені до програми, ніж у незначній появі, яку вони мали в попередніх серіалах, беручи участь у спеціальному сегменті, який використовується в цьому, лише передбачаючи кола між двома гостями в кожному епізоді, за винятком  останнього епізоду, який був особливим.


=== 3 сезон ===
В третьому сезоні творці передачі відмовились від рубрики із зірками, щоб приділити більше уваги записаним сюжетам. 


== Формат ==
Спочатку передбачалося створення телевізійних випусків за допомогою виїзних зйомок, без наступного студійного запису, як було в Top Gear, де матеріал спочатку знімали, а потім робили студійний запис на який запрошували глядачів. Однак після того, як стала відома офіційна назва шоу, від цієї концепції було вирішено відмовитися. З'явилася інформація, що студійні записи будуть, але студія буде пересувною.


== Примітки ==