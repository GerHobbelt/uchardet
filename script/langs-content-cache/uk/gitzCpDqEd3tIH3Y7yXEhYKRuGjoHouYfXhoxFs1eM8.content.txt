revision: 35807741
title: "\u0406\u043D\u043E\u043A\u0435\u043D\u0442\u0456\u0439 (\u0422\u0438\u0445\
  \u043E\u043D\u043E\u0432)"
url: https://uk.wikipedia.org/wiki/%D0%86%D0%BD%D0%BE%D0%BA%D0%B5%D0%BD%D1%82%D1%96%D0%B9_(%D0%A2%D0%B8%D1%85%D0%BE%D0%BD%D0%BE%D0%B2)


---

Архієпископ Іннокентій (в миру: Борис Дмитрович Тихонов, 22 травня (3 червня) 1889(18890603), Троїцьк —29 листопада 1937, Вінниця) — єпископ Російської Православної Церкви; з 23 квітня 1937 архієпископ Вінницький.


== Освіта і війна ==
Народився 22 травня/3 червня 1889 року у м. Троїцьку Оренбурзької губернії, у подружжя Дмитра та Зіновії Тихонових. Родина Тихонових не була священицькою.
Жив і виховувався у Томську, де закінчив реальне училище, а у 1911 духовну семінарію.
У тому ж році майбутній архіпастир вступає до Санкт-Петербурзької Духовної академії. Під час навчання, а саме 5/ 18 квітня 1913 року приймає постриг з ім'ям Інокентій на честь святителя Інокентія єпископа Іркутського.
У Лазареву суботу 6/19 квітня 1913 року інок Інокентій був висвячений у сан ієродиякона, а через два місяці по тому у день пам'яті святого великомученика Феодора Стратилата, 8/21 червня в неділю другу після П'ятидесятниці — у ієромонаха.
В 1914 — духівник хворих і поранених воїнів у підвізному автомобільному перев'язному загоні.
В 1915 — духівник при другому Серафимівському лазареті.
В 1915 —1917 був професорським стипендіатом Петроградської духовної академії при кафедрі Церковної археології.
В 1916 закінчив Петроградську духовну академію зі ступенем кандидата богослов'я і Археологічний інститут.


== Олександро-Невське братство ==
З 1916 спільно з ієромонахом Левом та Гурієм (Єгоровими) активно брали участь у місіонерській діяльності в Петрограді. У 1917 вступив до числа братії Олександро-Невської Лаври: згодом один із його засновників; очолював всередині братства гурток любителів православного богослужіння.
В 1918 призначений управителем справ Духовного Собору Лаври. З 1919 обіймав посади в Російському Відділенні Академії історії матеріальної культури. В 1921 возведений у сан архімандрита.


== Архієрей ==
9 квітня 1922 рукопокладений митрополитом Петроградським Веніаміном у співслужінні його вікаріїв в єпископа Ладозького, вікарія Петроградської єпархії.
Заарештовано 2 червня 1922 і постановою ДПУ від 4 січня 1923 заслано в Усть-Цильму Архангельської губернії (місце заслання опісля змінено на Туркестан).
Після повернення до Ленінграда з літа 1925 року входив в Єпископську раду. Знову заарештований 19 грудня 1925 по звинуваченню «в поширенні літератури контрреволюційного характеру». Засуджений 29 квітня 1926 до посиланням у Норільський край на три роки; відтак перебував у місті Архангельську.
З 1930 — єпископ Благовіщенський, призначення не прийняв. Заарештовано і 2 грудня 1931 засуджено до трьох років таборів: в ув'язненні перебував в Белбалтлагу, працював на підривних роботах, отримав контузію і незабаром був звільнений.
З 19 жовтня 1933 — єпископ Старорусский, вікарій Новгородської єпархії. З січня 1937 — архієпископ Харківський, з 23 квітня 1937 — архієпископ Вінницький.
28 жовтня 1937 заарештований.
29 листопада 1937 о 24:00 розстріляний.
22 червня 1993 визначенням Священного Синоду Української Православної Церкви прославлений як місцевошанований святий Харківської єпархії.


== Примітки ==


== Джерела ==
Шкаровский М. В. Александро-Невское братство 1918—1932 годы. СПб., 2003.


== Посилання ==
Інокентій (Тихонов) На сайті Російське Православ'я
Священномученик Инокентий (Тихонов) [Архівовано 4 березня 2016 у Wayback Machine.] Сайт «Винницкий паломник» [Архівовано 29 березня 2012 у Wayback Machine.]
Відкриття особистості [Архівовано 6 березня 2016 у Wayback Machine.] Газета «Одигітрія» [Архівовано 26 січня 2012 у Wayback Machine.]
Архиепископ Иннокентий (Тихонов) [Архівовано 17 вересня 2014 у Wayback Machine.] Журнал «Вода живая» [Архівовано 12 серпня 2021 у Wayback Machine.]
На следствии он не назвал ни одной фамилии [Архівовано 4 березня 2016 у Wayback Machine.] Газета «Кифа» [Архівовано 24 вересня 2017 у Wayback Machine.]