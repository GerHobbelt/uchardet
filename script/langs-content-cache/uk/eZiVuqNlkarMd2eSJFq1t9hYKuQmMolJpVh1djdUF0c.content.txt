revision: 37387872
title: "\u0420\u0443\u0431\u0430\u043D\u0435\u043D\u043A\u043E \u0411\u043E\u0440\u0438\
  \u0441 \u0420\u0430\u0444\u0430\u0457\u043B\u043E\u0432\u0438\u0447"
url: https://uk.wikipedia.org/wiki/%D0%A0%D1%83%D0%B1%D0%B0%D0%BD%D0%B5%D0%BD%D0%BA%D0%BE_%D0%91%D0%BE%D1%80%D0%B8%D1%81_%D0%A0%D0%B0%D1%84%D0%B0%D1%97%D0%BB%D0%BE%D0%B2%D0%B8%D1%87


---

Борис Рафаїлович Рубане́нко (рос. Борис Рафаилович Рубаненко; нар. 29 серпня 1910, Самара — пом. 5 травня 1985, Москва) — російський радянський архітектор, доктор архітектури з 1967 року, професор з 1970 року, член-кореспондент, дійсний член Академії архітектури СРСР (у 1943—1955 роках), Академії будівництва і архітектури СРСР (у 1956—1963 роках), дійсний член Академії мистецтв СРСР з 1979 року.


== Біографія ==
Народився 16 [29] серпня 1910(19100829) року в місті Самарі (тепер Росія). У 1927—1931 роках навчався в Ленінградському інституті цивільних інженерів (викладачі О. С. Нікольський, А. А. Оля); у 1932—1934 роках — в Ленінградському інституті живопису, скульптури та архітектури (викладачі В. Г. Гельфрейх, В. О. Щуко, А. Є. Білогруд, С. С. Серафімов).
По закінченню навчання працював в Ленінграді. Член ВКП(б) з 1939 року. У 1939—1941 роках викладав в Ленінградському інституті цивільних інженерів. У 1941—1942 роках керував маскуванням і відновленням будинків в обложеному Ленінграді. З 1943 року жив в Москві. У 1943—1944 роках — заступник голови Комітету у справах архітектури при РНК СРСР. У 1949—1950 роках — начальник Управління житлових і громадських будівель Міністерства міського будівництва СРСР. У 1950—1955 роках — член Державного комітету Ради Міністрів СРСР у справах будівництва. З 1954 року викладав у Московському архітектурному інституті. З 1957 року — директор Центрального науково-дослідного і проектного інституту типового та експериментального проектування житла.
Помер в Москві 5 травня 1985 року.


== Роботи ==


=== Проекти і споруди ===
Ленінграді:
житловий комплекс заводу «Електросила» (разом з Г. О. Симоновим, 1930—1934);
планування і забудова житлового кварталу на Щеміловці (1931);
будинки на вулиці Стачки (1931—1936);
комплекс «будинків фахівців» на Лісовому проспекті (1932—1937);
житловий район на Малій Охті (1936—1941);
школа на Невському проспекті (1939);
забудова набережної Неви на Малій Охті (разом з Симоновим і О. І. Гур'євим, 1936—1940);
житловий комплекс на Московському проспекті (разим з Симоновим і В. С. Васильковським, 1939—1941);
будинок Уряду Казахстану в Алма-Аті (разом з Симоновим, 1930-ті);
ансамбль Привокзальної площі в Мінську (разом з Л. Г. Голубовським і А. Р. Корабельниковим, 1947—1955);
забудова житлового району Тропарьово в Москві (разом з Л. К. Дюбеком, Г. П. Бадановим, О. М. Бєлоконем, А. Б. Самсоновим та іншими, 1961—1964);
спорудження житлових будинків в містах Ташкенті і Алма-Аті (кінець 1960-х);
забудова нових житлових районів Тольятті (1967—1972), а також планування і забудова Тольятті (1967—1980);
генеральний план і забудова Набережних Челнів (1969—1980);
санаторій «Сосновий гай» в селищі Місхор (1970);
лівобережний район Ульяновська (1976—1980, у співавторстві).


==== Конкурсні проекти в складі авторських колективів ====
будинки-комуни в Ленінграді (1929—1930);
будинок Червоної армії і Флоту в  Кронштадті (1931—1936);
реконструкція Радянського проспекту в Ленінграді (1941—1944);
палац Рад в м Москві (1957—1960);
Міжнародна виставка в Москві (1961—1964, 1967);
конкурсний проект павільйону СРСР на Міжнародній виставці в Осаці (1968);
будинок культури і науки в м Улан-Баторі (разом з Бєлоконем, О. С. Образцовим, А. В. Поповим, 1978);
забудова експериментального житлового комплексу «Мещерської озеро» в Горькому (1976—1981);
проект ансамблю пам'ятника Перемоги і музею Великої Вітчизняної війни 1941-1945 років (разом з Голубовським, А. Т. Полянським, скульпторами М. В. Томським, О. С. Кірюхіним, Ю. Л. Черновим).


=== Публікації ===


== Відзнаки ==
Почесні званняЗаслужений архітектор РРФСР з 1969 року;
Заслужений архітектор Казахської РСР з 1970 року;
Народний архітектор СРСР з 1980 року.Орденаорден Леніна (за роботу в Набережних Челнах);
орден Жовтневої Революції;
орден Трудового Червоного Прапора.ПреміїПремія Ради Міністрів СРСР за 1971 рік;
Державна премія СРСР за 1973 рік (за проект нової частини Тольятті).


== Примітки ==


== Література ==
Українська радянська енциклопедія : у 12 т. / гол. ред. М. П. Бажан ; редкол.: О. К. Антонов та ін. — 2-ге вид. — К. : Головна редакція УРЕ, 1974–1985.
Митці України : Енциклопедичний довідник / упоряд. : М. Г. Лабінський, В. С. Мурза ; за ред. А. В. Кудрицького. — К. : «Українська енциклопедія» ім. М. П. Бажана, 1992. — С. 503. — ISBN 5-88500-042-5. [Архівовано з першоджерела 12 вересня 2022.]
«Зодчие Санкт-Петербурга. 20 век» / укладач В. Г. Ісаченко. Санкт-Петербург, 2000. С. 687.
Berkovich, Gary. Reclaiming a History. Jewish Architects in Imperial Russia and the USSR. Volume 4. Modernized Socialist Realism: 1955–1991. Weimar und Rostock: Grunberg Verlag. 2022. С. 36. ISBN 978-3-933713-65-0.