revision: 35822345
title: "\u0406\u0441\u043A\u0440\u0456\u0432\u043A\u0430 (\u0412\u0456\u043D\u043D\
  \u0438\u0446\u044C\u043A\u0438\u0439 \u0440\u0430\u0439\u043E\u043D)"
url: https://uk.wikipedia.org/wiki/%D0%86%D1%81%D0%BA%D1%80%D1%96%D0%B2%D0%BA%D0%B0_(%D0%92%D1%96%D0%BD%D0%BD%D0%B8%D1%86%D1%8C%D0%BA%D0%B8%D0%B9_%D1%80%D0%B0%D0%B9%D0%BE%D0%BD)


---

І́скрівка (до 1964 — Майдан) — село в Україні, у Тиврівській селищній громаді Вінницького району Вінницької області. Населення становить 44 осіб.


== Історія ==
Первинна назва села Майдан, очевидно, походить від діалектного слова, що означає лісову галявину.
Поселення Майдан, як хутір, відоме уже у XIX столітті. За час свого існування воно мало різні назви: хутір Майдан, хутір Добровольського, хутір Майдан-Добровольського, висілок Майдан Краснянський, хутір Краснянський (на польській мові — «Krasnianski futor»), хутір Майдан Новоміський, село Хутір-Майдан.
У 1883 році на хуторі проживало 52 особи і було 10 дворів. В цей час він належав родині Добровольських. У 1893 році в 10 дворах хутора проживало 38 людей. Це маленьке поселення належало до м. Красного.
У 1923 році на хуторі проживало 145 осіб, було 38 господарств. Хутір підпорядковувався Новоміській сільській раді. Чотирирічну трудову школу в населеному пункті було відкрито у 1925 році. У 1926 році в селі Майдан проживало 107 осіб, господарств — 31.
На початку 1930-х років на хуторі організували колгосп імені Сталіна, який проіснував до 1950 року.
З грудня 1961 по червень 1965 року село належало до Краснянківської сільської ради.
У 1990 році між селами Іскрівка та Нове Місто введено в експлуатацію дорогу з твердим покриттям.
У 2020 році, в результаті децентралізації, Новоміська сільська рада об'єднана з Тиврівської селищною громадою.
17 липня 2020 року, в результаті адміністративно-територіальної реформи та ліквідації Тиврівського району, село увійшло до складу Вінницького району.


== Примітки ==


== Література ==
Вінницька область. Адміністративно-територіальний устрій. Одеса, 1986, с. 135.
Słownik geograficzny Krόlestwa Polskiego I innych krajόw słowiańskich/ Pod.red. F. Sulimierskiego, B. Chlebowskiego, W. Walewskiego. — T. 5. W., 1883, s.629.
Нове́ Мі́сто // Історія міст і сіл Української РСР: у 26 т. / П. Т. Тронько (голова Головної редколегії). — К.: Головна редакція УРЕ АН УРСР, 1967—1974. — том Вінницька область / А. Ф. Олійник (голова редколегії тому), 1972: 788 с. — С.572


== Посилання ==
Погода в селі Іскрівка [Архівовано 5 березня 2016 у Wayback Machine.]