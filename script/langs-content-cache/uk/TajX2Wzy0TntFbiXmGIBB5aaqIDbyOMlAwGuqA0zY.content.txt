revision: 35189241
title: "\u0427\u0430\u043F\u043B\u0456\u043D \u0406\u0432\u0430\u043D \u0413\u0440\
  \u0438\u0433\u043E\u0440\u043E\u0432\u0438\u0447"
url: https://uk.wikipedia.org/wiki/%D0%A7%D0%B0%D0%BF%D0%BB%D1%96%D0%BD_%D0%86%D0%B2%D0%B0%D0%BD_%D0%93%D1%80%D0%B8%D0%B3%D0%BE%D1%80%D0%BE%D0%B2%D0%B8%D1%87


---

Ча́плін Іва́н Григо́рович (1 січня 1888(18880101), Ново-Олександрівка, Катеринославська губернія — 8 вересня 1942, Бахмут) — активний учасник встановлення радянської влади у Бахмутському повіті на Донеччині, командир загону «червоних партизанів» (1918 р.), пізніше — командир 12-го Українського радянського полку, кавалер Ордену Червоного Прапора (СРСР).


== Біографія ==
Працював з 10 років на соляній копальні поруч із батьком. 1905 року брав участь у роботі політичних гуртків.
З 1909 року служив в уланському кавалерійському полку Російської імператорської армії в Бессарабській губернії. Брав участь у Першій світовій війні.
У серпні 1918 року Чаплін став командиром загону «червоних партизанів» та склав присягу на вірність Українській Державі, однак був налаштований пробільшовицьки. У листопаді 1918 року зрадив гетьмана Скоропадського й підняв проти нього повстання, захопивши станцію Бахмут-Північна. До самого саме міста не вступав через прохання міської думи та присутність у місті білогвардійського загону.
Відтак загін здійснив рейд по Північно-Донецькій залізниці, зайнявши Лиман, Ізюм, Балаклею, Слов'янськ та Костянтинівку. Після цього повстанці спробували знову захопити Бахмут.
Від 16 лютого 1919 р. — командир 12-го Українського радянського полку та начальник Бахмутського укріпленого району.
1927 року демобілізувався та працював на соляній копальні, згодом — директором заводу «Пролетар» та Деконського комбінату.
У роки Другої світової війни — керівник радянського диверсійного загону. Був затриманий нацистами та розстріляний поблизу алебастрового комбінату.
В Україні внесений до переліку осіб, що підлягають декомунізації.
Рішенням бюро Артемівського міського комітету КПУ та виконкому Артемівської міської ради від 8 травня 1965 року Іванові Чапліну надано звання почесного громадянина Артемівська (тепер почесний громадянин міста Бахмут). На його честь у місті були названі вулиця та сквер у Бахмуті, вулиця в Соледарі.
Посмертно нагороджений медаллю «Партизанові Вітчизняної війни» I ступеню за наказом Українського штабу партизанського руху № 113 від 5 квітня 1945 року. Кавалер Ордену Червоного Прапора.


== Примітки ==


== Література ==
Губская О. Чаплин — славный сын трудового Донбасса // Соляник, № 5 (1735),14.02.07, с. 3
Борьба за Октябрь на Артемовщине. Сборник воспоминаний и статей. 1929.