revision: 35019722
title: "\u0421\u0430\u043D-\u0425\u0443\u0430\u043D (\u041E\u0440\u0438\u043D\u0434\
  \u0436-\u0412\u043E\u043B\u043A)"
url: https://uk.wikipedia.org/wiki/%D0%A1%D0%B0%D0%BD-%D0%A5%D1%83%D0%B0%D0%BD_(%D0%9E%D1%80%D0%B8%D0%BD%D0%B4%D0%B6-%D0%92%D0%BE%D0%BB%D0%BA)


---

Сан-Хуан (англ. San Juan) — поселення на північному заході Белізу, в окрузі Ориндж-Волк, на північний захід від адміністративного центру краю. Село відоме тим, що неподалік нього знаходяться руїни древнього поселення майя — Ногмул (Nohmul).


== Розташування ==
Сан-Хуан знаходиться на низовині Юкатанської платформи в серединній частині Белізу. Довкола села знаходяться кілька прісноводних озер та в стариці ріки велике озеро. Місцевість навколо Сан-Хуана рівнинна, помережена невеличкими річками та болотяними озерцями, а зовсім поруч (3 кілометри на захід) звивається головна водна артерія округу — повноводна річка Ріо-Ондо (Río Hondo).


== Населення ==
Населення за даними на 2010 рік становить 320 осіб. З етнічної точки зору, населення — це суміш: майя, метисів та креолів.


== Клімат ==
Сан-Хуан знаходиться у зоні тропічного мусонного клімату. Середньорічна температура становить +24 °C. Найспекотніший місяць квітень, коли середня температура становить +26 °C. Найхолодніший місяць січень, з середньою температурою +21 °С. Середньорічна кількість опадів становить 3261 міліметрів. Найбільше опадів випадає у жовтні, в середньому 404 мм опадів, самий сухий квітень, з 46 мм опадів.


== Примітки ==


== Джерела ==
Mwakikagile, Godfrey (2010). «Belize and Its People: Life in A Multicultural Society». Continental Press. p. 19. ISBN 9987932215.


== Посилання ==
Офіційний вебресурс округу Ориндж-Волк