revision: 38644517
title: One Laptop per Child
url: https://uk.wikipedia.org/wiki/One_Laptop_per_Child


---

One Laptop per Child (OLPC) — у США неприбуткова організація, створена під егідою ООН компаніями AMD, eBay, Google, News Corporation та Red Hat для спостереження за створенням доступних освітніх пристроїв для використання в країнах, що розвиваються. З лютого 2006 року організацію очолює Ніколас Негропонте.
Місія організації One Laptop per Child полягає у створенні можливостей отримання освіти для дітей у найбідніших країнах світу, забезпечуючи кожну дитину надійним, недорогим, із низьким енергоспоживанням ноутбуком разом із програмним забезпеченням для освітніх цілей. Основний акцент у здійсненні програми нині робиться на розробці, створенні та впровадженні ноутбуку XO-1 та його наступників.


== XO-1 ==

Ідея ноутбука заснована на створеній Сеймуром Папертом конструктивістській теорії навчання згодом розвиненій Аланом Кеєм і Мітчелом Рєзником, принципи якої викладені в книзі Ніколаса Негропонте «Being Digital» (ISBN 0-679-43919-6). Понад два мільйони доларів на здійснення проєкту виділили Google, News Corp, AMD, Red Hat і BrightStar. Робочий прототип лептопа подано 16 листопада 2005 року в другій частині Світового саміту інформаційного суспільства в Тунісі. Негропонте передбачає, що одні лише роботи з поліпшення екрана заберуть три місяці. Планується, що пристрій буде доступний наприкінці 2006 — початку 2007 років.


== XO-3 ==

У травні 2010 року Ніколас Негропонте презентував проєкт планшетного ноутбука XO-3 OLPC сумісно з виробником мікропроцесорів Marvell, вартість якого буде нижчою за $100. У нових планшетних XO-3 буде одна відеокамера, підключення до мережі Інтернет за допомогою Wi-Fi, мультисенсорний дисплей і достатньо потужності для запуску високоякісного і 3D відео. На відміну від Apple iPad, пристрій зможе працювати з периферійними пристроями, такими як клавіатура і комп'ютерна миша.
На першому поколінні XO-3 працюватиме операційна система Android, хоча зрештою керуватиметься Linux-системою. Власне XO-3 буде представлений в січні 2011 року на щорічній виставці International Consumer Electronics Show.


== Замовлення лептопів XO ==


=== Пілотні проєкти ===

Пілотні проєкти (замовлення від десятка до кількох сотень лептопів XO) на сучасному етапі реалізації програми One Laptop per Child здійснені або тривають у наступних країнах (див. також Locations of One Laptop Per Child projects across the world):


=== Зацікавлені країни ===
Африка: Єгипет, Лівія, Нігерія, Туніс
Південна Америка: Аргентина, Коста-Рика, Домініканська Республіка
Азія: Шрі-Ланка
Європа: Греція


== Див. також ==
Linutop
Sugar (стільничне середовище)


== Примітки ==


== Посилання ==
Офіційна сторінка [Архівовано 12 червня 2010 у Wayback Machine.]
Сервер локалізації платформи OLPC XO та Sugar (зокрема й українською)