revision: 38417185
title: "\u0421\u0430\u0444\u0440\u043E\u043D\u0435\u043D\u043A\u043E \u042E\u0440\u0456\
  \u0439 \u042E\u0440\u0456\u0439\u043E\u0432\u0438\u0447"
url: https://uk.wikipedia.org/wiki/%D0%A1%D0%B0%D1%84%D1%80%D0%BE%D0%BD%D0%B5%D0%BD%D0%BA%D0%BE_%D0%AE%D1%80%D1%96%D0%B9_%D0%AE%D1%80%D1%96%D0%B9%D0%BE%D0%B2%D0%B8%D1%87


---

Юрій Юрійович Сафроненко — старший сержант Збройних Сил України, учасник російсько-української війни, що загинув у ході російського вторгнення в Україну в 2022 році.


== Життєпис ==
Юрій Сафроненко народився 1979 року в селищі Івано-Франковому Яворівського району на Львіщині, де й мешкав. З 2014—2022 року брав участь в АТО та ООС у складі 24-ї окремої механізованої бригади імені Короля Данила. З початком повномасштабного російського вторгнення в Україну був мобілізований й перебував на передовій. Загинув 23 березня 2022 року разом із старшим солдатом Олексієм Дзизюком унаслідок бойового зіткнення та масового артилерійського обстрілу в боях біля Попасної на Луганщині. Був похований у с.м.т. Івано-Франкове Львівської області 2.4.2022 р..


== Нагороди ==
Орден «За мужність» III ступеня (2022, посмертно) — за особисту мужність і самовіддані дії, виявлені у захисті державного суверенітету та територіальної цілісності України, вірність військовій присязі.


== Примітки ==


== Джерела ==
Указ Президента України від 22 травня 2022 року № 359/2022 «Про відзначення державними нагородами України»