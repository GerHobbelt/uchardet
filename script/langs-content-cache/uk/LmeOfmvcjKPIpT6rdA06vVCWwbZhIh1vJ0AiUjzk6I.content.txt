revision: 39729428
title: "\u041A\u0435\u043C\u0431\u0440\u0438\u0434\u0437\u044C\u043A\u0438\u0439"
url: https://uk.wikipedia.org/wiki/%D0%90%D0%B2%D0%B3%D1%83%D1%81%D1%82%D0%B0_%D0%9A%D0%B0%D1%80%D0%BE%D0%BB%D1%96%D0%BD%D0%B0_%D0%9A%D0%B5%D0%BC%D0%B1%D1%80%D0%B8%D0%B4%D0%B7%D1%8C%D0%BA%D0%B0


---

Августа Кароліна Шарлотта Єлизавета Марія Софія Луїза Кембридзька (англ. Augusta Caroline Charlotte Elizabeth Mary Sophia Louise of Cambridge; 19 липня 1822 — 5 грудня 1916) — член британської королівської сім'ї, внучка Георга III. У щлюбі Велика герцогиня Мекленбург-Стреліцька.


== Біографія ==
Принцеса Августа народилася 19 липня 1822 року в палаці Монбрійан, Ганновер. Її батько був принц Великої Британії Адольф Фредерік, герцог Кембридзький, сьомий син Георга III і Шарлотти Мекленбург-Стреліцької. Її матір'ю була принцеса Августа Гессен-Кассельська. Принцеса була хрещена в тому ж палаці 16 серпня 1822 року. 
Принцеса провела свої перші роки в Ганновері, де її батько був віцекоролем. 
У принцеси Августи був брат, принц Георг, пізніше 2-й герцог Кембридзький, і сестра, принцеса Марія Аделаїда, пізніше герцогиня Текська. Таким чином, принцеса Августа була двоюрідною сестрою королеви Вікторії і тіткою Марії Текської, пізніше королеви Марії. 


=== Шлюб ===
28 червня 1843 року принцеса Августа стала дружиною свого двоюрідного брата, Фрідріха Вільгельма Мекленбург-Стреліцького в Букінгемському палаці. При вступі в шлюб Августа одержала титул Її Королівська Високість спадкова Велика герцогиня Мекленбург-Стреліцька. 6 вересня 1860 року, після смерті свекра вона стала великою герцогинею Мекленбург-Стреліцькою. 
У шлюбі народила двох дітей: 

Фрідріх Вільгельм (народився і помер в Лондоні 13 січня 1845 роки)
Адольф Фрідріх (1848—1914), великий герцог Мекленбург-Стреліця з 1904 року.


== Подальше життя ==
Принцеса Августа зберегла тісні зв'язки з британською королівською сім'єю. Вона часто відвідувала свою матір, герцогиню Кембріджську. 
Після смерті матері в 1889 році герцогиня купила будинок в Лондоні, де вона проводила велику частину часу. 
Велика герцогиня Мекленбург-Стреліцька була особливо близька зі своєю племінницею, майбутньою королевою Марією. Проте, старість завадила їй бути присутньою на коронації короля Георга V і королеви Марії в Вестмінстерському абатстві 22 червня 1911 року. 
В старості принцеса була дуже сварливою людиною, але напрочуд розумною та хитрою. Коли принцеса Уельська Мод стала королевою Норвегії, Августа сказала, що вона «стала королевою революційного трону». 
Овдовівша велика герцогиня Мекленбург-Стреліцька померла в Нойштреліці і була похована в іоаннітській церкві Мирова. Серед онуків короля Георга III вона прожила найдовше. Їй було 94 роки. 


== Нагороди ==
Орден Індійської корони (Британська імперія)
Орден Святої Катерини 1-го ступеня (Російська імперія)
Орден Луїзи (Королівство Пруссія)
Орден Золотого лева (Гессен-Кассель)
Хрест «За заслуги» для жінок та дівчат (Королівство Пруссія)


== Титули ==
19 липня 1822 — 28 червень 1843: Її Королівська Високість Принцеса августа Кембридзька
28 червня 1843 — 6 вересня 1860: Її Королівська Високість Наслідна Велика герцогиня Мекленбург-Стреліцька
6 вересня 1860 — 30 травень 1904: Її Королівська Високість Велика герцогиня Мекленбург-Стреліцька
30 травня 1904 — 5 грудня 1916: Її Королівська Високість Овдовівша Велика герцогиня Мекленбург-Стреліцька


== Родовід ==


== Примітки ==


== Посилання ==