revision: 37257063
title: Enter-music
url: https://uk.wikipedia.org/wiki/Enter-music


---

Enter-music (раніше — Enter) — колишній український музичний телеканал. Розпочав мовлення 1 червня 2001 року та припинив 14 квітня 2012 року. Входив до U.A. Inter Media Group. Телеканал був замінений дитячим телеканалом Піксель TV.


== Опис ==
Історія каналу розпочалась 1 липня 2001 року. Перший живий ефір був проведений 22 квітня 2002 року, коли стартувала ранкова програма "RUNОЩІ".
Ефір будувався за блоковим модульним принципом (тобто, окремі регулярні програми) із додавання інтерактивних послуг для глядачів. В музичному аспекті канал орієнтувався в першу чергу на українських виконавців, у другу — на світових, у третю — на виконавців з інших країн СНД. За словами першого програмного директора каналу Віталія Бардецького, головним напрямком каналу був альтернативний поп, який не брали на інші музичні медіа.З 1 липня 2005 року Enter-music почав транслювати програми російського музичного каналу «MTV Росія», що викликало деякий резонанс, але з 1 січня 2006 року припинив через рішення Національної ради з питань телебачення та радіомовлення. Нацрада пояснювала своє рішення тим, що ретрансляція російського каналу не вписується у ліцензійні умови каналу ENTER Music, а суборенда каналу суперечить українському законодавству.
На початку 2009 року відбувся перезапуск каналу, який став більш інформаційним та від альтернативної музики перейшов до популярної.
Закриття каналу у квітні 2012 року його директор, Юрій Молчанов, пояснював перенасиченням українського ефіру музичними каналами та падінням популярності музичних каналів взагалі, адже із розвитком інтернету і онлайн-трансляцій та подкастів, де користувач може сам вибирати музику, значно знизився інтерес до музичного телебачення, де музика підбирається редактором.


== Телепрограми ==
Performance — трансляції наживо концертів, церемоній MTV, VH1 тощо.
Document — біографії відомих музикантів, документальні фільми на музичну тематику.
RE: ставрація — програма присвячена музиці 1970-х — 1990-х років.
News — новини шоу-бізнесу.
Artist Active — інтерв'ю з музикантами.
Enter-mail — музичні кліпи за заявками телеглядачів.
SMS Top 20 — музичний чарт, створений на основі голосування через SMS від глядачів.


== Примітки ==


== Джерела ==
Сайт Enter music в Архіві українських сайтів


== Посилання ==
Закрытие канала Enter: месяц без музыки. afisha.bigmir.net. Афиша bigmir)net. 11 травня 2012 р. Архів оригіналу за 17 лютого 2015. Процитовано 17 лютого 2015.  (рос.)
Enter Music перетвориться на інформаційно-музичний канал. www.telekritika.ua. «Телекритика». 27 жовтня 2008 р. Архів оригіналу за 17 лютого 2015. Процитовано 17 лютого 2015. 
Enter-music стає каналом «Піксель-ТВ». www.telekritika.ua. «Телекритика». 11 квітня 2012 р. Архів оригіналу за 25 грудня 2014. Процитовано 17 лютого 2015. 
Причины переформатирования Enter Music на детский канал «Пиксель». 14 квітня 2012 р. Архів оригіналу за 17 лютого 2015. Процитовано 17 лютого 2015.  (рос.)
Канал Enter Music прекрашает свое существование. www.companion.ua. 13 квітня 2012 р. Архів оригіналу за 17 лютого 2015. Процитовано 17 лютого 2015. 
Призрак Enter Music бродит по Интеру. 24 квітня 2012 р. Архів оригіналу за 5 лютого 2015. Процитовано 17 лютого 2015.  (рос.)