revision: 39769493
title: "\u0424\u0440\u0435\u0434\u0435\u0440\u0456\u043A\u0430 \u041A\u0430\u0440\u043E\
  \u043B\u0456\u043D\u0430 \u041B\u0443\u0457\u0437\u0430 \u0413\u0435\u0441\u0441\
  \u0435\u043D-\u0414\u0430\u0440\u043C\u0448\u0442\u0430\u0434\u0442\u0441\u044C\u043A\
  \u0430"
url: https://uk.wikipedia.org/wiki/%D0%A4%D1%80%D0%B5%D0%B4%D0%B5%D1%80%D1%96%D0%BA%D0%B0_%D0%9A%D0%B0%D1%80%D0%BE%D0%BB%D1%96%D0%BD%D0%B0_%D0%9B%D1%83%D1%97%D0%B7%D0%B0_%D0%93%D0%B5%D1%81%D1%81%D0%B5%D0%BD-%D0%94%D0%B0%D1%80%D0%BC%D1%88%D1%82%D0%B0%D0%B4%D1%82%D1%81%D1%8C%D0%BA%D0%B0


---

Фредеріка Кароліна Луїза Гессен-Дармштадтська (нім. Friederike Caroline Luise von Hessen-Darmstadt), (20 серпня 1752—22 травня 1782) — принцеса Гессен-Дармштадтська, дочка принца Георга Вільгельма та графині Лейнінген-Фалькенбурзької Марії Луїзи, дружина принца Мекленбург-Стреліцького Карла.


== Біографія ==
Фредеріка Кароліна Луїза народилась 20 серпня 1752 року у Дармштадті. Вона була першою дочкою та третьою дитиною в родині принца Гессен-Дармштадтського Георга Вільгельма та його дружини Марії Луїзи Лейнінген-Фалькенбурзької.

У 16 років вона пошлюбилася із 26-річним принцом Мекленбург-Стреліцьким Карлом, молодшим братом правлячого герцога Мекленбург-Стреліца Адольфа IV. Весілля відбулося 18 вересня 1768 року у Дармштадті. У шлюбі за 13 років народила десятеро дітей:
Шарлотта (1769—1818) — одружена із герцогом Фрідріхом Саксен-Хільдбурґхаузенським, мала дванадцятеро дітей;
Кароліна (1771—1773) — померла немовлям;
Георг (1772—1773) — помер немовлям;
Тереза (1773—1839) — одружена із п'ятим принцом Турн-унд-Таксіс Карлом Олександром, з яким мала семеро нащадків, а також двох позашлюбних дітей;
Фрідріх (1 вересня—5 листопада 1774) — помер немовлям;
Луїза (1776—1810) — одружена з королем Пруссії Фрідріхом Вільгельмом III, мала дев'ятеро дітей;
Фредеріка (1778—1841) — була тричі одружена: вперше — з прусським принцом Людвігом Карлом, братом чоловіка її сестри Луїзи, вдруге — з принцом Солмс-Браунфельським Фрідріхом Вільгельмом; втретє — з королем Ганновера Ернстом Августом I, мала десятеро дітей;
Георг (1779—1860) — наступний герцог Мекленбург-Стрелицький, одружений із Марією Гессен-Кассельською, мав четверо дітей;
Фрідріх (1781—1783) — помер немовлям;
Августа Альбертіна (19—20 травня 1782) — померла немовлям.Померла Фредеріка 22 травня 1782 року за три дні після народження молодшої дочки, у віці 29 років, від ускладнень, що виникли під час пологів. Похована у Новій крипті церкви іоанітів у Мірові.Через два роки Карл одружився вдруге з її рідною сестрою Шарлоттою, яка згодом також померла при народженні дитини.


== Генеалогія ==


== Примітки ==


== Література ==
Carl Friedrich Günther: Anekdoten, Charakterschilderungen und Denkwürdigkeiten aus der Hessischen …[2]
Luise Schorn-Schütte: Königin Luise [3]


== Посилання ==
Гессен-Дармштадт (англ.)
Профіль на Geneall.net (нім.)
Профіль на Thepeerage.com (англ.)
Генеалогія Фредеріки Кароліни (англ.)
Генеалогія Карла Мекленбург-Стреліцького (англ.)