revision: 39684948
title: "\u0424\u0440\u0435\u0434\u0440\u0456\u043A \u041F\u0430\u0446\u0456\u0443\u0441"
url: https://uk.wikipedia.org/wiki/%D0%A4%D1%80%D0%B5%D0%B4%D1%80%D1%96%D0%BA_%D0%9F%D0%B0%D1%86%D1%96%D1%83%D1%81


---

Фредрік Паціус (фін. Fredrik Pacius, оригінальне ім'я Фрідріх Паціус, нім. Friedrich Pacius, 19 березня 1809, Гамбург — 8 січня 1891, Гельсінкі) — фінський композитор, скрипаль і диригент німецького походження, автор національного гімну Фінляндії.


== Біографія ==
Паціус закінчив школу Іоханнеум в Гамбурзі в 1828 році, де навчався у Людвіга Шпора і Моріца Гауптмана, і став концертмейстером у Стокгольмської Королівської капелі. У 1834 році Паціус був призначений музичним керівником Університету Гельсінкі, ставши в 1860 професором, а в 1877 почесним доктором. Паціус багато зробив для організації музичної справи у Фінляндії, організувавши в Гельсінкі музичне товариство, студентський хор та оркестр, якими керував і для яких складав.

У своїй музичній творчості Фредрік Паціус прагнув поєднувати німецьку романтичну традицію і фінські народні мотиви. У 1848 він поклав на музику вірш Рунеберга «Наш край», написаний шведською мовою (швед. Vårt land). Ця пісня набула великої популярності, 1899 року вона була перекладена П. Каяндером на фінську мову і в цьому перекладі була визнана національним гімном Швеції. Пізніше, Йоганн Вольдемар Яннсен зробив написав до пісні свій текст естонською мовою, і з 1920 року мелодія Паціуса стала також мелодією естонським гімном.
У 1852 Паціус написав на лібрето Захаріуса Топеліус оперу «Полювання короля Карла» (швед. Kung Karls jakt, фін. Kaarle-kuninkaan metsästys). Ця опера шведською мовою стала першою оперою, написаною фінським композитором.


== Список творів Паціуса ==


=== Опери ===
Полювання короля Карла (швед. Kung Karls jakt, 1852)
Лорелея (зингшпіль, швед. Loreley, 1860)
Принцеса Кіпру (швед. Prinsessan А. В. Cypern, 1868)


=== Інші твори ===
Симфонія ре мінор (1850)
Увертюра мі-бемоль мажор (1826)
Концерт для скрипки з оркестром фа-дієз мінор (1845)
Струнний квартет фа-дієз мажор (1826)
Кантати, хори, пісні


== Посилання ==
Сайт, присвячений композитору