revision: 37760703
title: "\u0410\u043C\u0430\u0437\u043E\u043D\u0456\u044F (\u0444\u0456\u043B\u044C\
  \u043C)"
url: https://uk.wikipedia.org/wiki/%D0%90%D0%BC%D0%B0%D0%B7%D0%BE%D0%BD%D1%96%D1%8F_(%D1%84%D1%96%D0%BB%D1%8C%D0%BC)


---

«Амазонія» (фр. Amazone) — кінофільм французького режисера Філіппа де Брока, з Жан-Полем Бельмондо у головній ролі. Прем'єра фільму відбулася 21 червня 2000 року.


== Сюжет ==
Едуард (Жан-Поль Бельмондо), колишній дантист, який вкрав на копальнях смарагди, ховається у нетрях Амазонки від поліції. Він живе у невеликому селі в глибині тропічного лісу та збирає комах для аптеки, щоб заробити на квиток до Франції. Раптом звідкись в селі з'являється дівчинка Лулу. Едуард без особливого бажання починає піклуватися про неї, так і не з'ясувавши, звідки вона. Незабаром його чекає ще одне дивне знайомство — молода вчена Марго направляється у те ж село на пошуки слідів інопланетної цивілізації. З тією ж метою у Амазонії виявляються і представники спецслужб Франції, намагаючись випередити Марго, яка спершу співпрацювала з ними. Згодом з'ясовується, що об'єктом пошуків є Лулу, яка потрапила на землю з далекої планети, щоб дізнатися, що таке любов і смерть. Едуард і Марго намагаються врятувати Лулу від французьких спецслужб і допомогти їй потрапити на свою планету. Вони повинні встигнути до повного місяця, інакше Лулу загине.


== У ролях ==


== Знімальна група ==
Режисер — Філіпп де Брока
Сценаристи — Філіпп де Брока, Серж Фрідман
Оператор — Жан-Франсуа Робен
Композитор — Александр Деспла
Продюсери — Крістін Гозлан, Ален Сард


== Посилання ==
Амазонія на сайті IMDb (англ.)