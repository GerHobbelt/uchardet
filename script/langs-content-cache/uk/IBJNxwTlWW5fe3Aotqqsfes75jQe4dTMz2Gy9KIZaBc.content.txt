revision: 37630330
title: "\u041C\u0456\u0439 \u043F\u043E\u043B\u0456\u0446\u0435\u0439\u0441\u044C\u043A\
  \u0438\u0439"
url: https://uk.wikipedia.org/wiki/%D0%9C%D1%96%D0%B9_%D0%BF%D0%BE%D0%BB%D1%96%D1%86%D0%B5%D0%B9%D1%81%D1%8C%D0%BA%D0%B8%D0%B9


---

«Мій поліцейський» (англ. My Policeman) — американська романтична драма 2022 року від режисера Майкла Ґрандаджа. Сюжет заснований на однойменному романі англійської письменниці Бетан Робертс. В фільмі знялись: Гаррі Стайлс, Емма Коррін, Джина Маккі, Лайнас Роуч, Девід Доусон і Руперт Еверетт.
Світова прем'єра картини відбулась 11 вересня 2022 року на Міжнародному кінофестивалі у Торонто. 21 жовтня 2022 року відбулась прем'єра в США, а з 4 листопада 2022 року фільм транслюється на сервісі Prime Video. Картина отримала змішані відгуки критиків, які високо оцінили акторську гру Девіда Доусона але розкритикували режисерську роботу і сценарій.


== Сюжет ==
1950-ті роки, Англія. Шкільна вчителька Маріон закохується у поліцейського Тома. Дівчина ще не знає, що Тому подобається мистецтвознавець Патрік. Через соціальні обмеження тих часів Том вирішує ігнорувати свої почуття до Патріка та одружується з Маріон. Минає 40 років. У будинку пари все змінюється, коли до них у гості приїжджає їхній старий друг-інвалід Патрік. Його поява викликає спогади про спільне минуле Тома та Патріка.


== Акторський склад ==
Гаррі Стайлс в ролі юного Тома Берджесса
Емма Коррін в ролі юної Маріон Тейлор
Девід Доусон в ролі юного Патріка Хейзлвуда
Лайнас Роуч в ролі Тома Берджесса
Джина Маккі в ролі Маріон Тейлор
Руперт Еверетт в ролі Патріка Хейзлвуда


== Примітки ==


== Посилання ==
Мій поліцейський на сайті IMDb (англ.)