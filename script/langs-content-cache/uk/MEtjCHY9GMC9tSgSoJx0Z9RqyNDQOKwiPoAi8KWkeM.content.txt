revision: 38440916
title: "\u0424\u0440\u0435\u0434\u0435\u0440\u0456\u043A \u0411\u0435\u0491\u0431\u0435\
  \u0434\u0435"
url: https://uk.wikipedia.org/wiki/%D0%A4%D1%80%D0%B5%D0%B4%D0%B5%D1%80%D1%96%D0%BA_%D0%91%D0%B5%D2%91%D0%B1%D0%B5%D0%B4%D0%B5


---

|Примітки= 

Фредерік Беґбеде́ або Фредерік Беґбедер (фр. Frédéric Beigbeder; нар.21 вересня 1965, Нейї-сюр-Сен) — французький прозаїк, публіцист, літературний критик, редактор, сценарист, актор та режисер. Вважається одним з найцікавіших сучасних письменників Франції.


== Життєпис ==
Фредерік Беґбеде народився 21 вересня 1965 року у передмісті Парижа Неї-сюр-Сен. Його мати — перекладач «жіночих» романів (зокрема творів Барбари Картленд), батько — керівник кадрової агенції, брат — Шарль Беґбедер, бізнесмен. Після навчання у ліцеях Монтеня (Lycée Montaigne) та Луї-ле-Грана (Louis-le-Grand) він поступає на політичні студії до університету (Institut d'Etudes Politiques de Paris ).
У 25 років цей закоренілий гуляка, організатор вечірок у Castel (модний нічний клуб в Парижі) видає свій перший роман «Щоденник молодого ідіота». Відтоді він співпрацював з різними журналами (Globe, Elle, Voici), вигадував рекламні слогани для Young and Rubicam, з'являєвся на телебаченні (Paris Première), знявся в порнографічному фільмі «Донька лодочника» (з участю зірки жанру Естель Дезанж (Estelle Desanges)), керував журналом NRV та продовжував писати. Після звільнення з Young and Rubicam він написав книгу «99 франків».
Про свою творчість автор говорить так: «У кожній з моїх книг я щось втрачаю: „Відпустка у комі“ — 10 років нічного життя, „Кохання триває три роки“ — мою колишню дружину, „99 франків“ — 10 років реклами. Я за літературу „випаленої землі“. Щоб позаду залишалися палаючі руїни. Це так як ментальний стриптиз. Ось я літературний Чіп і Дейл.»
Фредерік Беґбеде цікавиться не лише літературою, але й рекламою, телебаченням, журналістикою. Веде колонку в виданні «Le Figaro Magazine» з 2010 року. Фредерік Беґбеде є засновником літературної премії, яка щорічно присуджується перспективним французьким авторам «Prix de Flore». Разом із Жан-Марі Перьє є співавтор документального фільму про Джерома Селінджера.
Фредерік Беґбеде також:

засновник і головний редактор журналу «GENEREUX» у 1992
засновник і головний редактор журналу «DELUXE» у 1993
співвласник і головний редактор журналу «NRV» (1996)
засновник і генеральний секретар «Prix de Flore» (від 1994)
засновник і президент клубу «CACA» (1984—1993)17 вересня 2016 року, на Форуму видавців у Львові Фредерік Беґбеде представив свої чотири книги в українському перекладі — «99 франків», «Уна і Селінджер», «Кохання живе три роки» та «Бесіди нащадка епохи».
Його сестра Жеральдіна Беґбеде - сценаристка та письменниця.


== Бібліографія ==
Романи«Спогади пришелепуватої молодої людини» (Mémoire d'un jeune homme dérangé, 1990)
«Відпустка у комі» (Vacances dans le coma, 1994)
«Кохання живе три роки» (L'amour dure trois ans, 1997)
«99 франків» (99 francs, 2000)
«Windows on the world» (Windows on the World, 2003)
«Романтичний егоїст» (L'égoïste romantique, 2005)
«Ідеаль, або На поміч, пардон» (Au secours pardon, 2007)
«Французький роман» (Un roman français, 2010)
«Уна і Селінджер» (Oona & Salinger, 2014)
«Життя без краю» (Une vie sans fin, 2018)Новели«Барбі» (Barbie, 1998)
«Історійки під екстезі» (Nouvelles sous ecstasy, 1999)
«Кинути Лавіла» (Quitter Lavil, 2000)Ессе«Останній інвентар перед ліквідацією» (Dernier inventaire avant liquidation, 2001)
«Перші підсумки після Апокаліпсису» ( Premier bilan après l'Apocalypse, 2011)Ітерв'ю«Я й сам собі не вірю: діалог між єпископом та невіруючим» (Je crois moi non plus: Dialogue entre un évêque et un mécréant, 2004)
«Тихі бесіди» (Conversation muette, 2004)
«Бесіди нащадка епохи» (Conversations d'un enfant du siècle, 2015)


== Переклади українською ==
«Історійки під екстезі»; Переклад з фр. М. О. Ілляшенко, О. М. Ногіна. – Харків: Фоліо, 2004. — 126 с. ISBN 966-03-2605-X
«14,99 €» («99 франків»); Переклад з фр. М. О. Ілляшенко, О. М. Ногіна. – Харків: Фоліо, 2004. — 256 с. ISBN 978-966-2542-62-2
«Windows on the world»; Переклад з фр. Р. В. Мардер, О. М. Ногіна Фоліо, 2006. — 288 с. ISBN 978-966-03-2980-6
«Романтичний егоїст»; Переклад з фр. Р. В. Мардер, О. М. Ногіна Фоліо, 2007.– 283 с. ISBN 978-966-03-3634-9
«Простіть і відпустіть» («Ідеаль, або На поміч, пардон»); Переклад з фр. Микола Луцюк. Фоліо, 2008.– 256 с. ISBN 978-966-03-4277-4
«Французький роман»; Переклад з фр. Леонід Кононович. Фоліо, 2011.– 190 с. ISBN 978-966-03-5154-7
(передрук) «Французький роман»; Переклад з фр. Леонід Кононович. – KM Publishing, 2017. — 256 с. ISBN 978-617-7489-99-2«Уна і Селінджер»; Переклад з фр. Леонід Кононович. – KM Publishing, 2015. – 320 с. ISBN 978-617-538-400-8
«Бесіди нащадка епохи»; Переклад з фр. Леонід Кононович. – KM Publishing, 2016. – 320 с. ISBN 978-966-923-096-6
«Кохання живе три роки»; Переклад з фр. Леонід Кононович. – KM Publishing, 2016. — 192 с. ISBN 978-966-97554-9-0
(передрук) «Кохання живе три роки»; Переклад з фр. Леонід Кононович. – KM Publishing, 2017. — 192 с. ISBN 978-617-7535-00-2 (КМ The BEST)
«99 франків» («14,99 €»); Переклад з фр. Леонід Кононович. – KM Publishing, 2016. — 256 с. ISBN 978-617-7409-30-3
(передрук) «99 франків» («14,99 €»); Переклад з фр. Леонід Кононович. – KM Publishing, 2017. — 320 с. ISBN 978-617-7535-01-9 (КМ The BEST)
«Ідеаль, або На поміч, пардон» («Простіть і відпустіть»); Переклад з фр. Леонід Кононович. – KM Publishing, 2018. — 256 с. ISBN 978-617-7535-89-7
«Життя без краю». Переклад з фр.?. – KM Publishing, 2018. — ? с. ISBN 978-966-948-126-9


== Фільмографія ==
2006 «Який ти прекрасний!» / Comme t'y es belle! — Іван
2007 «99 франків» / 99 francs — стюардеса / хлопець на дискотеці
2011 «Славне містечко» / Beur sur la ville
2012 «Кохання живе три роки» — солдат (у титрах не вказаний)
2015 «Лоло» / Lolo — камео
2015 «Єва і Леон» / L'Echappée Belle — Річард
2016 «На поміч, пардон» / Au secours pardon


== Примітки ==


== Посилання ==
Українські переклади в бібліотеці AeLib
Рецензія на роман Фредеріка Бегбедера «Уна і Селінджер» // UaModna, 21 вересня 2015
Фредерік Беґбеде. 99 франків. Новели під екстазі
Дзик Р. А. Ф. М. Достоєвський в романі Ф. Бегбеде «Простіть і відпустіть»: інтертекстуальний аспект[недоступне посилання з липня 2019] / Р. А. Дзик // Вісник Львівського університету. Серія «Іноземні мови»: збірник наукових праць. — Львів: Львівський нац. ун-т, 2011. — С. 103—109.