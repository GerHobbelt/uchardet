revision: 39751056
title: "\u0410\u0437\u0431\u0443\u043A\u0430 \u041C\u043E\u0440\u0437\u0435"
url: https://uk.wikipedia.org/wiki/%D0%90%D0%B7%D0%B1%D1%83%D0%BA%D0%B0_%D0%9C%D0%BE%D1%80%D0%B7%D0%B5


---

Азбука Морзе (телеграфна азбука) — названа за ім'ям розробника Семюела Морзе, який запропонував її в 1838. Відтворення графічних знаків комбінації крапок і тире це її головна функція. За одиницю часу приймається тривалість однієї точки. Тривалість тире дорівнює трьом крапкам. Пауза між елементами одного знака — одна крапка, між знаками в слові — 3 крапки, між словами — 7 крапок.


== Телеграфна абетка ==
Якщо ж говорити про саму телеграфну абетку (систему кодування символів короткими і довгими сигналами для передачі їх по лініях зв'язку, відому як «код Морзе» або «морзянка»), яку застосовують зараз, то вона істотно відрізняється від тієї, що запропонував у 1838 р. С. Морзе, хоча деякі дослідники вважають, що її автором був Альфред Вейл — партнер Самюеля Морзе по бізнесу, відомий тим, що ввів «комерційний код» з груп по 5 символів. Треба зауважити, що вихідна таблиця «коду Морзе» разюче відрізнялася від тих кодів, що сьогодні звучать на аматорських діапазонах. У ній, по-перше, використовувалися посилки трьох різних тривалостей («точка», «тире» і «довге тире» — в 4 рази довше «точки»). По-друге, деякі символи мали паузи усередині своїх кодів.
Принцип кодування азбуки Морзе виходить з того, що літери, які найчастіше вживаються в англійській мові, кодуються простішими сполученнями крапок і тире. Це робить освоєння абетки Морзе простіше, а передачі — компактніше.
Передаватися і прийматися азбука Морзе може з різною швидкістю — це залежить від можливостей і досвіду радистів. Зазвичай середньої кваліфікації радист працює в діапазоні швидкостей 60 — 100 знаків на хвилину. Рекорди за швидкісними прийому-передачі знаходяться в діапазоні швидкостей 220—260 знаків за хвилину.
Ручна передача азбуки Морзе проводиться за допомогою телеграфного ключа або електронного ключа, також можливо передавати сигнали, різноманітними візуальними засобами, наприклад за допомогою ліхтаря або сигнальної штори. Прийом коротких стандартних повідомлень може бути прийнятий без запису, але звичайно весь прийнятий текст повинен бути записаний або вручну, або на друкарській машинці. При прийомі досвідчені радисти роблять запис з відставанням на кілька знаків, що робить прийом спокійнішим і надійним та є показником майстерності того хто приймає.
Азбука Морзе є першим цифровим способом передачі інформації. Телеграф та радіотелеграф спочатку використовували азбуку Морзе; пізніше стали застосовуватися код Бодо та ASCII, які зручніші для автоматизації. Втім, зараз і для азбуки Морзе є засоби автоматичної генерації та розпізнавання, наприклад вільно розповсюджується програма для персонального комп'ютераCwType. Крім того, радіоаматорами розроблена безліч апаратних декодерів азбуки Морзе на базі мікроконтролерів.
Для передачі кирилиці використовувалися коди схожих латинських букв; ця відповідність алфавітів пізніше перейшла в МТК-2, а потім в KOI-7 і KOI-8 (проте в абетці Морзе букві Q відповідає Щ, а в МТК і KOI — Я).
В 2004 Міжнародний союз електрозв'язку (МСЕ) ввів в азбуку Морзе новий код для символу @, для зручності передачі адрес електронної пошти.
На практиці замість візуального заучування комбінацій крапок та тире запам'ятовують так званий «наспів» (мнемонічну словесну форму), що звучанням нагадує звуковий сигнал, яким закодовано певну літеру, цифру чи розділовий знак.


== Азбука Морзе українською мовою ==
Існує щонайменше два варіанти азбуки Морзе українською мовою, які незначно відрізняються. Один з них використовується Пластом. Інший описаний у Додатку 27 до Регламенту аматорського радіозв'язку України.
Словесні наспіви сприяють полегшеному слуховому сприйняттю комбінацій сигналів азбуки Морзе. Нижче наводяться українські наспіви азбуки Морзе, що зазвичай використовувалась радистами. Строгих критеріїв використання наспівок не було. Могли створюватись і власні наспіви, якщо це допомагало краще сприймати потік звукових сигналів.
Стандартом довжини звукових (або світлових) сигналів вважається, коли довгий сигнал (що позначається тире) втричі довший за короткий (що позначався крапкою), пауза між звуковими сигналами одного символу дорівнює тривалості короткого сигналу, пауза між символами дорівнює тривалості довгого сигналу, пауза між словами — тривалості двох довгих сигналів.

Цифри та знаки:

Коди цифр простіше запам'ятати, знаючи, що кожен з них складається з 5 сигналів (крапок чи тире), цифри 0—5 мають стільки ж крапок на початку, як значення цифри, а цифри 6—9 — стільки крапок укінці, скільки не вистачає до десяти, решта сигналів у коді — тире. Регламенту аматорського радіозв'язку України також дозволяє у контексті «цифрових текстів» (довгих послідовностей цифр) зливати послідовності тире в нулі і дев'ятці у одне довге тире.


== Абревіатури ==
Часто для прискорення радіообміну використовуються абревіатури, умовні вирази та спеціальні «Q-коди», наприклад:

CQ — викликаю всіх
OM — друже, приятелю
PSE — будь ласка
RX — приймач
TX — передавач
QSL — підтверджую прийом
QRZ? — хто мене викликає?
SK — кінець зв'язку
55 — дружнє «рукостискання»
73 — найкращі побажання
88 — любов і поцілунок (жартівливо адресується жінкам-радистам).
99 — не бажаю з Вами працювати


== Альтернативне відображення кодів ==
Деякі методи навчання або вивчення азбуки Морзе.


== Переваги ==
Висока перешкодозахищеність при прийомі на слух в умовах сильних радіоперешкод;
Можливість кодування вручну;
Запис і відтворення сигналів найпростішими пристроями.


== Недоліки ==
Неекономічність, на передачу одного знака коду потрібно в середньому 9,5 елементарних посилок;
Мала придатність для букводрукуючого прийому;
Низька швидкість телеграфування


== SOS ==
Сигнал  SOS забороняється подавати, якщо немає неминучої загрози для життя людей або судна на морі. SOS подається без пауз між буквами: «· · · - - - · · ·» (три крапки, три тире, три крапки), тобто як одна довга буква. Хоча часто вважається, що SOS є абревіатурою від «Save our souls» (врятуйте наші душі) або «Save our ship» (врятуйте наш корабель), насправді він був обраний через простоту передачі та запам'ятовування, до того ж передається не так як всі абревіатури (окремими літерами), а єдиною літерою.
 SOS


== Див. також ==
Автоматичний датчик коду Морзе
Телеграфний ключ


== Примітки ==


== Посилання ==
«SuperAldis» An aldis lamp and heliograph simulator. [Архівовано 17 грудня 2007 у Wayback Machine.](англ.)
UltraMorse A free Morse code simulator [Архівовано 11 грудня 2007 у Wayback Machine.](англ.)
Вся информация об азбуке Морзе. Можно скачать программы, позволяющие легче запомнить язык.(рос.)
Сайт вивчення та вдосконалення знань азбуки Морзе онлайн українською та іншими мовами. [Архівовано 6 жовтня 2017 у Wayback Machine.](укр.)