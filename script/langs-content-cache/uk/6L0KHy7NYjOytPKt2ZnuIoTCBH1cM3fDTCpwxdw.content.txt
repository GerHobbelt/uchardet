revision: 38834439
title: "\u0421\u0442\u0430\u0432"
url: https://uk.wikipedia.org/wiki/%D0%A1%D1%82%D0%B0%D0%B2


---

Став або ставок — штучна водойма для зберігання води з метою водопостачання, зрошення, розведення риби (ставкове рибне господарство) і водоплавної птиці, а також для санітарних і спортивних потреб. Невеликі копані ставки для розведення й утримання риби називають са́жалками, са́жавками, копа́нками (діал. са́джалка, са́джавка).


== Загальна характеристика ==
Стави викопують або створюють, будуючи на невеличких річках і в природних улоговинах (балках тощо) греблі. Відповідно до 1 статті Водного кодексу України ставком вважається штучно створена водойма місткістю не більше 1 млн м³ (понад 1 млн м³ — водосховище). Ставки наповнюються водою завдяки поверхневому та підземному стокам.
В Україні є майже 28 000 ставків (за іншими даними — понад 49 400 ставків загальною площею понад 2890 км²). Вони утримують понад 3969 млн м³ води. Для порівняння, кількість озер в Україні понад 3 000 із загальною площею 2 тис. км². Ставки розміщено нерівномірно; найбільше їх на Східному Поділлі (зокрема у Вінницькій області) і на Придніпровській височині.
В оренді (передано місцевими органами виконавчої влади та органами місцевого самоврядування) перебуває 17860 ставків, або 36 % від загальної кількості їх в країні.

		
		


== Див. також ==
Водосховище
Озеро
Водойма
Стариця
Стави України
Росовий ставок


== Примітки ==


== Література ==
Водний фонд України : Штучні водойми — водосховища і ставки : Довідник / За ред. В. К. Хільчевського, В. В. Гребеня. — К. : Інтерпрес, 2014. — 164 с.


== Посилання ==
Став // Українська мала енциклопедія : 16 кн. : у 8 т. / проф. Є. Онацький. — Накладом Адміністратури УАПЦ в Аргентині. — Буенос-Айрес, 1965. — Т. 7, кн. XIV : Літери Сен — Сті. — С. 1829-1830. — 1000 екз.(рос.) Рибальські ставки України. [Архівовано 11 квітня 2011 у Wayback Machine.]
(рос.) Як збудувати ставок.
(рос.) Ставок Червоний Маяк