revision: 39647508
title: "\u041F\u0430\u0441\u043A\u0443\u0430 \u041A\u0440\u0456\u043A (\u041E\u0440\
  \u0438\u043D\u0434\u0436-\u0412\u043E\u043B\u043A)"
url: https://uk.wikipedia.org/wiki/%D0%9F%D0%B0%D1%81%D0%BA%D1%83%D0%B0_%D0%9A%D1%80%D1%96%D0%BA_(%D0%9E%D1%80%D0%B8%D0%BD%D0%B4%D0%B6-%D0%92%D0%BE%D0%BB%D0%BA)


---

Паскуа Крік (англ. Pascua Creek) — річка на межі округів Ориндж-Волк (Беліз) та Кайо. Довжина до 25 км. Свої води несе поміж пагорбів Ялбак та заболочених лісів-джунглів середини Белізу.
Протікає південною територією округу Ориндж-Волк з заходу на схід. Витік річки в густих лісах округу Ориндж-Волк, на невеличкому підвищенні, яке є південною межею Пагорбів Ялбак (Yalbac Hills), та низовини, яка  є складовою частиною Юкатанської низовини, зокрема, заболочених рівнин Юкатанської платформи.
У верхів'ях річище неглибоке з берегами-кручами, протікає в заболочених нетрях і далі вже в'ється поміж десятка менших тропічних озер-боліт. Річка наповнюється кількома місцевими потоками та водами боліт й озер. На її нестійких берегах белізці не селилися, оскільки пойма річки доволі заболочена. Уже з середини своєї течії, річка формує ширший видолинок (інколи шириною в 100 м), заповнений болотами та старицями. А поготів, вона так оминає Пагорби Ялбак і простує в нетрях джунглів та боліт низовини, уже несучи свої води до — Лейборінґ Крік (Labouring Creek). 
Флора і фауна річки притаманна саме тропічній флорі та фауні. Річка є зарибленою, а на її берегах водяться сотні видів птахів, комах. У серединній течії річки, на підвищенні, белізці провели меліоративні роботи і почали вести господарську діяльність поруч річки (сільське господарство та нафтовидобувний промисел).


== Див. також ==
Список річок Белізу


== Примітки ==


== Посилання ==

Річки Белізу на фізичній карті країни;
Гідрографія Белізу