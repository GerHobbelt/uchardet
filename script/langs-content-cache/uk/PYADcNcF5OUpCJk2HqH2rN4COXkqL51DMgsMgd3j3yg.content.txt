revision: 37001055
title: De Hef
url: https://uk.wikipedia.org/wiki/De_Hef


---

Де-Геф (нід. Hefbrug, De Hef, офіційно Koningshavenbrug) — колишній залізничний міст у Роттердамі (Нідерланди) на залізниці Бреда-Роттердам, головній лінії з Роттердама на південь, тобто Бреда, Розендал, і далі до Антверпена та Брюсселя. Пролягає від острова Нордерейланда через Конінгсхавен до району Феєнорда.


== Будівництво ==
Опори мосту датуються 1878 роком. Середній проліт спочатку був розроблений як поворотний міст, але це виявилося завадою для транспорту. Після того, як 2 листопада 1918 року німецький корабель «Кандельфельс» протаранив та збив поворотний міст зі свого стовпа, поворотний міст замінено на підйомний.
Підйомний міст від П. Йостінга і був побудований у жовтні 1927 р. Через рік Йоріс Івенс зняв про нього авангардний фільм під назвою «Де Брюг» (укр. Міст). У 2007 році Оскар ван Діллен написав музику до цього німого фільму разом зі своїм Струнним квартетом 2.


== аварія 1978 року ==
У 1978 році сталася серйозна аварія, коли Nedlloyd Bahrain урізався в міст під час свого першого рейсу з верфі Van der Giessen-De Noord, порушивши залізничний рух на кілька тижнів.


== Заміна тунелем ==
З 1993 року старе наземне полотно залізничної лінії від вокзалу Роттердам-Сентрал через Роттердам-Блак до Роттердама-Зейд замінено підземною дорогою через тунель Віллемспор. Це зробило мости Binnenrotteviaduct (знаний ще як Luchtspoor), Willemspoorbrug і De Hef зайвими для залізничного руху. Перші два мости знесли. Тільки Де-Геф зостався як промисловий пам'ятник після протесту роттердамців проти знесення. З 2000 року міст занесено до списку пам'яток Rijksmonument.


== Розгляд демонтажу задля проходу яхти ==
У лютому 2022 року було оголошено, що підйомний елемент мосту буде на час демонтований для проходу новозбудованої 127 м яхти «Y721», що належить засновнику Amazon Джеффу Безосу та прямує до Північного моря.


== Галерея ==

		
		
		
		
		
		
		


== Посилання ==
Koningshavenbrug De Hef [Архівовано 8 лютого 2022 у Wayback Machine.] Gemeente Rotterdam (голландська)


== Примітки ==