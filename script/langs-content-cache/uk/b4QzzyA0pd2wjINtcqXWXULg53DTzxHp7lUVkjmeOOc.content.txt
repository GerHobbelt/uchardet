revision: 38408135
title: "\u0423\u043A\u0440\u0430\u0457\u043D\u0446\u0456 \u0432 \u0406\u0441\u043F\
  \u0430\u043D\u0456\u0457"
url: https://uk.wikipedia.org/wiki/%D0%A3%D0%BA%D1%80%D0%B0%D1%97%D0%BD%D1%86%D1%96_%D0%B2_%D0%86%D1%81%D0%BF%D0%B0%D0%BD%D1%96%D1%97


---

Українська діаспора в Іспанії — українська національна спільнота, яка постійно проживає на території Іспанії.


== Історія ==
Формування української діаспори в Іспанії розпочалося після Другої світової війни, коли у важкі повоєнні роки перша група українців-студентів прибула до Мадрида в пошуках кращої долі. Саме тоді утворилося перше українське товариство «Обнова» релігійно-конфесійного спрямування. У період так званих «застійних» років еміграція в Іспанію мала здебільшого політичний характер і була нечисленною.


== Сьогодення ==
На початку 1990-х років, після розвалу СРСР, виникла нова хвиля міграції на захід, в тому числі до Іспанії, яка набувала вже економічних ознак. Остання «четверта» хвиля припадає приблизно на середину 1990-х років і зумовлюється економічними причинами — втратою робочих місць, доходів населення, особливо в сільській місцевості, комерціалізацією відносин тощо.
Останнім часом іспанське законодавство значно обмежило іноземну присутність у країні, проте українська діаспора чисельно зростає, в першу чергу за рахунок «трудових» мігрантів, та вже нараховує за оцінками іспанської сторони понад 100 тис. осіб (жінки — 65 %, чоловіки — 35 %). З цієї кількості 50 % мають легальний статус, інші є нелегалами. Близько 70 % — вихідці з Західної України . Найбільше українців у містах: Мадрид, Барселона, Валенсія, Альбасете, Аліканте, Торев'єха, Мурсія, Малага, Марбелья, Уельва, Севілья, Хіхон. Серед регіонів за чисельністю лідирує Каталонія.
Станом на 2015 рік, в Мадриді та околицях існує не менше 6 українських шкіл, де навчаються близько 1000 дітей 

Нова хвиля почалася через велике вторгнення Росії до України 24 лютого 2022 року. Біженці з гарячих точок України внаслідок війни змушені були покинути свої домівки і оселитися в Іспанії як вимушені мігранти під егідою Червоного Хреста, які отримали від влади Іспанії вид на проживання поки що до середини 2024 року.


== Українські громадські організації Іспанії ==
Федерація українських асоціацій Іспанії (ФУАІ) — член УВКР.Пласт-Національна Скаутська Організація України. Осередок в Іспанії. Головний осередок знаходиться у місті Валенсія. Голова Павло Сенаторов


== Українські ЗМІ в Іспанії ==
Головний веб портал українців в Іспанії Ucranianos.com
Часопис «Надсегурська Україна»


== Література ==
Яримович В., Білик О. Волинський М. Нарис історії Української Студентської Громади та Українських Поселень в Еспанії 1946-1996. — Філадельфія-Мадрид, 1997. — 196 с.


== Примітки ==