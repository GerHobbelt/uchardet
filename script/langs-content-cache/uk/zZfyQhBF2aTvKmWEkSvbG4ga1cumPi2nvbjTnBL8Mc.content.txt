revision: 33366255
title: "\u041B\u0435\u043E\u043D \u0424\u0440\u0435\u0434\u0435\u0440\u0456\u043A"
url: https://uk.wikipedia.org/wiki/%D0%9B%D0%B5%D0%BE%D0%BD_%D0%A4%D1%80%D0%B5%D0%B4%D0%B5%D1%80%D1%96%D0%BA


---

Леон Фредерік  (нід. Léon Frédéric 26 серпня, 1856, Брюссель — 25 січня, 1940, Шербек ) — уславлений бельгійський художник і графік, представник символізму.


== Ранні роки ==
Він був сином заможного банкіра. Народився у місті Брюссель. У сина виявились художні здібності. Батьки не ставали у перешкоді прагненню сина стати художником і сплатили навчання сина у Королівській академії красних мистецтв. Його вчителем у академії був Жан-Франсуа Порталес (1818—1895), представник класицизму. Навчання тривало з 1871 до 1878 р. По закінченні академії він наймав майстерню, аби штудіювати живу модель, а не гіпсові скульптури, як то практикували у академії. Відомо, що у 1876-1878 роках він готувався до конкурсу на Римську премію, аби мати можливість за кошти держави відвідати Італію та стажуватися там як художнику. Але журі не визнало його твори гідними премії.


== Праця в Італії ==
Син отримав підтримку (психологічну і фінансову) від батька-банкіра і той сплатив синові перебування у Італії і без отримання Римської премії.
Леон Фредерік  добре використав перебування у Італії, де відвідав Неаполь, Рим, Флоренцію та Венецію, як і більшість іноземних художників-стажерів. Повагу викликає перелік майстрів, котрих старанно вивчав молодий художник з малим життєвим досвідом. Серед них — Доменіко Гірляндайо та Сандро Боттічеллі, художники вдумливі, працьовиті, релігійні картини і фрески котрих наповнені особливими настроями, інтелектуальними пошуками.
В роки перебування у Італії зміцніла його техніка малювання, в чому вбачають впливи художньої техніки Сандро Боттічеллі, одного з найкращих флорентійських майстрів малюнка. Леон Фредерік теж звертатиметься до створення релігійного живопису, але не релігійний живопис головуватиме в його подальшій творчості.


== Зрілі роки ==

Після повернення з Італії у 1879 році він узяв участь у Брюссельському салоні, і потім став учасником художнього товариства  L'ESSOR.
Він звернувся до побутового жанру, в картинах котрого розкрились найкращі якості його обдарування - добрий малюнок, свій підхід до начебто знайомих тем і сюжетів, особливий настрій його картин, аналоги котрих відшукували то у Пітера Брейгеля старшого, то у найкращих сучасників, представників символізму.
Леон Фредерік звертався до створення триптихів, де індивідуально розробляв як сюжетні теми, так навіть і натюрморти. Створення триптихів — давня традиція  нідерландських художників при створенні сакральних картин.  Леон Фредерік створює триптихи з нібито побутовими темами, але картини доповнюють одна одну, мають насичене психологічне забарвлення і набувають значення символів. Серед творів цього періоду — триптих «Подавці крейди». Митець подав три епізоди з похмурого побуту продавців немудрящого товару вранці, в обідню пору і ввечері. Кожна з картин — символ бідності, важкого заробляння на хліб насущний і взаємопідтримки цих майже жебраків-бельгійців.
Про важкий побут пересічних бельгійців красномовно розказують речі у старій коморі — селянський реманент, всі ці діжки і реміснича продукція (триптих «Стара комора»).
Обдарування митця наче уникало відкритих конфліктів, галасливого драматизма. Тим не менше тема співчуття до пригноблених і прихований, тихий відчай був присутній у більшості його самостійних картин.


== Зовнішні біографічні події ==

1883 року він оселився у Нафрейтурі у бельгійських Арденнах. Згодом відвідав Німеччину, Голландію та Велику Британію.
Отримав за власні картини золоті медалі на Всесвітніх виставках 1889 та 1900 років. Бронзову медаль йому присудили і у Сполучених Штатах, а п'ять його картини придбала до власних збірок Пенсільванська академія образотворчих мистецтв.
1899 року він перебрався на житло у власний будинок у Шербек, де житиме до власної смерті. 
1904 року він прийнятий до складу Бельгійської Королівської академії.


== Барон Леон Фредерік ==
Леон Фредерік вже мав міжнародну відомість, коли прийшло і його визнання у Бельгії. 
24 квітня 1929 року король Альберт I надав  двом місцевим художникам,  Леону Фредеріку та Джеймсу Энсору, титул барона.


== Неповний перелік творів ==

«Автопортрет», 1900 р.
«Автопортрет перед кущем троянд»
«Алегорія ночі»
«Діти в саду»
«Продавці крейди ранком», 1882 рік.
«Бідняцький обід продавців крейди », 1882 рік.
«Продавці крейди ввечері» (Повернення додому), триптих, 1882 рік.
«Стара комора», триптих
«Хлопчики підлітки», цикл «Пори життя »
«Дівчатка підлітки», цикл «Пори життя »
«Діди з онуками», цикл «Пори життя »
«Весна» («Дівчина з квітами»)
«Стара селянка» (портрет у повний зріст)
«Майстерня художника», 1882 р.
«Поминальна молитва», 1886 рік.
«Дві валлонські сільські дівчинки», 1888 р.
«Чотири сезони» ( «Пори року»)
«Джерело життя»
«Праця в обідню пору», бл. 1900 р. ]]
«Ранок», 1901 р.
«Дюни у Хейсті», 1905 рік
«Екзотичний розквітлий рододендрон», 1907 рік.


== Обрані твори ==

		
		
		
		
		
		


== Графіка художника ==

		


== Див. також ==
Відродження
Реалізм
Сандро Боттічеллі
Символізм
Джованні Сегантіні
Огюст Левек


== Посилання ==

 Вікісховище має мультимедійні дані за темою: Леон Фредерік