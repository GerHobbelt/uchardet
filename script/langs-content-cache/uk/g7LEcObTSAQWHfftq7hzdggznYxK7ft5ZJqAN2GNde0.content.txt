revision: 27610213
title: "\u041B\u044E\u0434\u0438\u043D\u0430 \u0440\u043E\u0434\u0435\u0437\u0456\u0439\
  \u0441\u044C\u043A\u0430"
url: https://uk.wikipedia.org/wiki/%D0%A0%D0%BE%D0%B4%D0%B5%D0%B7%D1%96%D0%B9%D1%81%D1%8C%D0%BA%D0%B0_%D0%BB%D1%8E%D0%B4%D0%B8%D0%BD%D0%B0


---

Родезійська людина (лат. Homo rhodesiensis) - викопний різновид людей, чиї останки були виявлені в печері неподалік від міста Брокен-Гілл в Північній Родезії (нині місто Кабве в Замбії). Опис знахідки було опубліковано в 1921 у Артуром Смітом Вудвардом.
Знайдені рештки включали череп, фрагмент верхньої щелепи, крижі, великогомілкову кістку і фрагменти стегнової кістки, а за деякими даними також інші кістки, що належали щонайменше двом індивідам.
Вік знахідки точно не встановлений. На основі аналізу супутніх кам'яних знарядь і решток тварин, він оцінюється від 130-300 тисяч років до 490 тисяч років або більше.
Характерною особливістю родезійської людини є суміш архаїчних та прогресивних рис будови. Обсяг черепної коробки становить близько 1280 см3 . Лобна кістка вкрай примітивна, з дуже масивними надбрівними валиками, а скронева майже така ж, як у сучасних людей. Будова збережених кісток посткраніального скелету також практично сучасна. За аналогією з сучасними людьми, виходячи з розмірів кісток кінцівок, ріст оцінюється приблизно в 178,9-184,4 см. Пропорції тіла вузькі, витягнуті.
Спочатку родезійська людина розглядалася як представник нового виду Homo rhodesiensis. У 1928 році цей вид був виділений Пайкрафтом в окремий рід Cyphanthropus і отримав назву Cyphanthropus rhodesiensis. Зараз більшість дослідників відносять родезійську людину до виду гейдельберзьких людей. Однак, можлива і детальніша класифікація, в якій до гейдельбержців відносяться тільки європейські форми, проміжні між людиною-попередником і неандертальцями, в той час як африканські форми, проміжні між людиною-попередником і людиною розумною, розглядаються як самостійний вид Homo rhodesiensis Woodward, 1921.


== Див. також ==
Гейдельберзька людина
Неандерталець


== Література ==
Woodward, Arthur Smith (1921). A New Cave Man from Rhodesia, South Africa. Nature 108 (2716): 371–372. doi:10.1038/108371a0. 
Singer Robert R. and J. Wymer (1968). Archaeological Investigation at the Saldanha Skull Site in South Africa. The South African Archaeological Bulletin (The South African Archaeological Bulletin, Vol. 23, No. 91) 23 (3): 63–73. JSTOR 3888485. doi:10.2307/3888485. 
Murrill, Rupert I. (1975). A comparison of the Rhodesian and Petralona upper jaws in relation to other Pleistocene hominids. Zeitschrift für Morphologie und Anthropologie 66: 176–187. .
Murrill, Rupert Ivan (1981).  У Ed. Charles C. Thomas. Petralona Man. A Descriptive and Comparative Study, with New Information on Rhodesian Man. Springfield, Illinois: Thomas. ISBN 0-398-04550-X. 
Rightmire, G. Philip (2005). The Lake Ndutu cranium and early Homo Sapiens in Africa. American Journal of Physical Anthropology 61 (2): 245–254. PMID 6410925. doi:10.1002/ajpa.1330610214. .
Asfaw, Berhane (2005). A new hominid parietal from Bodo, middle Awash Valley, Ethiopia. American Journal of Physical Anthropology 61 (3): 367–371. PMID 6412559. doi:10.1002/ajpa.1330610311. .


== Ресурси Інтернету ==
Тривимірна модель черепа родезійської людини (англ.) на сайті Національного музею природної історії Смітсонівського інституту
Все про місцезнаходження Брокен Хілл (Кабве)


== Примітки ==