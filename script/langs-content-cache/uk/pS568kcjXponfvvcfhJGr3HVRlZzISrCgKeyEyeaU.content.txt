revision: 38739263
title: "\u0420\u0456\u0447\u0435\u0440 (\u0442\u0435\u043B\u0435\u0441\u0435\u0440\
  \u0456\u0430\u043B)"
url: https://uk.wikipedia.org/wiki/%D0%A0%D1%96%D1%87%D0%B5%D1%80_(%D1%82%D0%B5%D0%BB%D0%B5%D1%81%D0%B5%D1%80%D1%96%D0%B0%D0%BB)


---

«Річер» (англ. Reacher) — американський кримінальний трилер, створений за мотивами серії книг «Джек Річер» Лі Чайлда. Перший сезон із восьми епізодів, заснований на романі «Поверх смерті», вийшов на Amazon Prime Video 4 лютого 2022 року.


== Синопсис ==
Джек Річер, колишній військовий поліцейський армії США, подорожуючи Штатами, відвідує селище Маркгрейв, де його заарештовують за злочин, якого він не скоював. Коли ситуація вирішується, Джек також долучається до розслідування, адже однією із жертв убивць виявляється його рідний брат.


== Акторський склад і персонажі ==


== Виробництво ==


=== Розробка ===
15 липня 2019 року Amazon оголосили про телевізійну адаптацію серії книг Лі Чайлда «Джек Річер». Нік Сантора, який створив серіал «Скорпіон», став сценаристом, шоуранером та продюсером проєкту через Paramount Television і Skydance Media. 14 січня 2020 року серіал пішов у розробку під керівництвом Дона Грейнджера, Скотта Саллівана, Девіда Еллісона, Дани Голдберг, Марсі Росс і Крістофера Маккворрі, а перший сезон буде заснований на романі Поверх смерті. У липні 2021 року було оголошено, що Майкл Бассетт приєднався до серіалу як режисер. Вихід серіалу запланований на 4 лютого 2022 року.


=== Кастинг ===
4 вересня 2020 року Алан Рітчсон отримав головну роль. 22 березня 2021 року Малкольм Гудвін, Вілла Фіцджеральд і Кріс Вебстер долучились до головного складу. 19 травня 2021 року до основного акторського складу приєдналися Брюс Макгілл, Марія Стен і Г'ю Томпсон. 11 червня 2021 року було оголошено, що Крістін Кройк, Марк Бендавід, Віллі С. Карпентер, Каррі Ґрем, Гарві Гіллен і Максвелл Дженкінс приєдналися до акторського складу.


=== Зйомки ===
Основні зйомки 1 сезону проходили з 15 квітня по 30 липня 2021 року в Торонто.


== Оцінки та відгуки ==
Агрегатор рецензій Rotten Tomatoes повідомив про рейтинг схвалення 82 % із середнім рейтингом 6,5/10 на основі 17 відгуків критиків. Консенсус критиків вебсайту говорить: «„Річер“ передає характерну частину головного героя, частково відкидаючи деякі риси, але шанувальникам романів сподобається ця достовірна адаптація». Metacritic, який використовує середньозважене значення, присвоїв оцінку 61 зі 100 на основі 7 критиків, що вказує на «загалом схвальні відгуки».


== Примітки ==


== Посилання ==
Річер на сайті IMDb (англ.)