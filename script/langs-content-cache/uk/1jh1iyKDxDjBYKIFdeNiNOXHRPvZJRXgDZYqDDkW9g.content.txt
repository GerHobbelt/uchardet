revision: 34679396
title: "\u0420\u0443\u0431\u043E\u043D\u0434\u043E-\u0410\u0439\u043B\u0435\u043D\u0434\
  \ (\u043D\u0430\u0446\u0456\u043E\u043D\u0430\u043B\u044C\u043D\u0438\u0439 \u043F\
  \u0430\u0440\u043A)"
url: https://uk.wikipedia.org/wiki/%D0%A0%D1%83%D0%B1%D0%BE%D0%BD%D0%B4%D0%BE-%D0%90%D0%B9%D0%BB%D0%B5%D0%BD%D0%B4_(%D0%BD%D0%B0%D1%86%D1%96%D0%BE%D0%BD%D0%B0%D0%BB%D1%8C%D0%BD%D0%B8%D0%B9_%D0%BF%D0%B0%D1%80%D0%BA)


---

Національний парк Рубондо-Айленд (англ. Rubondo Island National Park) — національний парк Танзанії, розташований на півночі країни. Парк займає острів Рубондо і ряд інших більш дрібних островів на озері Вікторія.


== Фізико-географічна характеристика ==
Національний парк Рубондо-Айленд включає в себе острів Рубондо і 12 сусідніх острівців у південно-західній частині озера Вікторія (за інформацією агентства TANAPA, прилеглих островів 9). Острови розташовані на північ від затоки Емін-Паша і адміністративно належать до області Мванза, перебуваючи в 150 км на захід від її центру.
Берегова лінія включає в себе камені, піщані пляжі і ліси. Ще до створення національного парку в 1977 році на островах був мисливський резерват. Парк добре захищений від впливу людини, а єдину загрозу становить поступове погіршення стану самого озера Вікторія.


== Флора і фауна ==
90 % площі парку складають вологі ліси, в яких можна зустріти понад 40 видів орхідей. У парку мешкають бегемоти, мангусти, мавпи. Крім того, на острови були завезені шимпанзе, слони, жирафи і колобуси. У парку можна побачити рідкісний вид антилоп, що ведуть напівводний спосіб життя, — ситатунга.
Особливою популярністю користується рибалка на островах. Деякі особини нільського окуня перевищують 100 кг, крім того в парку водиться тілапія та інші риби.


== Примітки ==


== Посилання ==
Rubondo Island National Park. Tanzania National Parks. Архів оригіналу за 26 травня 2012. Процитовано 10 жовтня 2010. 
Other National Parks. Tanzania Tourist Board. Архів оригіналу за 2 червня 2004. Процитовано 10 жовтня 2010.