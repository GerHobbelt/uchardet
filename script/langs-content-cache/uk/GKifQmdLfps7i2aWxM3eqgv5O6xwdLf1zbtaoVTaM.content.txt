revision: 38096287
title: Toyota C-HR
url: https://uk.wikipedia.org/wiki/Toyota_C-HR


---

Toyota C-HR (Coupe High Rider) — компактний кросовер японського виробника автомобілів Toyota


== Опис ==

Автомобіль представлений на Женевському автосалоні 2016 року і майже повністю копіює одноіменний концепт-кар представлений на автосалоні в Парижі 2014 року. Ця модель займе в модельному ряді фірми місце між компактним Yaris і кросовером RAV4. Ця модель по задумці розробників повинна повторити успіх останнього і стати альтернативою традиційним хетчбекам.
Автомобіль повинен конкурувати з Nissan Qashqai, Mazda CX-3 і Honda HR-V.
Автомобіль збудовано на платформі TNGA, що й Toyota Prius. Спереду автомобіль укомплектований стійками McPherson, а ззаду торсіонною балкою. Кросовер Toyota C-HR, крім 1.8 літрової 122-сильної гібридної силовою установки, буде доступний для замовлення і з традиційними моторами. Для автомобіля запропоновані на вибір бензиновий турбомотор 1.2 л потужністю 116 к.с., а також дизелі. Пізніше в гамі з'явиться 2.0 л бензиновий двигун потужністю 148 к.с. Гібридна модифікація - передньопривідна, а варіанти з іншими силовими агрегатами за доплату можуть бути і повноприводними. Всі моделі пропонуються з безступеневою коробкою CVT Multidrive S, а версія з двигуном 1,2 л може комплектуватись і 6-ст. механічною коробкою передач. Виключно для індонезійського ринку пропонується модель з двигуном 1,5 л потужністю 107 к.с.
Автомобіль отримав комплекс систем безпеки Toyota Safety Sense (системи автоматичного гальмування, стеження за дорожньою розміткою та знаками, адаптивний круїз-контроль), систему автоматичного перемикання дальнього світла на ближній, мультимедійний комплекс Touch 2 з 8-дюймовим екраном, аудіосистема JBL з дев'ятьма динаміками.
Автомобіль виготовляється в Таїланді, Індонезії та Туреччині. Спочатку кросовер надійшов в продаж на ринок Європи та Японії, а пізніше поступив до дилерів США.
У стандартній комплектації моделі 2020 року сидіння мають тканинну оббивку. В якості опції доступні шкіряний салон, підігрів передніх крісел, регульоване сидіння водія і обшите шкірою рульове колесо.
Інтер'єр C-HR такий же екстравагантний, як і екстер'єр. Салон має різноманітні фактурні поверхні - від дверних панелей з алмазним принтом до чорної глянцевої обшивки. Більшість матеріалів, використаних в салоні, хорошої якості, за винятком пластика на центральній консолі.
У стандартну комплектацію C-HR входить 8-дюймовий сенсорний екран з підтримкою Apple CarPlay, Android Auto і Amazon Alexa. Додаткові стандартні функції включають в себе супутникове радіо, шість динаміків, порт USB, Bluetooth, Wi-Fi, двозонний автоматичний клімат-контроль, систему безключового доступу та електричні склопідйомники.
Інформаційно-розважальна система з сенсорним екраном проста у використанні і має зрозуміле меню. Система має кілька фізичних кнопок і ручок, що дозволяє легко регулювати звук і настройки клімату під час водіння. Додаткові функції включають навігацію, HD-радіо і запуск двигуна за допомогою кнопки.
Toyota оновила C-HR для 2021 модельного року. Кросовер отримав систему безпеки Toyota Safety Sense 2.0, а також новий зовнішній вигляд Nightshade Edition. 
Toyota C-HR 2022 пропонує багажник об'ємом 377 л з вертикальними сидіннями та 1160 зі складеними спинками задніх крісел.
У Китаї позашляховик продає як спільне підприємство FAW-Toyota, так і компанія Gonow. Автомобіль, побудований FAW, продається як Toyota Izoa, автомобіль, побудований Gonow, як Toyota C-HR. Обидві моделі доступні в Китаї з липня 2018 року.


=== Toyota C-HR EV ===

На автосалоні в Шанхаї в квітні 2019 року Toyota представила кросовери C-HR, і Izoa з електроприводом. Вони надійшли в продаж у Китаї в квітні 2020 року.


=== Двигуни ===
Електромобіль

C-HR/IZOA EV синхронний електродвигун 4KM 204 к.с. 300 Нм батарея 54,3 кВт*год пробіг 400 по циклу NEFZ


== Продажі ==


== Див. також ==
Toyota Yaris Cross
Toyota Corolla Cross


== Примітки ==


== Посилання ==
Офіційний сайт моделі [Архівовано 8 грудня 2020 у Wayback Machine.] (рос.)
Комплектації та характеристики на сайті офіційного дилера в Україні - Тойота Центр Київ Автосаміт [Архівовано 15 січня 2021 у Wayback Machine.] (рос.)
Офіційний дилер Тойота Центр Київ ВІДІ Автострада в Україні