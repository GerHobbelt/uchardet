revision: 35933601
title: "\u0411\u0430\u0434\u0454\u0454\u0432 \u0419\u043E\u0441\u0438\u043F \u0406\
  \u0441\u0430\u043A\u043E\u0432\u0438\u0447"
url: https://uk.wikipedia.org/wiki/%D0%91%D0%B0%D0%B4%D1%94%D1%94%D0%B2_%D0%99%D0%BE%D1%81%D0%B8%D0%BF_%D0%86%D1%81%D0%B0%D0%BA%D0%BE%D0%B2%D0%B8%D1%87


---

Йосип Ісакович Бадєєв (Суслик, Хаїм Мошкович Ванштейн) (нар. 1880(1880), містечко Оргіїв Кишинівського повіту Бесарабської губернії, тепер Республіка Молдова — розстріляний 11 жовтня 1937) — молдавський радянський партійний діяч. Член ЦК КП(б)У в листопаді 1925 — червні 1930 р.


== Біографія ==
Народився у січні 1880 року в єврейській міщанській родині. Освіта середня — закінчив сільськогосподарську школу. Працював садівником.
Брав участь в революційному русі, з 1903 по 1915 рік був членом Бунду.
Член РСДРП(б) з 1917 року.
На II-й Обласної конференції більшовиків Бессарабії, що відбулася в Одесі в липні 1919 року, був обраний членом Надзвичайного бюро обласного комітету РСДРП(б) Бессарабської радянської соціалістичної республіки. Очолював передавальний пункт Закордоту в Тирасполі, з лютого 1922 року був начальником Тираспольського пункту зв'язку Комінтерну. На початку 1920-х років — один з керівників Оргіївской підпільної комуністичної організації у складі Комуністичної партії Румунії. У 1921 році — делегат Четвертого конгресу Комінтерну.
У 1924 році нелегально перетнув Дністер, по якому проходив державний кордон між Румунією і СРСР, оселився у місті Балта — столиці новоутвореної Молдавської АРСР. У 1924 році був завідувачем агітаційно-пропагандистського відділу Миколаївського окружного комітету КП(б)У, головою Молдавської секції Одеського губернського комітету КП(б)У. У 1924—1925 роках — член Молдавського революційного комітету.
15 жовтня — 15 грудня 1924 р. — відповідальний секретар Організаційного бюро ЦК КП(б) України по Молдавській АРСР.
15 грудня 1924 — 27 грудня 1928 р. — відповідальний секретар Молдавського обласного комітету КП(б)У.
З кінця грудня 1928 року — завідувач організаційного відділу Курського окружного комітету ВКП(б).
У 1929—1937 роках — на партійній і господарській роботі в Українській РСР, був директором радгоспу.
З 1932 року працював на Харківському тракторному заводі, потім — у Маріуполі. Делегат XV з'їзду ВКП(б).
Заарештований 11 серпня 1937 року в місті Маріуполі, розстріляний 11 жовтня 1937 року. Реабілітований у 1957 році.


== Джерела ==
Бадеев (Суслик) Иосиф Исаакович [Архівовано 22 листопада 2017 у Wayback Machine.] // Справочник по истории Коммунистической партии и Советского Союза (1898—1991). (рос.)