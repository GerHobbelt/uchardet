revision: 39710752
title: "\u041A\u0435\u0432\u0456\u043D \u0421\u043E\u0440\u0431\u043E"
url: https://uk.wikipedia.org/wiki/%D0%9A%D0%B5%D0%B2%D1%96%D0%BD_%D0%A1%D0%BE%D1%80%D0%B1%D0%BE


---

Кевін Девід Сорбо (англ. Kevin David Sorbo; нар. 24 вересня 1958) — американський актор, відомий за ролі Геркулеса та Ділана Ганта у телесеріалі «Геркулес: Легендарні подорожі» і «Андромеда». Знімався у фільмах «Кулл-завойовник», «Знайомство зі спартанцями», «Бог не помер».


== Біографія ==


=== Юність ===
Сорбо народився у місті Маунд, Міннесота у сім'ї медсестри Ардіс Сорбо та вчителя математики та біології Лінна Сорбо. Кевін нащадок норвезьких емігрантів та послідовник лютеранської гілки християнства. Сорбо завершив Моргедський університет, а у 1980-х роках розпочав кар'єру моделі у друкованих засобах інформації та на телебаченні.


=== Кар'єра ===
Акторська кар'єра Кевіна Сорбо розпочалася наприкінці 1980-х років у епізодичних ролях у деяких телевізійних шоу. Наприклад, він з'являвся в епізодичній ролі розносщика піци у серіалі «Санта Барбара». Він також розглядався на Супермена у телесеріалі Луїс і Кларк: Нові пригоди Супермена та претендував на Фокса Малдера у Секретних матеріалах, яку отримав Девід Духовний.
У 1994 році він став знаменитим, завдяки ролі Геркулеса у телевізійному фільмі Геркулес та амазонки. Це було першою пілотною серією телевізійних фільмів, які згодом складуть серіал Геркулес, який йшов на телебаченні з 1995 до 1999 року. Цей телесеріал мав величезний рейтинг у багатьох країнах та став одним із найпопулярніших серіалів за всю телевізійну історію. Сорбо також був запрошеною зіркою у деяких серіях Ксена: принцеса-воїн та озвучував стрічку Геркулес та Ксена — Анімаційний фільм: Битва за гору Олімп, яка вийшла у 1998. Перший дебют на широкому екрані у фільмі Кул Завойовник (1997).
Після завершення телесеріалу Геркулес, Сорбо отримав роль капітана Ділана Ганта у науково-фантастичному телевізійному серіалі Андромеда, який транслювався з 2000 до 2005 року. У 2006 році зіграв невелику роль у завершальному сезоні Чужа сім'я та був запрошеною зіркою у сіткомі Два з половиною чоловіки. У 2007 став головним героєм фільму Широко крокуючи 3: Правосуддя одинака, який є сиквелом фільму Широко крокуючи 2004 року випуску. Це було продовженням сюжетної лінії попереднього фільму Широко крокуючи 2: Розплата, який вийшов роком раніше. У 2008 році зіграв у популярному пародійному фільмі Знайомство зі спартанцями.


=== Особисте життя ===
Одружений з акторкою Сем Джекінс. Перша дитина, Браєдон Купер Сорбо, народився 22 серпня 2001 року. Друга дитина, Шейн Гаєкен Сорбо, народився 31 березня 2004 року. Третя дитина, Октавія Флін Сорбо народилась 16 жовтня 2005 року.
У серпні 2022 виступив проти фінансової підтримки України проти російського вторгнення.


== Фільмографія ==


=== Зіркові ролі ===


=== Продюсер ===


== Примітки ==


== Посилання ==
Офіційний сайт Кевіна Сорбо [Архівовано 18 вересня 2008 у Wayback Machine.]
Офіційний міжнародний фан-сайт Кевіна Сорбо [Архівовано 15 вересня 2008 у Wayback Machine.]
Офіційний європейський фан-сайт Кевіна Сорбо [Архівовано 17 липня 2008 у Wayback Machine.]