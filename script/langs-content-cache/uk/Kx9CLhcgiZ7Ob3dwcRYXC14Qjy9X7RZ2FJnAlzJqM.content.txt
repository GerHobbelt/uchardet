revision: 33273325
title: "\u0424\u0440\u0435\u0434\u0440\u0456\u043A \u0421\u0442\u0435\u043D\u043C\u0430\
  \u043D"
url: https://uk.wikipedia.org/wiki/%D0%A4%D1%80%D0%B5%D0%B4%D1%80%D1%96%D0%BA_%D0%A1%D1%82%D0%B5%D0%BD%D0%BC%D0%B0%D0%BD


---

Фредрік Стенман (швед. Fredrik Stenman, нар. 2 червня 1983, Мункторп) — шведський футболіст, захисник.
Насамперед відомий виступами за клуби «Юргорден» та «Гронінген», а також національну збірну Швеції.


== Клубна кар'єра ==
У дорослому футболі дебютував 1999 року виступами за «Вестерос», в якому провів три сезони, взявши участь у 28 матчах чемпіонату.
Протягом 2002–2003 років захищав кольори команди клубу «Ельфсборг».
Своєю грою за останню команду привернув увагу представників тренерського штабу клубу «Юргорден», до складу якого приєднався в липні 2003 року. Відіграв за команду з Стокгольма наступні два з половиною сезони своєї ігрової кар'єри. Більшість часу, проведеного у складі «Юргордена», був основним гравцем захисту команди.
В листопаді 2005 року був проданий за €800 000 до клубу «Баєр 04», у складі якого провів наступні два роки своєї кар'єри гравця.
До складу клубу «Гронінген» приєднався 2007 року. Всього відіграв за команду з Гронінгена 117 матчів в національному чемпіонаті.
21 березня 2011 року на правах вільного агента підписав контракт з бельгійським «Брюгге», в якому провів три роки, лише епізодично виходячи на поле у складі.
Влітку 2014 року повернувся на батьківщину, ставши гравцем добре йому відомого «Юргордена». Але й тут не зміг стати гравцем основного складу і влітку 2015 року його контракт з клубом не було подовжено.


== Виступи за збірні ==
Протягом 2003–2005 років залучався до складу молодіжної збірної Швеції, у складі якої зіграв на молодіжному чемпіонаті Європи 2006 року, де збірна зайняла четверте місце. Всього на молодіжному рівні зіграв у 26 офіційних матчах, забив 1 гол.
25 травня 2006 року дебютував в офіційних матчах у складі національної збірної Швеції. Проте майже за рік, провівши лише 2 матчі, втратив місце у збірній і не викликався до лютого 2011 року, після чого знову повернувся до збірної. До 2011 року провів у формі головної команди країни лише 3 матчі, після чого до її лав не залучався.
У складі збірної був учасником чемпіонату світу 2006 року у Німеччині, проте на поле жодного разу так і не вийшов.


== Статистика виступів ==


=== Статистика клубних виступів ===
Станом на 16 січня 2012 року


== Досягнення ==
Чемпіон Швеції: 2003, 2005
Володар Кубка Швеції: 2004, 2005


== Посилання ==
Фредрік Стенман на сайті УЄФА (англ.) (фр.) (нім.) (рос.) (італ.) (ісп.) (порт.)
Фредрік Стенман на сайті National-Football-Teams.com (англ.)