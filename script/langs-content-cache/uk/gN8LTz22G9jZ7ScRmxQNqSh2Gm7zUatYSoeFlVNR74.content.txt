revision: 35265627
title: "\u041B\u044E\u0434\u0438\u043D\u0430 \u043D\u0456\u0437\u0432\u0456\u0434\u043A\
  \u0438 (\u0444\u0456\u043B\u044C\u043C, 1937)"
url: https://uk.wikipedia.org/wiki/%D0%9B%D1%8E%D0%B4%D0%B8%D0%BD%D0%B0_%D0%BD%D1%96%D0%B7%D0%B2%D1%96%D0%B4%D0%BA%D0%B8_(%D1%84%D1%96%D0%BB%D1%8C%D0%BC,_1937)


---

«Людина нізвідки» (фр. L'Homme de nulle part) — французько-італійський фільм-драма фільм 1937 року, поставлений режисером П'єром Шеналем за романом Луїджі Піранделло «Покійний Матіас Паскаль» (італ. Il fu Mattia Pascal, 1904).


== Сюжет ==
Після смерті матері, що розорилася, аби забезпечити синові гідне одруження, молодий, м'який і слабохарактерний Матіас Паскаль залишається сам з нелюбимою дружиною і нестерпною тещею. На якийсь час він зникає, щоб привести думки до ладу. Він зустрічає незнайомця і з його допомогою виграє в рулетку цілий статок. Повертаючись додому, Матіас потрапляє прямо на власні похорони — його місце в домовині зайняв потопельник, загиблий у випадковій бійці. Матіас нікому нічого не говорить та вважає за краще знову зникнути.
Він живе під чужим ім'ям у Римі, де зустрічає дівчину Луїзу, чий опікун володіє сімейним пансіоном. Наречений Луїзи, безвільний і огидний граф Папіано, що дружить з її батьком, ревнує до Матіаса. Граф проводить своєрідне розслідування, цікавлячись минулим Матіаса. Він навіть краде у Матіаса гроші, щоб перешкодити йому поїхати з Луїзою. Матіас застає злодія на місці злочину, потім наважується поїхати, залишивши передсмертну записку самовбивці, підписану його несправжнім ім'ям.
Матіас знову повертається додому і виявляє, що його дружина вийшла заміж. Вона стала спадкоємицею тітки Матіаса. Матіас тепер більше упевнений в собі. Він примушує чоловіка своєї дружини, працівника мерії, видати йому нові документи. Знову отримавши ім'я, Матіас від'їжджає до Рима, щоб одружитися з Луїзою.


== У ролях ==


== Знімальна група ==


== Додаткові факти ==
Арман Салакру, хоча і згаданий в титрах, не брав участь в створенні остаточного варіанту сценарію.
П'єр Шеналь і невідомий італійський режисер (чиє ім'я не вказане в титрах) знімали паралельно італійську версію стрічки з абсолютно іншим акторським складом, за винятком П. Бланшара та І. Міранди, яка у французькій версії озвучена голосом Клод Марсі.
Роман Піранделло «Покійний Матіас Паскаль» (Il fu Mattia Pascal), 1904) також екранізувався Марселем Л'Ерб'є («Покійний Матіас Паскаль», 1926, з Іваном Мозжухіним в ролі Паскаля), а в Італії — Маріо Монічеллі («Подвійне життя Маттіа Паскаля» (італ. La doppia vita di Mattia Pascal), 1985) з Марчелло Мастроянні в головній ролі.


== Примітки ==


== Джерела ==
Лурселль, Жак. L'homme de nulle part / Человек ниоткуда // Авторская энциклопедия фильмов. — СПб. : Rosebud Publishing, 2009. — Т. 1. — С. 1208—1209. — 3000 прим. — ISBN 978-5-904175-02-3.(рос.)


== Посилання ==
 Людина нізвідки на сайті IMDb (англ.)   (станом на 13.10.2017)
«Людина нізвідки» [Архівовано 6 березня 2016 у Wayback Machine.] на сайті uniFrance Films