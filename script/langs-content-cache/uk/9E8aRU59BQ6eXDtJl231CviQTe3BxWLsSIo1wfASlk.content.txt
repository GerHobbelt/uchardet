revision: 39435674
title: "\u0427\u0430\u043F\u043B\u0456\u043D \u0412\u0441\u0435\u0432\u043E\u043B\u043E\
  \u0434 \u0410\u043D\u0430\u0442\u043E\u043B\u0456\u0439\u043E\u0432\u0438\u0447"
url: https://uk.wikipedia.org/wiki/%D0%A7%D0%B0%D0%BF%D0%BB%D1%96%D0%BD_%D0%92%D1%81%D0%B5%D0%B2%D0%BE%D0%BB%D0%BE%D0%B4_%D0%90%D0%BD%D0%B0%D1%82%D0%BE%D0%BB%D1%96%D0%B9%D0%BE%D0%B2%D0%B8%D1%87


---

Всеволод Анатолійович Чаплін (рос. Всеволод Анатольевич Чаплин; 31 березня 1968 року, Москва — 26 січня 2020 року) — священик Російської Православної Церкви, протоієрей; з 31 березня 2009 року по 24 грудня 2015 року Голова Синодального відділу по взаємодії Церкви і суспільства Московського Патріархату, член Громадської палати Російської Федерації з 24 вересня 2009 року по 17 червня 2017 року, агітатор за війну Росії проти України, внесений до бази ворогів України Центру «Миротворець». Настоятель московського храму святого Феодора Студита біля Микитських воріт. Член громадської палати Союзної Держави Росії і Білорусі з липня 2017 року.


== Життєпис ==
Народився в сім'ї професора-агностика Анатолія Федоровича Чапліна. Прийомний дід по лінії матері — Всеволод Веніамінович Костін, онук К. Е. Ціолковського. Навчався в середній школі № 836 у московському районі Гляново. За власними словами Чапліна, він виріс «у безрелігійній сім'ї» і до віри прийшов сам, коли йому було тринадцять років. Чаплін розповідав, що майже не вчив фізику, хімію і математику в старших класах школи, знаючи, що ці предмети в житті йому не знадобляться, а «задовільно» йому все одно поставлять.
Після закінчення школи в 1985 році був зарахований у штат співробітників Видавничого відділу Московського Патріархату у відділі експедиції; за рекомендацією голови Відділу митрополита Питирима (Нечаєва) вступив у Московську Духовну Семінарію, яку закінчив у 1990 році.
З 31 березня 2009 року — голова новоствореного Синодального відділу по взаємодії Церкви і суспільства.
З 28 травня 2009 року по 15 січня 2016 року — член Ради із взаємодії з релігійними об'єднаннями при Президенті Російської Федерації.
З 4 січня 2010 року — член Російського організаційного комітету «Перемога».
З 26 липня 2010 року по 10 березня 2016 року — член Патріаршої ради з культури.
24 грудня 2015 року рішенням Священного Синоду звільнений з посади голови Синодального відділу із взаємин Церкви і суспільства і члена Міжрелігійної ради Росії.
Був членом бюро президії, потім заступником голови Всесвітнього російського народного собору.
Вів програми «Земля і люди» (телеканал «Мир», спільно з Андрієм Бистрицьким), «Вечность и время» (телеканал «Спас»), «Комментарий недели» (телеканал «Союз»), на радіо «Російська служба новин», потім на «Радіо Комсомольская правда» передачу «Время доверия». Постійно публікувався в газеті «Русь Державна».
16 квітня 2016 року виключений зі складу Міжсоборної присутності.
Не був одружений, дітей не мав.
Помер 26 січня 2020 року через загострення серцевої хвороби.


== Резонансні висловлювання ==
Відомий низкою висловлювань з різних питань, включаючи суспільно-політичні, що викликали неоднозначну реакцію:

На лист десяти відреагував публічною заявою: «Треба, нарешті, розвінчати химеру так званого наукового світогляду»
Висловився проти змішування понять релігія і конфесія, нагадавши, що слово «конфесія» (віросповідання) вживається у всьому світі як термін християнський і не може бути синонімом поняття «релігійне об'єднання».
Висловлювався за створення «православних народних дружин».
Піддав критиці прийняту Парламентською Асамблеєю резолюцію про небезпеку викладання креаціонізму в школах і висловив думку, що було б непогано розповісти школярам про 5-10 інших теорій походження людини, а еволюція не повинна вважатися «абсолютною істиною», оскільки вона, на думку Чапліна, не отримала достатньої кількості доказів у науці.
В кінці 2010 року Чаплін висловив думку, що жінки своїм зухвалим виглядом і манерами можуть спровокувати чоловіків на зґвалтування.
Заявив, що в інтелігенції є гріх русофобії, і що не треба боятися говорити про це.
У березні 2010 року в газеті «Коммерсантъ» повідомлялося про лист Віктору Зубкову від Всеволода Чапліна, де висловлювалася прохання надати можливість підприємствам хімічної промисловості України закуповувати газ безпосередньо у «Газпрому» та інших російських видобувних компаній або знизити вартість газу для українських підприємств, поставляючи його за цінами, що дозволяє випускати конкурентоспроможну продукцію".
У лютому 2012 року на зустрічі зі студентами Вищої школи телебачення МДУ заявив:У вересні 2011 після з'їзду Єдиної Росії, на якому Дмитро Медведєв, згадавши про заздалегідь заплановану «рокіровку», висунув кандидатом в президенти Володимира Путіна, Чаплін заявив, що це справжній приклад доброти і моральності в політиці"..
27 серпня 2012 року на прес-конференції в Ставрополі заявив, що «якщо хтось дарує патріарху облачення, ікону, машину, годинник — це прояв любові до патріарха, який є цілком природний».
В грудні 2014 року висловив думку, що домінування США у світі підходить до кінця і Росія покликана звести його нанівець
20 грудня 2014 року в інтерв'ю Казанській газеті «БІЗНЕС Online» Чаплін заявив, що від «помаранчевої революції» в Росії ніхто не виграє.
Назвав військову операцію Росії в Сирії частиною "священної боротьби проти світового тероризму. Ця заява викликала протест з боку сирійської православної церкви. Зокрема, сирійський єпископ Ільяс Тума вказав: «Не може бути в християнстві ніякої священної війни! Незалежно від того, хто згоден з цим чи ні».
У серпні 2016 року підтримав жіноче обрізання на Кавказі.
У березні 2017 року заявив в ефірі радіо «Ехо Москви» про необхідність вбивств ракетними ударами з повітря російських політичних емігрантів на територіях держав, куди вони втекли, та створення в Росії спецпідрозділів, які страчуватимуть російських опозиціонерів на територіях інших держав. На думку Чапліна, такі політичні вбивства перебувають в рамках істинного християнства. Він похвалив агента НКВС Меркадера, вбивцю Троцького. Також Чаплін закликав до політичних репресій, заявивши, що «держава, народ й святині» важливіші за людину, та заявив, що гуманізм — сатанинська ідеологія, адже заповідь «не вбий» може бути застосована лише до вузького кола «праведних». Крім того виправдовував застосування зброї масового ураження тим, що масові вбивства санкціоновані Богом у Біблії .
Влітку 2018 року заявив про неприпустимість підвищення пенсійного віку в Росії при існуючій тривалості життя та ситуації на ринку праці, виступивши за наповнення пенсійного фонду надприбутками олігархів.


== Примітки ==


== Посилання ==
Сторінка Чапліна на сайті Центру «Миротворець»
Всеволод Чаплин, протоиерей. Деятели Русской Православной Церкви. Московський патріархат. Архів оригіналу за 31 серпня 2018. Процитовано 12 січня 2014.