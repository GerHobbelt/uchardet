revision: 33724957
title: "\u041C\u0430\u043B\u0435\u0446\u044C \u0413\u0430\u043D\u043D\u0430 \u0412\
  '\u044F\u0447\u0435\u0441\u043B\u0430\u0432\u0456\u0432\u043D\u0430"
url: https://uk.wikipedia.org/wiki/%D0%9C%D0%B0%D0%BB%D0%B5%D1%86%D1%8C_%D0%93%D0%B0%D0%BD%D0%BD%D0%B0_%D0%92%27%D1%8F%D1%87%D0%B5%D1%81%D0%BB%D0%B0%D0%B2%D1%96%D0%B2%D0%BD%D0%B0


---

Малець Ганна В'ячеславівна (*6 квітня 1976, Київ) — українська перекладачка. Перекладає переважно з французької. Член Національної Спілки письменників України з 2004 року. Лауреат премії Григорія Сковороди.


== Біографія ==
Ганна Малець народилася 6 квітня 1976 року в Києві. Закінчила філологічний факультет Київського державного університету імені Т. Г. Шевченка. Працює перекладачем переважно для видавництва «Пульсари». Переклала з французької твори Наталі Саррот, Марселя Еме, Мішеля Бютора, Марселя Паньоля, Франсуази Малле-Жоріс, Патріка Модіано. У 2004 році «Спеціальним заохоченням» журі премії Сковороди було відзначено її переклад книги Мішеля Бютора «Переміна» («Пульсари», Київ). У 2007 році Галина Малець була відзначена Премією Сковороди за найкращий переклад з французької за переклад книги «Атласний черевичок» Поля Клоделя («Кайрос», Київ), а в 2009 році була удостоєна особливої відзнаки журі тієї самої премії за переклад книги «Характери» Жана де Лабрюєра (Пульсари, 2009). У 2011 році також була удостоєна спеціальної відзнаки Премії Сковороди за переклад книги Ірен Неміровської «Вино самотності», вид. Пульсари (Київ).


== Посилання ==
П. М. Перебийніс. Малець Ганна В'ячеславівна // Енциклопедія сучасної України / ред. кол.: І. М. Дзюба [та ін.] ; НАН України, НТШ. — К. : Інститут енциклопедичних досліджень НАН України, 2001­–2022. — ISBN 966-02-2074-X.
Довідник НСПУ
Програма сприяння видавничій справі "Сковорода"