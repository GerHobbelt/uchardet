revision: 38277331
title: "\u041A\u0430\u0440\u043A\u0430\u0441\u043E\u043D (\u043D\u0430\u0441\u0442\
  \u0456\u043B\u044C\u043D\u0430 \u0433\u0440\u0430)"
url: https://uk.wikipedia.org/wiki/%D0%9A%D0%B0%D1%80%D0%BA%D0%B0%D1%81%D0%BE%D0%BD_(%D0%BD%D0%B0%D1%81%D1%82%D1%96%D0%BB%D1%8C%D0%BD%D0%B0_%D0%B3%D1%80%D0%B0)


---

Каркасо́н (нім. Carcassonne) — настільна стратегічно-економічна гра німецького стилю. Розроблена Клаусом-Юргеном Реде (нім. Klaus-Jürgen Wrede) в 2000 році, видавалась Hans im Glück в Німеччині і Rio Grande Games у Великій Британії. У 2001 році була удостоєна нагороди «Гра року» в Німеччині (нім. Spiel des Jahres). На даний момент у світі продано понад 6 мільйонів екземплярів гри.
Гра полягає в покроковому збиранні ігрового поля і розміщенні на ньому фішок своїх підданих. В залежності від того, на яку місцевість поставлена ​​фішка, вона стає лицарем, селянином, монахом або розбійником.


== Правила ==
Створення поляНа початку гри на полі викладається «стартовий квадрат». У фірмовій версії він відрізняється від всіх іншим забарвленням сорочки. Стартовий квадрат містить всі можливі елементи місцевості, що виключає проблему нестикування квадратів. Після цього гравці визначають черговість ходу і починають викладати ігрове поле. Квадрати можна ставити тільки так, щоб вони стосувалися поруч розташованих квадратів. Причому місцевість на них повинна зістиковуватися (дороги з дорогами, міста з містами, поля з полями).

ФішкиКожен гравець має в своєму розпорядженні 8 фішок підданих (одна з них використовується для підрахунку балів). Ви може виставити одного свого підданого на карту після того, як виставите черговий «квадрат» поля. При цьому гравець не може ставити фігурку на об'єкт (місто, дорогу чи поле), котрий вже зайнятий іншим гравцем. Але в процесі гри об'єкти можуть об'єднатися в єдине ціле. Фігурки повертаються до гравця після того, як їх об'єкт закінчений. Відповідно фішка може принести очки кілька разів за гру. Виняток становлять селяни — вони залишаються на полі до кінця гри.

Бали перемогиВиставлені на полі фішки приносять бали, як тільки об'єкт, який вони займають, закінчений. Тобто, як тільки дорога дійшла до якогось кінця, місто повністю оточене стінами, а монастир — повністю оточений будь-якими квадратами. Недобудовані об'єкти приносять бали в кінці гри, проте в деяких випадках менше, ніж добудовані.

Кінець гриГра закінчується, як тільки закінчуються всі не виставлені на поле квадрати. Після цього виконується підрахунок балів для решти фішок на полі. Виграє гравець, який набрав найбільше балів.


== Комплектація гри ==
72 квадрати ділянок землі;
40 фішок п'яти кольорів;
поле шкали підрахунку очок;
правила гри.


== Варіанти гри ==


=== Незалежні ігри (спіноф) ===
Окрім оригінальної ігри, Клаус-Юрген Ред створив багато її самостійних варіантів зі схожою ігровою механікою:

«Каркасон. Мисливці та збирачі» (Carcassonne: Hunters and Gatherers), 2002 рік. Збережено механіку базової версії та внесено нові ускладнюючі елементи. У цій версії замість доріг — річки з озерами, замість міст — ліси. Додаткові очки приносять риби в озерах та додаткові тайли — самородки в лісах. Загалом, «Мисливці та збирачі» — складніший варіант гри в порівнянні з базовою, і вона менше підходить для дітей.
«Каркасон. Фортеця» (Carcassonne: The Castle), 2003 рік. Спеціальний варіант гри, розрахований на двох гравців. Ігрове поле обмежене фортечною стіною, яка збирається з фрагментів і одночасно служить лічильною доріжкою очків. На кутових вежах стіни випадково розкладаються спеціальні жетони, що дають додаткові можливості власнику. На відміну від базової версії, за незавершені елементи очки не даються. Вперше з'являються фішки цитаделей — для підрахунку очок за найбільший збудований будинок.
«Каркасон. Нові землі» (Carcassonne: The Discovery), 2007 рік. У цій версії дуже багато відмінностей від базової механіки: у розпорядженні гравця є набагато менше підданих, і вони не знімаються за фактом завершення будівництва, складніші правила підрахунку очок із масою нюансів. Крім того, зменшується масштаб карти будівництва: перед нами гори та моря, а міста мають вигляд лише точок на карті.
«Ковчег Заповіту» (The Ark of the Covenant), 2003 рік.
«Каркасон. Місто» (Carcassonne — The City), 2004 рік. Найкрасивіший варіант гри. Кожне видання гри містить дерев'яні елементи міської стіни. Сам процес гри розбивається на три етапи, де, починаючи з другого, можна будувати стіни міста та розміщувати стражників.
«Мандрівний Каркасон» (Travel Carcassonne), 2007 рік, похідне видання базової гри.
«Діти Каркасона» (The Kids of Carcassonne), 2009 рік, дитячий варіант гри. Спрощені правила, де гра більше нагадує двомірне доміно. Основним будівельним елементом є вулиці. Комплект гри містить 36 тайлів, за рахунок чого партія зазвичай укладається в 30 хвилин.
«Каркасон. Амазонка» (Carcassonne: Amazonas), 2016 рік. Нова гра у лінійці Каркасон. Цього разу відважним миплам належить вирушити на Амазонку. Гравці отримують очки за відкриття нових тварин, а також відвідування нових сіл. А той, хто досягне кінця річки, отримає бонус.


=== Розширення базової гри «Каркасон 1.0» ===
Додатки нижче підходять для базового «Каркасона» до редизайну 2014 року.

«Річка» (The River), 2001 рік — мінідоповнення.
«Таверни та собори» (Carcassonne: Expansion 1 — Inns & Cathedrals), 2002 рік. Містить набір фішок для шостого гравця. Склад гри: 18 квадратів місцевості, 8 підданих сірого кольору, 6 великих підданих різних кольорів, 6 жетонів для підрахунку очок.
«Купці та будівельники» (Carcassonne: Expansion 2 — Traders & Builders), 2003 рік. Склад гри: 24 квадрати місцевості, 20 жетонів товарів, 6 свиней різних кольорів, 6 будівельників різних кольорів.
«Король та розвідник» (King & Scout), 2003 рік — мінідоповнення. Цей комплект складається із двох окремих розширень. «Король» містить 7 тайлів для базової гри «Каркасон» і «Розвідник» — 5 тайлів для незалежної гри «Каркасон. Мисливці та збирачі». 7 тайлів із «Короля», половина цього доповнення, також доступні в розширенні «Каркасон. Граф, король і грабіжник» (Carcassonne: Expansion 6 — Count, King & Robber).
«Облога» (The Siege), 2004 рік — мінідоповнення.
«Граф Каркасон» (The Count of Carcassonne), 2004 — мінідоповнення. Склад гри: 1 граф, 1 планшет Каркасона.
«Принцеса і дракон» (Carcassonne: Expansion 3 — The Princess & The Dragon), 2005 рік. Склад гри: 30 квадратів місцевості, 1 фея, 1 дракон.
«Річка 2» (The River II), 2005 рік — мінідоповнення. Склад гри: 12 квадратів річки.
The Mini Expansion, 2006 рік — мінідоповнення.
«Каркасон. Вежа» (Carcassonne: Expansion 4 — The Tower), 2006 рік. Склад гри: 18 квадратів місцевості, 30 ярусів веж, 1 картонна вежа.
«Абат і мер» (Carcassonne: Expansion 5 — Abbey & Mayor), 2007 рік. Склад гри: 12 квадратів місцевості, 6 квадратів абатств, 6 мерів різних кольорів, 6 комор різних кольорів, 6 возів різних кольорів.
«Граф, король і грабіжник» (Carcassonne: Expansion 6 — Count, King & Robber), 2007 рік. Збірка поєднує у собі кілька доповнень:
«Король і розвідник» (King & Scout, 2003);
«Граф Каркасон» (The Count of Carcassonne, 2004);
«Річка 2» (The River II, 2005);
«Культ» (The Cult, 2008) — вперше представлено у цій збірці.
«Культ» (The Cult), 2008 рік — мінідоповнення. Склад гри: 5 квадратів місцевості.
«Каркасон. Катапульта» (Carcassonne: Expansion 7 — The Catapult), 2008 рік.
«Колесо Фортуни» (Carcassonne: Wheel of Fortune), 2009 рік. Альтернативна версія базової гри. Може замінювати звичайний Каркасон у грі з доповненнями. Склад гри: 72 квадрати місцевості, 40 підданих (8×5 кольорів), 1 рожева свиня, доріжка підрахунку очок, планшет Колеса Фортуни.
«Тунель» (Tunnel), 2009 рік — мінідоповнення.
«Мости, замки та базари» (Carcassonne: Expansion 8 — Bridges, Castles and Bazaars), 2010 рік. Склад гри: 12 квадратів місцевості, 12 мостів, 12 жетонів замків.
«Кола на полях» (Crop Circles), 2010 рік — мінідоповнення. Склад гри: 6 квадратів місцевості.
«Чума» (The Plague, 2010) — мінідоповнення
«Ґанок» (La Porxada, 2010) — мінідоповнення
«Фестиваль» (The Festival, 2011) — мінідоповнення
«Привид» (The Phantom, 2011) — мінідоповнення
«Школа» (The School, 2011) — мінідоповнення
Carcassonne Minis (2012) — збірка мінідоповнень:
«Летальні апарати» (The Flying Machines, 2012). Склад гри: 8 квадратів місцевості, 1 особливий кубик
«Гонці» (The Messengers, 2012). Склад гри: 8 квадратів послань, 6 фішок гонців.
«Паром» (The Ferries, 2012). Склад гри: 8 квадратів місцевості, 8 фішок поромів
«Золоті рудники» (The Gold Mines, 2012). Склад гри: 8 квадратів місцевості, 16 фішок золотих злитків
«Маг і відьма» (Mage & Witch, 2012). Склад гри: 8 квадратів місцевості, 1 фішка мага і 1 фішка відьми
«Грабіжники» (The Robbers, 2012) . Склад гри: 8 квадратів місцевості, 6 фішок грабіжників
«Круги на полях» (Corn Circles II, 2012). Склад гри: 6 квадратів місцевості.
Інші мінідоповнення:
Die Windrosen (2012)
Little Buildings (2012)
Hero at the Crossroads & Baba Yaga (2012)
The Siege II (2013)
Carcassonne: Expansion 9 — Hills & Sheep (2014)
Klöster in Deutschland (2014)
Der Osterhase (2014)
Darmstadt (2014)
Halb so wild (2014)
Halb so wild II (2014)
Burgen in Deutschland (2015)
Die Stadttore (2015)
Das Labyrinth (2016)
German Cathedrals (2016)
Solovei Razboynik and Vodyanoy (2016)
Die Wahrsagerin (2016)


=== Розширення базової гри «Каркасон 2.0» ===
Додатки нижче підходять для нової версії Каркасона. Після редизайну 2014 року. Видання включає 2 розширення — «Річка» (The River)  і «Абатство» (The Abbot) .

Bonusplättchen Spiel 2014 (2014) — мінідоповнення
CutCassonne (2014) — мінідоповнення
«Таверни та собори» (Carcassonne: Expansion 1 — Inns & Cathedrals), 2002 рік (2015 — New Edition)
«Купці та будівельники» (Carcassonne: Expansion 2 — Traders & Builders), 2003 рік (2015 — New Edition)
Bonusplättchen Spiel 2015 (2015) — мінідоповнення
«Принцеса і дракон» (Carcassonne: Expansion 3 — The Princess & The Dragon), 2005 рік (2016 — New Edition)
«Вежа» (Carcassonne: Expansion 4 — The Tower), 2006 рік (2016 — New Edition)
«Абат і мер» (Carcassonne: Expansion 5 — Abbey & Mayor), 2007 рік (2016 — New Edition)
«Лабіринт» (Das Labyrinth), 2016 рік — мінідоповнення
«Спостережні вежі» (Watchtowers), 2016 рік — мінідоповнення
Bonusplättchen Spiel 2016, 2016 рік — мінідоповнення
«Граф, король і грабіжник» (Carcassonne: Expansion 6 — Count, King & Robber), 2007 рік (2017 — New Edition)
«Мости, замки та базари» (Carcassonne: Expansion 8 — Bridges, Castles and Bazaars), 2010 рік (2017 — New Edition)
The Festival, 2011 рік (2017 — New Edition) — мінідоповнення
Die Märkte zu Leipzig (2017) — мінідоповнення. Додатково містить розширення для «Каркасон. Амазонка».
Bonusplättchen Spiel 2017 — мінідоповнення
Carcassonne: Expansion 10 — Under the Big Top (2017)
Carcassonne: Expansion 9 — Hills & Sheep (2014) (2018 — New Edition)
The Fruit-Bearing Trees (2018) — мінідоповнення
The Barber-Surgeons (2018) — мінідоповнення
Spiel Doch Mini Expansion (2018) — мінідоповнення. Додатково містить розширення для «Каркасон. Сафарі».
Bonusplättchen Spiel 2018 (2018) — мінідоповнення
The Tollkeepers (2019) — мінідоповнення
Bonusplättchen Spiel 2019 (2019) — мінідоповнення


=== Розширення «Мисливців та збирачів» ===
«Король та розвідник» (King & Scout, 2003). Цей комплект складається із двох окремих розширень. «Король» містить 7 квадратів місцевості для базової гри «Каркасон» і «Розвідник» — 5 квадратів місцевості для «Каркасон. Мисливці та збирачі». 7 фішок з короля, половина цього доповнення також доступні в розширенні «Carcassonne: Expansion 6 — Count, King & Robber».


== Турніри з гри «Каркасон» ==


=== Чемпіонати світу ===
Чемпіонати світу проводяться щороку, починаючи з 2006 року. Традиційно чемпіонати проводяться в рамках виставки SPIEL у місті Ессен. У чемпіонаті можуть брати участь переможці національних турнірів.
У 2020 році турнір не проводився у зв'язку з пандемією COVID-2019. У 2021 році на турнірі вперше взяли участь по два представники від країн.


=== Командні онлайн-чемпіонати ===
Починаючи з 2020 року організація carcassonne.cat почала проводити онлайн-турніри з гри «Каркасон» серед збірних команд. Починаючи з другого чемпіонату світу, турніри визнані офіційними видавцем «Каркасона» Hans Im Gluck і проходять за підтримки видавця.
Окрім чемпіонатів світу, carcassonne.cat організують командні чемпіонати Європи (ETCOC). Аналог європейського континентального турніру для Північної та Південної Америки (Copa America) проводить організація Carcassonne Brasil.


==== WTCOC ====


==== ETCOC ====


==== Copa America ====


== Відеоігри ==
Для Windows компанією Snowball Studios було видано три гри: «Лицарі та купці» (2004), «Каркасон. Нове королівство» (2006) та «Каркасон. Епоха мамонтів». У 2007 році на Xbox 360 компанією Sierra Online була випущена версія для XBLA. Також у 2010 році вийшла версія гри для iOS-пристроїв . Є версія для Android. Віднедавна гра доступна для мобільної платформи Windows Phone.


== Основні видавці серії ігор «Каркасон» у різних регіонах світу ==
Hans im Glück (від 2000 року) — Німеччина, країни Центральної Європи
«Світ Хоббі» (від 2002) — Росія та СНД
Rio Grande Games (2001—2012) — Велика Британія та США
Z-Man Games (від 2012) — Велика Британія та США
Devir (від 2001) — Іспанія, Португалія, Латинська Америка
999 Games (від 2002) — Нідерланди
Brain Games (від 2004) — країни Балтії


== Нагороди ==
2001 — німецька премія «Гра року» (Spiel des Jahres).
2004 — чеська премія Hra Roku в номінації «Гра року».


== Посилання ==
Офіційний сайт  [Архівовано 2 вересня 2013 у Wayback Machine.]
Правила настільної гри Каркасон англійською мовою