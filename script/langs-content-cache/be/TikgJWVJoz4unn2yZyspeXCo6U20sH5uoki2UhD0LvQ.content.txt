revision: 4525223
title: "\u041A\u0440\u0430\u043C\u0431\u0430\u043C\u0431\u0443\u043B\u044F (\u0433\
  \u0443\u0440\u0442)"
url: https://be.wikipedia.org/wiki/%D0%9A%D1%80%D0%B0%D0%BC%D0%B1%D0%B0%D0%BC%D0%B1%D1%83%D0%BB%D1%8F_(%D0%B3%D1%83%D1%80%D1%82)


---

«Крамбамбу́ля» — беларускі гурт, які выконвае музыку ў змяшаным стылі пад уплывам року ды поп-фолку. Заснаваны ў 2001 годзе Лявонам Вольскім ды музыкамі гурту «Hasta la Fillsta». Гурт выпусціў шэсць студыйных альбомаў, зборнік найлепшых песень ды два інтэрнэт-сінгла. Песні напісаны пераважна па-беларуску, а таксама па-польску і на некаторых іншых мовах.
Назва гурта паходзіць ад назвы аднайменнага напою. У 2005 годзе ў «Кліп-марафоне» песня «Турысты» перамагла ў намінацыі «Анімацыйныя кліпы», а «Абсэнт» — у намінацыі «Лірыка». У 2007 годзе гурт прыняў удзел у пазаконкурснай частцы фестывалю Басовішча-2007. Удзельнічалі ў фестывалі «Кубак Піва».
У 2010 склад гурта цалкам абноўлены (ад першага складу застаўся толькі Лявон Вольскі). У новым складзе гурт запісаў новы сінгл «Раз-два-тры — усе за стол!».
Пасля прэзідэнцкіх выбараў 2010 года і акцый пратэсту шэраг гуртоў і музыкаў трапілі пад негалосную забарону, Крамбамбуля таксама апынулася ў чорным спісе. Гурт быў вымушаны праводзіць канцэрты і прэзентацыі новых дыскаў за мяжой.

2011 год адзначаны альбомам «Драбадзі-драбада» з каверамі на папулярныя народныя песні свету, якія запісваліся на беларускай мове і на мове арыгіналу. Дыск вылучаецца выразным рокавым гучаннем. Песні гурта гучалі ў кароткаметражным фільме «Колер кахання» і стужцы 2010 года «Дастыш фантастыш». Апошні альбом, «Чырвоны штраль», убачыў свет у 2015 годзе, мае выразную партызанска-паўстанчую тэматыку; у музычным плане быў замацаваны ўхіл ад першапачатковай застольнай стылізацыі гурта да больш цяжкага гучання, якое, аднак, захавала іранічнасць і імкненне да музыкальных цытат і адсылак.
Па словах франтмэна, альбом «Чырвоны штраль» мусіць стаць апошнім у гісторыі гурта. Аднак ён не спыняе сваё існаванне, працягваючы канцэртную дзейнасць.
У 2017 годзе адбыўся першы за апошнія 9 гадоў канцэрт гурта.


== Дыскаграфія ==


=== Альбомы ===
Застольны альбом (2002)
Каралі раёну («Крамбамбуля 1½» 2003)
Радыё Крамбамбуля 0,33 FM (2004)
Сьвяточная (2007)
The Best albo Belarusian Disco (2007)
Drabadzi-drabada (2011)
Чырвоны штраль (2015)


=== Сінглы ===
«Dolce Vita» (2007)
«Раз-два-тры — усе за стол!» (2010)


=== Удзел у зборніках ===
Наша музыка 1 (2003) — «Госці»
Прэм’ер Тузін 2005 (2005) — «Турысты»
Прэм’ер Тузін 2007 (2008) — «Таварыш Маўзэр»


== Удзельнікі ==
Лявон Вольскі: спеў, гітара, клавішы
Алег Гарус: гітара, укулеле, спеў
Павел Аракелян: саксафон, флейта, спеў
Алесь-Францішак Мышкевіч: бас-гітара, спеў
Андрэй Якубчык: труба, спеў
Павел Мамонаў: ударныяБылыя ўдзельнікі:

Сяргей Канановіч: гітара, дрыля-мандаліна (2001—2009)
Уладзіслаў Плюшчаў: бас-гітара (2001—2010)
Аляксандр Хаўкін: скрыпка, клавішы (2001—2009)
Аляксандр Быкаў: ударныя (2001-2006)
Юрась Жданаў: труба (2004-2007)
Радаслаў (Радэк) Сасноўцаў: труба (2007-2012)
Кастусь Карповіч: трамбон (2004-2012)
Мікола Белановіч: ударныя, перкусія (2006-2010)
Паўлюк Рысь: гітара (2009-2012)
Сяржук Штэндэр: ударныя (2010-2012)Запрошаныя выканаўцы:

Сяргей Міхалок: спеў (ад 2003)
Аляксандр Кулінковіч: спеў (ад 2003)
Гюнэш Абасава: спеў (2004 — альбом «Радыё Крамбамбуля 0,33 FM»)Іншыя ўдзельнікі:

Павел Кузюковіч: валторна (2004)
Іван Галушка: трамбон (2004)
Зміцер Ціхановіч: труба (2004)
Уладзімір Федарук: акардэон (2004)
Аляксандр Старажук: перкусія (2004)
Павел Кудрын: флейта (2004)
Улляна Найдзен: спеў (2007)
Ганна Казлова: спеў (2007)


== Зноскі ==


== Літаратура ==
Д.П. «КРАМБАМБУЛЯ» // Энцыклапедыя беларускай папулярнай музыкі (бел.) / уклад. Дз. Падбярэзскі і інш. — Мінск: Зміцер Колас, 2008. — С. 143–144. — 368 с. — 2 000 экз. — ISBN 978-985-6783-42-8.


== Спасылкі ==
 На Вікісховішчы ёсць медыяфайлы па тэме Крамбамбуля (гурт)
Крамбамбуля  (англ.) на сайце Myspace
«Мора, сонца і пальмы, і гарачы пясок, і цытрынавы сок...»: Цунамі пазітыву ад Крамбамбулі
«Валянцінаўская Крамбамбуля» для закаханых у жыццё
Гарачая Крамбамбуля на «Зімовым канцэрце»
Ёсць нагода: «Крамбамбуля» выканала першую пяцігодку
Крамбамбуля на Басовішчы-2007