revision: 3092892
title: "\u0412\u044F\u043D\u0442\u0430 (\u0433\u043E\u0440\u0430\u0434)"
url: https://be.wikipedia.org/wiki/%D0%92%D1%8F%D0%BD%D1%82%D0%B0_(%D0%B3%D0%BE%D1%80%D0%B0%D0%B4)


---

Вя́нта (літ.: Wenta) — горад у паўночнай Літве ў Акмянскім раёне Шаўляйскага павета. Горад адносіцца да этнаграфічнага рэгіёна Жамойць. Насельніцтва налічвае 3,4 тыс. чалавек. Праз горад цячэ рака Вянта. Праз горад праходзіць аўтамабільная дарога Куршэнай — Мажэйкей, а чыгункай Вянта злучана з Шаўляем.


== Гісторыя ==
Горад узнік у 1966 годзе пасля аб’яднання двух вёсак Баўска і Пурвы. Вянта пачала хутка развівацца пасля пабудовы тут цагельнага прадпрыемства. У 1970-х — 1980-х гадах на прадпрыемстве працавала каля 1000 чалавек. Пасля атрымання незалежнасці Літвы ў 1990 годзе, прадпрыемства сутыкнулася з эканамічнымі цяжкасцямі, выкліканымі пераходам ад планавай сістэмы да вольнага рынку. Прадпрыемства было падзелена на некалькі частак і прыватызавана.


== Спасылкі ==
 На Вікісховішчы ёсць медыяфайлы па тэме Вянта (горад)