revision: 4433368
title: "\u041B\u0435\u0430 \u0414\u0436\u044D\u0439\u043C\u0441 \u0420\u044D\u0439\
  \u043D\u0443\u043E\u0442\u044D\u0440"
url: https://be.wikipedia.org/wiki/%D0%9B%D0%B5%D0%B0_%D0%94%D0%B6%D1%8D%D0%B9%D0%BC%D1%81_%D0%A0%D1%8D%D0%B9%D0%BD%D1%83%D0%BE%D1%82%D1%8D%D1%80


---

Леа Джэймс Рейнуотэр (анг. Leo James Rainwater; 9 снежня 1917, Каунсіл, штат Айдаха, ЗША — 31 мая 1986, Нью-Ёрк, ЗША) — амерыканскі фізік, лаўрэат Нобелеўскай прэміі па фізіцы (1975) «За адкрыццё ўзаемасувязі паміж калектыўным рухам і рухам асобнай часціцы ў атамным ядры і развіццё тэорыі будовы атамнага ядра, якая базуецца на гэтай ўзаемасувязі» (сумесна з А. Борам і Р. Мотэльсанам).


== Біяграфія ==
Рэйнуотэр атрымаў ступень бакалаўра па фізіцы ў Калтэху ў 1939 годзе. Пасля гэтага ён паступае ў аспірантуру ў Калумбійскі ўніверсітэт (ЗША) і атрымлівае ступень доктара ў 1946 годзе. Падчас другой сусветнай вайны ён працаваў у атамным праекце. У 1949 годзе ён прыступіў да распрацоўкі сваёй тэорыі, згодна з якой не ўсе атамныя ядры валодаюць сферычнай сіметрыяй. Тэзісы гэтай тэорыі былі пазней правераныя і пацверджаныя ў эксперыментах Бора і Мотэльсана. Таксама Рэйнуотэр унёс уклад у разуменне прыроды рэнтгенаўскіх прамянёў. Удзельнічаў у працы камісіі па атамнай энергіі і даследчых праектах ВМС ЗША. З 1952 працаваў на фізічным факультэце Калумбійскага ўніверсітэта, дзе ў 1982 годзе быў удастоены звання прафесара фізікі.


== Зноскі ==


== Спасылкі ==
Інфармацыя з сайта Нобелеўскага камітэта  (англ.)