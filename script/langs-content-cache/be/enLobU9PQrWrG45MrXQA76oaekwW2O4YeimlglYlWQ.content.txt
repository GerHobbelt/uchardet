revision: 4282990
title: "\u0414\u0437\u044F\u0440\u0436\u0430\u045E\u043D\u0430\u044F \u0414\u0443\u043C\
  \u0430 \u0420\u0430\u0441\u0456\u0439\u0441\u043A\u0430\u0439 \u0456\u043C\u043F\
  \u0435\u0440\u044B\u0456"
url: https://be.wikipedia.org/wiki/%D0%94%D0%B7%D1%8F%D1%80%D0%B6%D0%B0%D1%9E%D0%BD%D0%B0%D1%8F_%D0%94%D1%83%D0%BC%D0%B0_%D0%A0%D0%B0%D1%81%D1%96%D0%B9%D1%81%D0%BA%D0%B0%D0%B9_%D0%A4%D0%B5%D0%B4%D1%8D%D1%80%D0%B0%D1%86%D1%8B%D1%96


---

Дзяржаўная Ду́ма (у сродках масавай інфармацыі ўжываецца таксама скарачэнне Дзяржду́ма) — адна з палат Федэральнага сходу — парламента Расійскай Федэрацыі.
Прававы статус Дзяржаўнай Думы вызначаны ў пятай главе Канстытуцыі Расійскай Федэрацыі.
Дзяржаўная Дума складаецца з 450 дэпутатаў. Дэпутатам Дзяржаўнай Думы можа быць абраны грамадзянін Расійскай Федэрацыі, які дасягнуў 21 года і мае права ўдзельнічаць у выбарах (прычым адна і тая ж асоба не можа быць адначасова дэпутатам Дзяржаўнай Думы і членам Савета Федэрацыі). Дэпутатам Дзяржаўнай Думы першага склікання мог адначасова з’яўляцца член Урада Расійскай Федэрацыі (паводле пераходных палажэнняў Канстытуцыі Расійскай Федэрацыі).
Працу Дзяржаўнай Думы ўзначальваюць старшыня і яго намеснікі.


== Гісторыя ==
Першая Дзяржаўная Дума абіралася разам з Саветам Федэрацыі ў дзень усенароднага галасавання па Канстытуцыі 12 снежня 1993 года тэрмінам на два гады (паводле пераходных палажэнняў прынятай Канстытуцыі).
Тэрмін паўнамоцтваў 2 — 5 скліканняў Дзяржаўнай Думы — чатыры гады. Пачынаючы з 6 склікання, дэпутатаў абіраюць тэрмінам на пяць гадоў.
З 2007 года па 2011 год дэпутаты Дзяржаўнай Думы выбіраліся па прапарцыйнай сістэме (па партыйных спісах). Прахадны бар’ер складаў 7 %. Планавалася, што з 2016 года бар’ер будзе складаць 5 %, а выбары будуць праходзіць па змяшанай сістэме.
Выбары ў Дзяржаўную Думу праводзіліся ў 1993, 1995, 1999, 2003, 2007, 2011 і 2016 гадах.


== Старшыні Дзярждумы ==
Дзяржаўная Дума I склікання (14 студзеня 1994 г. — 17 студзеня 1996 г.)

Іван Пятровіч Рыбкін (абраны 14 студзеня 1994 г.), фракцыя Аграрнай партыі РасііДзяржаўная Дума II склікання (17 студзеня 1996 г. — 18 студзеня 2000 г.)

Генадзь Мікалаевіч Селязнёў (абраны 17 студзеня 1996 г.), фракцыя КПРФДзяржаўная Дума III склікання (18 студзеня 2000 г. — 29 снежня 2003 г.)

Генадзь Мікалаевіч Селязнёў (абраны 18 студзеня 2000 г.), фракцыя КПРФ, з 4 чэрвеня 2002 г. — незалежны дэпутатДзяржаўная Дума IV склікання (29 снежня 2003 г. — 24 снежня 2007 г.)

Барыс Вячаслававіч Грызлоў (абраны 29 снежня 2003 г.), фракцыя «Адзіная Расія»Дзяржаўная Дума V склікання (24 снежня 2007 г. — 4 снежня 2011 г.)

Барыс Вячаслававіч Грызлоў (абраны 24 снежня 2007 г.), фракцыя «Адзіная Расія»Дзяржаўная Дума VI склікання (21 снежня 2011 г. — 5 кастрычніка 2016 г.)

Сяргей Яўгенавіч Нарышкін (абраны 21 снежня 2011 г.), фракцыя «Адзіная Расія»Дзяржаўная Дума VII склікання (з 5 кастрычніка 2016 г.)

Вячаслаў Віктаравіч Валодзін (абраны 5 кастрычніка 2016 г.), фракцыя «Адзіная Расія»


== Гл. таксама ==
Дзяржаўная Дума Расійскай імперыі


== Зноскі ==


== Спасылкі ==
 На Вікісховішчы ёсць медыяфайлы па тэме Дзяржаўная Дума Расійскай Федэрацыі
Афіцыйны сайт
Дзяржаўная Дума ў сацыяльнай сетцы «Twitter»