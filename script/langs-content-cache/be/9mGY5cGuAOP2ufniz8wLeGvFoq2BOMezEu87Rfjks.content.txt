revision: 4525003
title: Tower Defense
url: https://be.wikipedia.org/wiki/Warcraft_III:_Reign_of_Chaos


---

«Warcraft III: Reign of Chaos» (ад англ.: warcraft — ваеннае рамяство, reign of chaos — улада хаосу) — камп’ютарная гульня ў жанры стратэгіі ў рэальным часе з элементамі RPG. Распрацавана кампаніяй «Blizzard Entertainment» пры падтрымцы «Vivendi Universal» і выпушчана ў ліпені 2002 года.
«Warcraft III» была адной з найбольш чаканых гульняў: больш 4,5 мільёна папярэдніх заказаў і больш аднаго мільёна копій гульні, прададзеных  за месяц, што зрабіла яе сама хутка распрадаванай ПК-гульнёй на той момант. Яна была сустрэта мноствам станоўчых рэцэнзій, а частка выданняў адзначылі гульню тытуламі «Найлепшая гульня года» і «Найлепшая стратэгія года». Таксама гульня атрымала высокія ацэнкі і ў ігракоў. У чарце штотыднёвых продажаў ад NPD Techworld гульня займала першае месца два месяца.
У адрозненне ад папярэдніх гульняў серыі, колькасць супрацьстаялых бакоў павялічылася з дзвюх да чатырох: можна гуляць за ўжо вядомыя Альянс і Арду, а таксама за дзве новыя росы — Нежыць і Начных эльфаў. Аднак агульны гульнявы працэс не змяніўся — іграку ўсё гэтак жа трэба здабываць рэсурсы, будаваць базы і наймаць войскі, каб знішчыць праціўніка. Новаўвядзеннем сталі героі — унікальныя воіны, якія маюць асобыя здольнасці і здольныя атрымліваць вопыт пры забойстве воінаў праціўніка. Кампанія гульні пачынаецца праз 12 гадоў пасля падзей «Warcraft II: Beyond the Dark Portal» і распавядае пра прышэсце дэманаў у свет Азерота.
У камплекце з гульнёй пастаўляецца рэдактар карт «World Editor», дзякуючы якому ў сеткі з’явілася мноства неафіцыйных карт, у якіх гульнявы працэс можа цалкам адрознівацца ад звычайнага. Адной з найпапулярных карт стала «DotA: Allstars», таксама атрымалі развіццё мноства іншых мадыфікацый, такіх, як «Tower defense», «Hero survival» і іншыя. Праз год да гульні быў выпушчаны дадатак, «The Frozen Throne», які таксама стаў папулярным у ігракоў і атрымаў мноства станоўчых рэцэнзій.


== Выданні ==
«Blizzard» выпусціла дзве версіі гульні: звычайную версію і абмежаванае калекцыйнае выданне. Калекцыйнае выданне ўтрымлівала наступныя рэчы:

Гульню на CD
The official Warcraft III Cinematic DVD
Collector’s Edition Soundtrack.
Collector’s Edition manual.
The Art of Warcraft book.
Lithographic Prints


== Гл. таксама ==
Warcraft III: The Frozen Throne


== Зноскі ==


== Спасылкі ==


=== Афіцыйныя рэсурсы ===
Warcraft III Архівавана  12 кастрычніка 2012. на сайце кампаніі Blizzard Entertainment
Warcraft III на сайце Battle.net
Warcraft III: Reign of Chaos Архівавана  24 мая 2012. на сайце SoftClub


=== Афіцыйныя форумы ===
Агульны форум Warcraft III на сайце Battle.net Архівавана  16 лістапада 2011.
Форум для стваральнікаў карт Warcraft III Архівавана  16 лістапада 2011.


=== Іншыя рэсурсы ===
Replayers Архівавана  1 верасня 2017. — сайт з лепшымі запісамі гульняў WarCraft 3 Reign of Chaos
Quotes of Warcraft III — Спіс усіх цытат юнітаў і герояў гульні на англійскім