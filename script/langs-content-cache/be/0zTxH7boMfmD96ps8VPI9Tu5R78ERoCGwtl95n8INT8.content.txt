revision: 3115402
title: International Journal of Fracture
url: https://be.wikipedia.org/wiki/%D0%9F%D0%B5%D1%80%D0%B0%D0%BB%D0%BE%D0%BC_%D0%BF%D0%B0%D0%B4%E2%80%99%D1%8F%D0%B7%D1%8B%D1%87%D0%BD%D0%B0%D0%B9_%D0%BA%D0%BE%D1%81%D1%82%D0%BA%D1%96


---

Пералом пад'язычнай косткі - вельмі рэдкі від пералом з пашкоджаннем пад'язычнай косткі.
Усе траўмы, у якія ўцягнутая пад'язычнай костка, вельмі небяспечныя для здароўя і нават жыцця чалавека. Некаторыя пераломы пад'язычнай косткі прыводзяць да ацёку мяккіх тканак гартані, галасавых звязкаў, часам да аспірацыі крывёю і заканчваюцца смерцю ад асфіксіі.


== Прычыны ==
Пералом пад'язычнай косткі звычайна звязаны са странгуляцыйнай асфіксіяй і рэдка адбываецца ў ізаляцыі. Такі пералом можа быць звязаны таксама з транспартнай траўмай і пашкоджаннямі тупымі аб'ектамі з абмежаванай кантактавальнай паверхняй.

		
		
		


== Прыкметы і сімптомы ==
Асноўнымі сімптомамі пералому пад'язычнай косткі з'яўляюцца боль, калі чалавек паварочвае сваю шыю, праблемы з глытаннем (дысфагія) і балючае глытанне (адынафагія). Таксама могуць прысутнічаць крэпітацыя і балючасць у косці, недахоп паветра пры высоўванні языка, дыхавіца, дысфанія і падскурная эмфізэма. У час ларынгаскапічнага даследавання можна бачыць раны на глотцы, пашкоджанні, ацёк і/або фрагменты пад'язычнай косткі. Пры пераломах пад'язычнай косткі ёсць высокая верагоднасць таго, што пашкоджаны таксама гартань, глотка, ніжняя сківіца і/або шыйны аддзела хрыбетніка. Агульныя суправаджальныя траўмы ўключаюць Пералом Лефора III з пераломамі ніжняй сківіцы і пераломам шыйнага пазванка і вывіх сківіцы.


== Дыягностыка ==
Дыягнастыруюць пераломы пад'язычнай косткі з выкарыстаннем клінічнага агляду, часам з выкарыстаннем ларынгаскопа і/або рэнтгенаграфічнага даследавання.


== Лячэнне і прагноз ==
Варыянты лячэння вар'іруюцца ад вельмі кансерватыўнага да агрэсіўнага. Кансерватыўныя варыянты ўключаюць адпачынак, назіранне, кантроль болю, змену дыеты, выкарыстанне назафарынгеальнай або орафарынгеальнай трубкі і антыбактэрыйную тэрапію. Больш агрэсіўныя варыянты ўключаюць хірургічнае аднаўленне пад'язычнай косткі і/або трахеатамію. Па мета-аналітычных данных хірургічнае лячэнне ў 2012 годзе выкарысталі ў 10,9% выпадкаў.


== Эпідэміялогія ==
Пераломы пад'язычнай косткі складаюць 0.002% ад усіх пераломаў; яны вельмі рэдкія, паколькі пад'язычная костка добра абаронена сваім месцазнаходжаннем у шыі  і рухомасцю. 91.3% такіх пераломаў адбываюцца ў мужчын.


== Зноскі ==


== Спасылкі ==
Dalati, T.. "Isolated hyoid bone fracture". International Journal of Oral and Maxillofacial Surgery 34 (4):  449–452. doi:10.1016/j.ijom.2004.09.004. http://linkinghub.elsevier.com/retrieve/pii/S0901502704002772.