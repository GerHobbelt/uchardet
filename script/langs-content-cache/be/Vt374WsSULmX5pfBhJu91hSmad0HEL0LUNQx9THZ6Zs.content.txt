revision: 4266263
title: "\u041C\u0456\u0441\u0443\u0440\u044B\u0439\u0441\u043A\u0456 \u045E\u043D\u0456\
  \u0432\u0435\u0440\u0441\u0456\u0442\u044D\u0442"
url: https://be.wikipedia.org/wiki/%D0%9C%D1%96%D1%81%D1%83%D1%80%D1%8B%D0%B9%D1%81%D0%BA%D1%96_%D1%9E%D0%BD%D1%96%D0%B2%D0%B5%D1%80%D1%81%D1%96%D1%82%D1%8D%D1%82


---

Місурыйскі ўніверсітэт (англ.: University of Missouri) — публічны даследчы ўніверсітэт ЗША, які знаходзіцца ў горадзе Калумбія, штат Місуры. Заснаваны ў 1839 годзе, першы ўніверсітэт штата на захад ад ракі Місісіпі. Місурыйскі ўніверсітэт з’яўляецца найбуйнейшым у сваім штаце, у ім па 270 спецыяльнасцях навучаюцца 30 тысяч студэнтаў з усіх штатаў ЗША і больш, чым 100 краін свету.
Універсітэт з’яўляецца часткай Сістэмы Місурыйскага ўніверсітэта, якая аб’ядноўвае чатыры кампусы, размешчаныя ў Калумбіі (Універсітэт Місуры — Калумбія, Mizzou, галоўны кампус), Роле (Місурыйскі ўніверсітэт навукі і тэхналогій, MS&T), Канзас-Сіці (Місурыйскі ўніверсітэт у Канзас-Сіці) і Сент-Луісе (Місурыйскі ўніверсітэт у Сент-Луісе, UMSL).
Адзін з 34 публічных універсітэтаў, якія ўваходзяць у Асацыяцыю амерыканскіх універсітэтаў, і адзіны са штата Місуры.
Універсітэт размясціўся на 97-м месцы ў рэйтынгу часопіса U.S. News & World Report за 2014 год, застаўшыся на тым жа месцы, што і ў мінулым годзе.


== Зноскі ==