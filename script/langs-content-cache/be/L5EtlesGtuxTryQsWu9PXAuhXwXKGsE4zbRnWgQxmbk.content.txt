revision: 4055136
title: "\u0421\u0430\u043D\u0441\u0430\u0440\u043E\u043B"
url: https://be.wikipedia.org/wiki/%D0%A1%D0%B0%D0%BD%D1%81%D0%B0%D1%80%D0%BE%D0%BB


---

Астравы Сансарол (англ.: Sonsorol) — група з 4 астравоў на поўдні Палау. Складаюць асобны штат гэтай краіны. Агульная плошча - 3,5 км ². Насельніцтва (2005 г.) - 100 чал.


== Геаграфія ==
Астравы Сансарол фактычна з'яўляюцца часткай буйнога Каралінскага архіпелага. Уключаюць наступныя астравы каралавага паходжання:

Астравы Сансарол:Адміністрацыйным цэнтрам штата Сансарол лічыцца вёска Дангасара на востраве Сансарол.


== Гісторыя ==

Астравы былі адкрыты падчас экспедыцыі Магелана і нанесены на карты ў 1522 г. Прыкладна ў гэты ж перыяд яны былі населены мікранезійцамі. На мяжы XIX ст. і XX ст. мясцовае насельніцтва складала каля 200 чалавек.
У 1885 - 1899 гг. астравы ўваходзілі ў склад каланіяльных валоданняў Іспаніі, 1899 - 1914 гг. — Германіі. У гады I Сусветнай вайны захоплены Японіяй. Японскія прадпрымальнікі наладзілі на Сансароле вытворчасць вэнджанай рыбы. Асабліва цяжкія ўмовы для тубыльцаў склаліся пад час II Другой Сусветнай вайны, калі з-за дрэннага забеспячэння харчам сярод іх пачаўся голад. У 1947 г. астравы трапілі пад апеку ЗША.
У 1994 г. Рэспубліка Палау абвясціла незалежнасць. Астравы Сансарол увайшлі ў яе склад у якасці асобнага штата.


== Сансарольцы ==
Сансарольцы — карэннае насельніцтва астравоў Сансарол. Яны размаўляюць на асобнай мове, блізкай да палаўанскай і япанскай моў. Яна мае афіцыйны статус у штаце Сансарол. Лічыцца, што астравы Сансарол былі населены прыкладна 500 гадоў таму выхадцам з паўночнага ўсходу (магчыма з астравоў Яп), Даўхепітам, і чальцамі яго сям'і. Галоўнымі заняткамі сансарольцаў здаўна з'яўляюцца рыбалоўства і вырошчванне хлебнага дрэва, клубневых культур, бананаў. У адрозненні ад насельніцтва асноўнай часткі Палау, мужчыны актыўна займаюцца земляробствам і зборам ураджая. Тут адсутнічае сістэма адліку сваяцтва па маці целунгалек.


== Эканоміка ==
Большасць дарослых насельнікаў астравоў Сансарол працуюць у адміністрацыі. Турызм мае абмежаваны характар, несістэматычна арганізуюцца прыватныя рыбалоўныя туры.


== Зноскі ==


== Літаратура ==
Walda-Mandel, S. “There is no place like home”: Migration and Cultural Identity of the Sonsorolese, Micronesia — Heidelberg: Universitätsverlag, 2004 ISBN 978-3-8253-6692-6


== Спасылкі ==
sonsorol.com Архівавана  18 красавіка 2017.
Sonsorol Islands