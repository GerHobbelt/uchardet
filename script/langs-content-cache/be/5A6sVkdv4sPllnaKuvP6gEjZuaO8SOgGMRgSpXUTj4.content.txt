revision: 4502116
title: "\u0406\u043C\u0456\u0433\u0440\u0430\u0446\u044B\u044F"
url: https://be.wikipedia.org/wiki/%D0%86%D0%BC%D1%96%D0%B3%D1%80%D0%B0%D1%86%D1%8B%D1%8F


---

Іміграцыя (ад лац.: immigrare - усяляцца) — уезд іншаземцаў у якую-небудзь краіну на пастаяннае або працяглае жыхарства. Залежна ад прычын іміграцыю падзяляюць на палітычную і эканамічную або працоўную. Іміграцыя характэрна для многіх гістарычных эпох, адыгрывала важную ролю ў фармаванні насельніцтва некаторых краін і нават засяленні асобных частак свету. На фармаванне насельніцтва Еўразіі паўплывалі міграцыі апошніх 2 тысячагоддзяў, такія, як Вялікае перасяленне народаў у Еўропе (4-7 ст.), міграцыі, звязаныя з арабскімі заваяваннямі (7-8 ст.), з экспансіяй цюрка-манголаў (11-17 ст.). Эпоха Вялікіх геаграфічных адкрыццяў (15-17 ст.) паклала пачатак шырокаму развіццю міжкантынентальных міграцый галоўным чынам з Еўропы ў Амерыку, Аўстралію і інш. Не аслаблі тэмпы іміграцыі, выкліканыя перамяшчэннямі насельніцтва ў сувязі з дзвюма сусветнымі войнамі, перасяленнем яўрэяў у Ізраіль. Працягваецца іміграцыя рабочай сілы з Беларусі ў развітыя краіны Заходняй Еўропы і Расію.


== Гл. таксама ==
Эміграцыя
Міграцыя насельніцтва
Рэпатрыяцыя
Каэфіцыент іміграцыі


== Літаратура ==
Чалавек і грамадства: Энцыклапедычны даведнік. Мінск: Беларуская Энцыклапедыя, 1998. ISBN 985-11-0108-7


== Спасылкі ==
Immigration and Labor: The Economic Aspects of European Immigration to the United States,  (англ.) (Нью-Ёрк, 1912)