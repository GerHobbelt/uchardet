revision: 4518964
title: "\u0424\u043B\u0430\u0440\u044B\u0434\u0441\u043A\u0456 \u045E\u043D\u0456\u0432\
  \u0435\u0440\u0441\u0456\u0442\u044D\u0442"
url: https://be.wikipedia.org/wiki/%D0%A4%D0%BB%D0%B0%D1%80%D1%8B%D0%B4%D1%81%D0%BA%D1%96_%D1%9E%D0%BD%D1%96%D0%B2%D0%B5%D1%80%D1%81%D1%96%D1%82%D1%8D%D1%82


---

Фларыдскі ўніверсітэт, або Універсітэт Фларыды (англ.: University of Florida) — вышэйшая навучальная ўстанова ў горадзе Гейнсвіл, штат Фларыда, ЗША. Заснаваны ў 1853 годзе.


== Гісторыя ==
Датай заснавання ўніверсітэта лічыцца 6 студзеня 1853 года, калі губернатар Фларыды Томас Браўн падпісаў адпаведны законапраект, які забяспечваў дзяржаўную падтрымку вышэйшай адукацыі ў штаце Фларыда. Да 1866 года ўстанова насіла назву семінарыя Усходняй Фларыды, а пасля Грамадзянскай вайны, падчас якой семінарыя не функцыянавала, была перайменавана ва Універсітэт Фларыды. У гэты ж час змянілася і месцазнаходжанне ВНУ — студэнты і выкладчыкі пераехалі ў горад Гейнсвіл. У 1903 годзе ў склад універсітэта увайшоў сельскагаспадарчы каледж і навучальная ўстанова набыла сучасны выгляд.
У 1905 годзе пасля выйшаў закон Бакмена, які дапамог аб'яднаць каледжы штата пад дахам універсітэта. У 1906 годзе ў Гейнсвіле адкрыўся ўніверсітэцкі кампус.
Пачынаючы з 1946 года сярод абітурыентаў значна вырас інтарэс да ўніверсітэта, сярод якіх было шмат ветэранаў Другой сусветнай вайны, якія паступалі ў ВНУ дзякуючы спецыяльнаму закону. З 1958 года ва ўніверсітэце было дазволена навучанне афраамерыканцам.
У 1985 годзе Універсітэт Фларыды стаў членам Асацыяцыі амерыканскіх універсітэтаў.


== Вядомыя выкладчыкі і выпускнікі ==
Роберт Грабс
Поль Дзірак


== Гл. таксама ==
Спіс універсітэтаў штата Фларыда


== Спасылкі ==
 На Вікісховішчы ёсць медыяфайлы па тэме Фларыдскі ўніверсітэт
Афіцыйны сайт універсітэта
Сайт спартыўнай студэнцкай каманды Florida Gators