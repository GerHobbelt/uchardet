revision: 4423278
title: "\u0414\u0436\u043E\u043D \u042D\u0432\u0435\u0440\u044D\u0442 \u041C\u0456\
  \u043B\u0435"
url: https://be.wikipedia.org/wiki/%D0%94%D0%B6%D0%BE%D0%BD_%D0%AD%D0%B2%D0%B5%D1%80%D1%8D%D1%82_%D0%9C%D1%96%D0%BB%D0%B5


---

Джон Э́верэт Міле́ (таксама Міле́с ; англ.: John Everett Millais, 8 чэрвеня 1829 — 13 жніўня 1896) — англійскі жывапісец, адзін з заснавальнікаў Брацтва прэрафаэлітаў.


== Біяграфія ==

Міле нарадзіўся ў Саўтгемптане і пачаў вучыцца маляванню з дзевяці гадоў. У 1838 годзе, калі сталі відавочнымі яго здольнасці, сям'я перабралася ў Лондан. Ва ўзросце 11 гадоў Міле паступіў у Каралеўскую fкадэмію мастацтваў, стаўшы самым маладым студэнтам за ўсю гісторыю Акадэміі. Да пятнаццаці гадоў ён ужо выдатна валодаў пэндзлем, у 1846 г. з'явіўся перад публікай з гістарычнай карцінай «Пісара берэт у палон перуанскіх інкаў», якую крытыка прызнала лепшай на ўсёй акадэмічнай выстаўцы таго года, а ў наступным годзе атрымаў залаты медаль за карціну «Нападзенне калена Веніямінава на дочак Сілаама». У 1848 годзе на адной з выставак Міле знаёміцца з Холманам Хантам і Дантэ Габрыэлем Расеці і разам з імі засноўвае Брацтва прэрафаэлітаў.

Яго раннія працы характарызуюцца значнай дэталізацыяй, у прыватнасці карціна «Хрыстос у бацькоўскім доме», 1850, Лондан), якую палічылі залішне рэалістычнай і ў газеце «Таймс» ахрысцілі як «абуральнай». Аднак Міле гэта не збянтэжыла, і ён працягваў сваю творчасць сярод прэрафаэлітаў. Насамрэч, тэхнічная дасканаласць карцін Міле адразу вылучыла яго сярод іншых жывапісцаў, таму працы Міле заўсёды прымалі на выстаўках Акадэміі, якімі радыкальнымі б яны ні былі. Яго таксама падтрымаў крытык Джон Раскін, які адразу ўбачыў у Міле выбітны талент.

Улетку 1853 Раскін і яго жонка Эфі запрасілі Міле адправіцца разам на лета ў Гленфінлас. Міле і Эфі пакахалі адзін аднаго і, пасля яе скандальнага разводу з Раскінам, пажаніліся. Жаніцьба змяніла Міле: для падтрымання сям'і ён павінен быў ствараць карціны хутчэй і ў большай колькасці, а таксама дорага прадаваць іх. Міле цалкам адрокся ад поглядаў і ідэй прэрафаэлітызму: у прыватнасці, карціну «Сэр Ізюмбрас» (1857), дзе мастак вельмі адышоў ад прэрафаэліцкай тэхнікі, Раскін назваў «нават не няўдачай, а катастрофай». Наўзамен Міле здабыў велізарную папулярнасць і шалёнае багацце, зарабляючы да 30 тысяч фунтаў у год. Ён зрабіўся партрэтыстам, збольшага пейзажыстам (прычым пейзажы Міле маляваў не на заказ, а як хобі — для сябе) і стаў першым англійскім мастаком, які атрымаў тытул баранэта (у 1885). У 1896 годзе ён быў выбраны прэзідэнтам Каралеўскай акадэміі. На партрэтах Міле адлюстроўвае, як правіла, людзей вядомых, якія займаюць высокія грамадскія пасты.
У наш час Міле адносіцца да ліку самых любімых англічанамі мастакоў сярэдзіны XIX стагоддзя.
Найбольш вядомая карціна — «Афелія» , 1851—1852), дзе намалявана каханая Расеці Элізабет Сідал.


== Карціны ==

1848 — «Смерць Рамеа і Джульеты» / The Death of Romeo and Juliet) (Мастацкая галерэя Манчэстэра)
1848-49 — «Ізабела» / Isabella
1850 — «Хрыстос у бацькоўскім доме» / Christ In The House Of His Parents (Галерэя Тэйт, Лондан)
1851 — «Марыяна» / Mariana
1852 — «Афелія» ці «Смерць Афеліі» / Ophelia (галерэя Тэйт, Лондан)
1856 — «Восеньскае лісце» / Autumn Leaves
1862 — «Вер мне» / Trust Me
1868 — «Ванеса» / Vanessa
1873 — «Дровы на зіму» / Winter Fuel (Мастацкая галерэя Манчэстэра)
1873 — «Партрэт Эфі Міле» / Portrait of Effie Millais
1875 — «Кастрычніцкі холад» / Chill October (калекцыя Эндру Лойд Уэбера)
1886 — «Мыльныя пузыры» / Bubbles (Мастацкая галерэя лэдзі Левер, [Горад Ліверпуль|Ліверпуль]])


== Зноскі ==


== Спасылкі ==
Sir John Everett Millais — Victorian Art in Britain (англ.)
Sir John Everett Millais: An Overview (англ.)
Биография и работы на сайте National Museums Liverpool (англ.)
О картине «Офелия» (Ophelia) Архівавана  8 мая 2006. (англ.)
John Everett Millais. Ophelia (англ.)