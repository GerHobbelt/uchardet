revision: 4470070
title: Communication
url: https://be.wikipedia.org/wiki/Windows_Communication_Foundation


---

Windows Communication Foundation (WCF) — праграмны фреймворк, які выкарыстоўваецца для абмену данымі паміж праграмамі. Уваходзіць у склад .NET Framework. Да свайго выпуску ў снежні 2006 года ў складзе .NET Framework 3.0, WCF быў вядомы пад кодавым імем Indigo.
WCF робіць магчымым пабудову бяспечных і надзейных транзакцыйных сістэм праз спрошчаную уніфікаваную праграмную мадэль міжплатформеннага ўзаемадзеяння.
Камбінуючы функцыянальнасць існуючых тэхналогій .NET па распрацоўцы размеркаваных прыкладных праграм  (ASP.NET XML Web Services — ASMX, WSE 3.0, .NET Remoting, .NET Enterprise Services і System.Messaging), WCF дае адзіную інфраструктуру распрацоўкі, якая, пры ўмелым ўжыванні, павышае прадукцыйнасць і зніжае выдаткі на стварэнне бяспечных, надзейных і транзакцыйных Web-службаў новага пакалення. Закладзеныя ў яе прынцыпы інтэраперабельнасці (функцыянальнай сумяшчальнасці) дазваляюць арганізаваць працу з іншымі платформамі, для чаго выкарыстоўваюцца тэхналогіі ўзаемадзеяння платформаў, напрыклад WSIT, якія распрацоўваюцца на базе адкрытага зыходнага кода.


== Хостынг ==
Клас службы WCF не можа існаваць самастойна. Кожная служба WCF павінна знаходзіцца пад кіраваннем пэўнага працэсу Windows, які называецца хоставым працэсам. Існуе некалькі варыянтаў хостынга:

Аўтахостынг (гэта значыць хост-працэсам з'яўляецца, напрыклад, кансольная або графічная праграма)
Хостынг у адной са службаў Windows
Хостынг з выкарыстаннем IIS (Internet Information Server) або WAS (Windows Activation Services).


== Зноскі ==


== Літаратура ==
Professional WCF 4: Windows Communication Foundation with .NET 4. — 2011. — ISBN 978-5-8459-1713-3.
Windows Communication Foundation for .NET Framework 3.5. — 2008. — ISBN 978-5-94074-465-8, 978-0-321-44006-8.
Джувел Лёве. Стварэнне службаў WCF. — 2008. — ISBN 978-5-91180-763-4.


== Спасылкі ==
Што новага для WCF у Visual Studio 2008  (.)