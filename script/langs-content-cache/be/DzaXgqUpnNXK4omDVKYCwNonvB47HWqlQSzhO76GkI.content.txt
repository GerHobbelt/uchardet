revision: 4110701
title: "\u0422\u043E\u043F\u0430\u043B\u044C\u0447\u0430\u043D\u044B"
url: https://be.wikipedia.org/wiki/%D0%A2%D0%BE%D0%BF%D0%B0%D0%BB%D1%8C%D1%87%D0%B0%D0%BD%D1%8B


---

Топальчаны (славацк.: Topoľčany, ням.: (Groß)topoltschan, венг.: Nagytapolcsány) — горад у заходняй Славакіі на рацэ Нітра. Насельніцтва каля 30 тыс. чалавек.


== Гісторыя ==
Топальчаны былі меркавана заснаваны ў IX стагоддзі. Першы ўспамін пра паселішча Топальчаны змяшчаецца ў грамаце венгерскага караля Белы III (1172—1196), які дараваў гэту вёску нейкаму Марціну. Калі Турда, сын Марціна, памёр, не пакінуўшы нашчадства, кароль Бела IV, унук Белы III, дараваў у 1235 годзе Топальчаны нейкаму Дзіянісію. У грамаце палаціна Мікулаша ад 1271 года Топальчаны ўпершыню названы горадам (Civitas). У 1291—1314 магутны феадал Матуш Чак будуе ў Топальчанах крэпасць для абароны сваёй Трэнчынскай рэзідэнцыі з поўдня. У 1431—1434 крэпасць была ў руках гусітаў. У 1599 і 1643 гадах горад спальваюць туркі, а ў 1703 — паўстанцы-куруцы. У 1743 г. Топальчанскую крэпасць фундаментальна рэканструяваў Карай Зічы Старэйшы.
У канцы XIX стагоддзя горад развіваецца — будуюцца заводы і фабрыкі.
У наш час Топальчаны — важны прамысловы цэнтр заходняй Славакіі. Сярод іншых прадпрыемстваў, у горадзе знаходзіцца бровар «Топвар».


== Славутасці ==
Замак Товарнікі
Касцёл Св. Андрэя


== Спасылкі ==
 На Вікісховішчы ёсць медыяфайлы па тэме Топальчаны
Афіцыйны сайт горада
Крэпасць Топальчаны Архівавана  19 ліпеня 2006.