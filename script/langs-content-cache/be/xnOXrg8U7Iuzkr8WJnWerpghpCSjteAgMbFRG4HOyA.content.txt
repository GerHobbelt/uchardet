revision: 4466106
title: "\u0427\u0436\u0430\u0430 \u0421\u0456\u043D\u044C\u0442\u0443\u043D"
url: https://be.wikipedia.org/wiki/%D0%A7%D0%B6%D0%B0%D0%B0_%D0%A1%D1%96%D0%BD%D1%8C%D1%82%D1%83%D0%BD


---

Чжа́а Сіньту́н (кіт.: 赵心童; 3 красавіка 1997, Сіянь, Кітай) — кітайскі прафесійны гулец у снукер. Удзельнік 1/8 фіналу International Championship 2013 года, Усі Класік 2014 года, Шанхай Мастэрс 2014 года і German Masters 2017.
Упершыню ўдзельнічаў на прафесійным турнірыў 2012 годзе ў 15-гадовым узросце на азіяцкім турніры серыі Players Tour Championship у Чжанцзягане і здолеў дайсці да 1/8 фіналу, перамогшы ў трох паядынках. У тым жа сезоне атрымліваў уайлдкард на чатыры рэйтынгавыя турніры ў Кітаі і тройчы выйграваў стартавыя паядынкі і даходзіў да 1/16 фіналу. У 2013 годзе дайшоў да фіналу чэмпіянату свету сярод аматараў, дзякуючы якому мог атрымаць прафесійны статус, але саступіў Чжоу Юэлуну. Апроч таго, у сезоне 2013/2014 упершыню дайшоў да 1/8 фіналу рэйтынгавага турніру на International Championship, а ў наступным сезоне яшчэ двойчы даходзіў да гэтай стадыі на Усі Класік і Шанхай Мастэрс, пасля чаго ў 2015 годзе быў блізкі да траплення ў мэйн-тур, але саступіў у апошнім паядынку Q-School. Тым не менш, высокае месца ў рэйтынгу аматараў дазволіла Чжаа прымаць удзел у многіх рэйтынгавых спаборніцтвах сезона 2015/2016 і ўпершыню гуляць у кваліфікацыі да чэмпіянату свету. У 2015 годзе ў другі раз дайшоў да фіналу аматарскага чэмпіянату свету і саступіў Панкаю Адвані, аднак, паколькі той адмовіўся ад месца ў мэйн-туры, атрымаў прафесійны статус на два гады з сезона 2016/2017 ва ўзросце 19 гадоў.


== Выступы на прафесійных снукерных турнірах ==


== Спасылкі ==
Профіль на сайце World Snooker  (англ.)
Статыстыка Чжаа Сіньтуна на CueTracker.net  (англ.)