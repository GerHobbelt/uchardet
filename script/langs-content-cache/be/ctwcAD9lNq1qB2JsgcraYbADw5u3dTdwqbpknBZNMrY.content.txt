revision: 4523233
title: Academi
url: https://be.wikipedia.org/wiki/Academi


---

Academi (да 2010 — Xe Services LLC, да 2009 — Blackwater) — адна з найвялікшых прыватных ахоўных кампаній ЗША, заснаваная ў 1997 Эрыкам Прынсам і Элам Кларкам. Офісы кампаніі размешчаныя ў Паўночнай Караліне, дзе таксама знаходзіцца цэнтр тактычнай падрыхтоўкі. У цэнтры праводзіцца трэніроўка больш за 40.000 чалавек у год, у асноўным з ЗША або іншых замежных ваенных і паліцэйскіх службаў. У трэніроўку ўваходзяць навыкі выканання ваенных наступальных і абарончых аперацый, а таксама ў меншых маштабах мерапрыемства забеспячэння бяспекі персаналу. Каля 90% прыбыткаў кампаніі паступаюць ад кантрактаў з урадам ЗША. Кампанія Academi з’яўляецца адной з трох найвялікшых прыватных ахоўных кампаній ЗША, якія выконваюць кантракты для ўраду краіны, у прыватнасці ў ваенных аперацыях у Іраку. У кастрычніку 2008 года працаўнікоў кампаніі абвінавацілі ў наўмысных забойствах мірных жыхароў падчас аперацыі ў Іраку, кантрабандзе зброі ды іншых злачынствах.


== Цікавыя факты ==
Academi паслужыла прамым прататыпам "прыватнага войска" Ravenwood (Рэвенвуд) у тэлесерыяле Jericho.


== Гл. таксама ==
Інцыдэнт з «Блэкуотэрам» у Багдадзе


== Спасылкі ==
 На Вікісховішчы ёсць медыяфайлы па тэме Academi
Афіцыйны сайт  (англ.)