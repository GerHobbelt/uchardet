revision: 4461363
title: "\u041A\u0430\u0440\u0430\u043B\u0435\u045E\u0441\u043A\u0456 \u043A\u0430\u043B\
  \u0435\u0434\u0436, \u041A\u0435\u043C\u0431\u0440\u044B\u0434\u0436"
url: https://be.wikipedia.org/wiki/%D0%A2%D1%80%D1%8B%D0%BD%D1%96%D1%86%D1%96-%D0%BA%D0%B0%D0%BB%D0%B5%D0%B4%D0%B6_(%D0%9A%D0%B5%D0%BC%D0%B1%D1%80%D1%8B%D0%B4%D0%B6)


---

Трыніці-каледж (англ.: Trinity College, каледж Святой Тройцы) — адзін з 31 каледжа Кембрыджскага ўніверсітэта. Найбуйнейшы каледж універсітэта паводле агульнай колькасці студэнтаў і выкладчыкаў, але па колькасці студэнтаў трохі саступае каледжу Хомертан таго ж універсітэта.
У каледжа вельмі паважная рэпутацыя, многія члены брытанскай каралеўскай сям’і з’яўляліся яго выпускнікамі: кароль Эдуард VII, кароль Георг VI, прынц Генры, герцаг Глостэрскі і Чарлз, прынц Уэльскі.
Трыніці-каледж мае вельмі моцныя акадэмічныя традыцыі, яго супрацоўнікі атрымалі 31 Нобелеўскую прэмію (з 83 прэмій, атрыманых усімі супрацоўнікамі ўніверсітэта).
Сярод яго знакамітых выпускнікоў — Фрэнсіс Бэкан, Ісак Ньютан, лорд Байран, Бертран Расел і Уладзімір Набокаў.


== Гісторыя ==

Каледж быў заснаваны каралём Генрыхам VIII у 1546 годзе ў выніку зліцця двух каледжаў  — Майклхауса (заснаванага Херві дэ Стэнтанам у 1324 годзе), і Кінгс-хола (створанага па ўказе караля Эдуарда II у 1317 годзе і ператворанага па распараджэнні караля Эдуарда III у 1337 годзе). У той час Генрых VIII праводзіў секулярызацыю царкоўных і манастырскіх зямель. Оксфардскі і Кембрыджскі ўніверсітэты былі таксама досыць багатымі, каб стаць аб’ектамі яго праследаванняў. Кароль правёў праз парламент закон, які дазваляў яму канфіскаваць маёмасць любога каледжа.
Універсітэт скарыстаўся сваімі сувязямі з шостай жонкай караля — Кацярынай Пар. Каралева пераканала свайго мужа не закрываць іх, а стварыць новы каледж. Кароль загадаў сфарміраваць новы Трыніці-каледж на аснове некалькіх старых каледжаў і пансіёнаў.
Большасць буйных будынкаў каледжа датуюцца XVI і XVII стагоддзеамі. Томас Невіл, які стаў главой каледжа ў 1593 годзе, істотна перабудаваў старыя будынкі і пабудаваў новыя. Апрача іншага, ён павялічыў і завяршыў Вялікі двор, пабудаваў тое, што цяпер называецца Дваром Невіла паміж Вялікім дваром і ракой Кам. Двор Невіла быў завершаны ў канцы XVII стагоддзя, калі па праекце знакамітага архітэктара Крыстафера Рэна была пабудавана Бібліятэка Рэна.


== Будынкі і тэрыторыі ==

Каралеўскі дом (англ.: King’s Hostel) (1377—1416, розныя архітэктары): размешчаны на поўнач ад Вялікага двара, за вежай з гадзіннікам. Нароўні з каралеўскай брамай гэта адзіны будынак, што застаўся каледжа Кінгс-хол.
Вялікая брама, што вядзе ў Вялікі двор каледжа. Статуя заснавальніка каледжа, Генрыха VIII, стаіць у нішы над дзвярным праёмам.


== Вядомыя выпускнікі ==
Зм таксама: Катэгорыя:Выпускнікі Трыніці-каледжа (Кембрыдж)


== Зноскі ==


== Спасылкі ==
Trinity College, Афіцыйны сайт каледжа