revision: 4519021
title: "\u041F\u0430\u0434\u043A\u0430\u0441\u0442\u044B\u043D\u0433"
url: https://be.wikipedia.org/wiki/%D0%9F%D0%B0%D0%B4%D0%BA%D0%B0%D1%81%D1%82%D1%8B%D0%BD%D0%B3


---

Падкастынг (англ.: podcasting) — новая тэхналогія вяшчання ў Інтэрнэце. Гэта тэхналогія тыпу аўдыа-блога або радыё-блога, якая з дапамогай фармату RSS дазваляе аўтаматызаваць працэс падпіскі і пампавання аўдыа (звычайна mp3) на партатыўныя mp3-плэеры або на персанальны камп’ютар. Як правіла, падкасты маюць вызначаную тэматыку і перыядычнасць выдання. Для зручнага праслухоўвання падкастаў створана мноства праграмных прадуктаў, такіх як Zune Software, iTunes, Rhythmbox, gPodder, AmaroK або Banshee, якія сачаць за абнаўленнем падкаст-стужак і іх аўтаматычнай загрузкай.
Тэрмін быў упершыню ўведзены ва ўжытак ві-джэем Адамам Керы (VJ Adam Curry) з музычнага каналу MTV, і з’яўляецца складаным словам з дзьвух частак: ад назвы iPod (вядомага mp3-плэера кампаніі Apple) і англійскага слова broadcasting (радыёвяшчанне). З дапамогай гэтай тэхналогіі кожны карыстальнік вэб, фактычна, можа адчыніць сваю радыёстанцыю ў Інтэрнэце.


== Тэхналогія ==

Тэхналагічная база падкастынга — фармат RSS ці Atom са спецыфічным элементам enclosure («укладанне»), які апісвае медыяаб’ект, што падключаецца (карцінку, відэаролік, выява гуказапісу і інш.).Элемент мае атрыбуты:

url — спасылка (URL) на аўдыёфайл
length — памер аб’екта ў байтах
type — MIME-тып аб’екта (напрыклад, «audio/mpeg»)


== Зноскі ==


== Спасылкі ==

 На Вікісховішчы ёсць медыяфайлы па тэме Падкастынг
Спецыфікацыя RSS 2.0 (англ.)
Што такое падкастынг
Першы беларускі сайт падкастынгу Архівавана  1 жніўня 2005. (рус.)