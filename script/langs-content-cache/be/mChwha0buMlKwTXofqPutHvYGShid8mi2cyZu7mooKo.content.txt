revision: 3295113
title: "\u0413\u0430\u0441\u0442\u0440\u044B\u043D"
url: https://be.wikipedia.org/wiki/%D0%93%D0%B0%D1%81%D1%82%D1%80%D1%8B%D0%BD


---

Гастрын — гармон поліпептыднай прыроды, выпрацоўваецца слізістай абалонкай піларычнага аддзела страўніка; вылучаецца пры расцяжэнні гэтага аддзла і ўздзеянні на яго хімічных раздражняльнікаў (напрыклад, прадуктаў расшчаплення ежы), а таксама пад уплывам імпульсаў, якія паступаюць па блукаючых нервах. Гастрын выклікае ўзмацненне сакрэцыі страўнікавага соку і соку падстраўнікавай залозы, а таксама жоўцевылучэння, змяняе тонус і маторыку страўніка і кішачніка. Павелічэнне ўтрымання ў піларычны аддзеле салянай кіслаты (пры паступленні кіслага страўнікавага соку) тармозіць вылучэнне гастрына. Выдзелены дзве разнавіднасці гастрына, блізкія па будове і фізіялагічных функцыях. Ажыццёўлены хімічны сінтэз гастрына.