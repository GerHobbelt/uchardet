revision: 4262666
title: "\u041F\u043E\u043B \u0411\u043E\u0435\u0440"
url: https://be.wikipedia.org/wiki/%D0%9F%D0%BE%D0%BB_%D0%91%D0%BE%D0%B5%D1%80


---

Пол Дэлас Боер (англ.: Paul Delos Boyer; 31 ліпеня 1918, Прова, Юта — 2 чэрвеня 2018, Лос-Анджэлес, Каліфорнія) — амерыканскі хімік, лаўрэат Нобелеўскай прэміі па хіміі 1997 за высвятленне ферментатыўнага механізму, які ляжыць у аснове сінтэзу адэназін-фасфату.
Доктар філасофіі (1943). Член Нацыянальнай акадэміі навук ЗША (1970) і амерыканскага філасофскага таварыства (1998).


== Біяграфія ==
У 1939 годзе атрымаў ступень бакалаўра па хіміі ва Універсітэце Брыгама Янга, а ў 1943 годзе абараніў дысертацыю па біяхіміі ў Вісконсінскім універсітэце ў Мадысане. У 1946—63 гадах працаваў ва Універсітэце Мінесоты, дзе ўвёў кінэтычныя, ізатопныя і хімічныя метады даследавання да вывучэння механізму дзеяння ферментаў. У 1963 годзе стаў прафесарам хіміі і біяхіміі Каліфарнійскага ўніверсітэта ў Лос-Анджэлесе (эмерыт з 1999 года). Тут ён даследаваў механізм сінтэзу АТФ, за што ў 1997 годзе атрымаў Нобелеўскую прэмію па хіміі разам з Джонам Уокерам. Член Амерыканскай акадэміі мастацтваў і навук (1968).
У 2016 годзе падпісаў ліст з заклікам да Greenpeace, Арганізацыі Аб’яднаных Нацый і ўрадам усяго свету спыніць барацьбу з генетычна мадыфікаванымі арганізмамі (ГМА).
Рэдактар 18-томнага курсу «Ферменты» (1971—90). Аўтар больш за 300 прац, пераважна аб ферментах.


== Узнагароды ==
Pfizer Award in Enzyme Chemistry (1955)
Стыпендыя Гугенхайма (1955)
Мемарыяльныя лекцыі Вейцмана (1984)
William C. Rose Award (1989)
 Нобелеўская прэмія па хіміі (1997)Ганаровы доктар Стакгольмскага ўніверсітэта (1974), Універсітэта Мінесоты (1996) і Універсітэта Вісконсіна (1998).


== Заўвагі ==


== Зноскі ==


== Спасылкі ==
Аўтабіяграфія Пола Боера на сайце Нобелеўскага камітэта  (англ.)
McFadden, Robert D..  Paul D. Boyer, 99, Dies; Nobel Winner Decoded Enzyme That Powers Life(англ.), The New York Times (7 чэрвеня 2018). Праверана 7 красавіка 2019.