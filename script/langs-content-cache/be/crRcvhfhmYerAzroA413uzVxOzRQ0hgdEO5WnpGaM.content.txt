revision: 4527160
title: "\u0410\u043B\u0435\u0441\u044C \u0410\u0440\u043A\u0443\u0448"
url: https://be.wikipedia.org/wiki/%D0%90%D0%BB%D0%B5%D1%81%D1%8C_%D0%90%D1%80%D0%BA%D1%83%D1%88


---

Алесь Аркуш, сапраўднае прозвішча Козік (нар. 28 мая 1960, Жодзіна) — беларускі паэт, эсэіст, выдавец. Член беларускага ПЭН-цэнтра.


== Біяграфія ==
Скончыў Жодзінскі політэхнічны тэхнікум і Беларускі дзяржаўны інстытут народнай гаспадаркі. Літаратурны псеўданім — Алесь Аркуш, узяў у 1984 годзе. З 1987 года жыве ў Полацку. Уваходзіў у літаратурнае таварыства «Тутэйшыя». З 1989 выдаваў літаратурны альманах «Ксэракс Беларускі». У 1993 годзе стварыў Таварыства Вольных Літаратараў і выдавецкую суполку «Полацкае ляда». Выдавец і галоўны рэдактар літаратурнага альманаху «Калосьсе». Старшыня арганізацыйнага камітэта літаратурнай прэміі «Гліняны Вялес». 
Піша вершы, прозу, эсэістыку, крытычныя артыкулы. Аўтар каля дзесяці зборнікаў паэзіі і трох зборнікаў эсэістыкі «Выпрабаваньне развоем» (2000), «Аскепкі вялікага малюнку» (2007), «Брызгалаўка» (разам з Барысам Козікам, 2009), раманаў «Палімпсэст» (2012), «Мясцовы час» (2014), «Захоп Беларусі марсіянамі» (2016), «Сядзіба» (2017), «Спадчына» (2018). Аўтар тэксту гімна горада Полацка і песень шэрагу рок-гуртоў: «Мясцовы час», «RIMA». Адзін з аўтараў штотыднёвіка «Наша Ніва», часопісаў «Arche» і «Дзеяслоў».
Алесь Аркуш член беларускага ПЭН-цэнтра. Друкаваўся ў польскіх часопісах: «Kartki» (Беласток), «Czas Kultury» (Познань) і «Borussia» (Ольштын).


== Сям'я ==
Жанаты з Таццянай Козік, мае двух сыноў.


== Зноскі ==


== Публікацыі ==
Старонка на Камунікаце // Kamunikat.org
Музычны раман ад аўтара «Нашай ускраіны» Архівавана  22 мая 2013. // Тузін Гітоў
Алесь Аркуш напісаў музычны раман, альбо Нечаканая прэзентацыя | Naviny.by
Алесь Аркуш нарэшце наведаў сталіцу | Будзьма разам! 
Алесь Аркуш: «Беларускай правінцыі патрэбныя сучасныя міфы» | Будзьма разам! 
Літаратурная прэмія з самага цэнтра Еўропы | Будзьма разам!  Архівавана  19 лістапада 2012.
Алесь Аркуш: Гэты раман — водгук на апошнія падзеі ў краіне і свеце// БЕЛАРУСКАЕ РАДЫЁ РАЦЫЯ
«Песні ля Замкавай гары» ад Алеся Аркуша// БЕЛАРУСКАЕ РАДЫЁ РАЦЫЯ


== Спасылкі ==
 На Вікісховішчы ёсць медыяфайлы па тэме Алесь Аркуш