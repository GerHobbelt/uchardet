revision: 4517484
title: "\u0412\u043E \u041D\u0433\u0443\u0435\u043D \u0417\u0456\u044F\u043F"
url: https://be.wikipedia.org/wiki/%D0%92%D0%BE_%D0%9D%D0%B3%D1%83%D0%B5%D0%BD_%D0%97%D1%96%D1%8F%D0%BF


---

Во Нгуен Зіяп (в’етн. Võ Nguyên Giáp; 25 жніўня 1911 — 4 кастрычніка 2013) — в’етнамскі ваенны і палітычны дзеяч.


== Біяграфія ==
Нарадзіўся 11 жніўня 1911 ў правінцыі Куан Бінь.
У 1924 паступіў у прэстыжную Нацыянальную акадэмію ў Хюэ. Праз два гады быў выключаны за стварэнне студэнцкай арганізацыі, правёў тры месяцы ў турме за кіраўніцтва дэманстрацыямі. У 1930 быў заключаны ў турму на два гады за прыналежнасць да Камуністычнай партыі Індакітая (КПІ). Выйшаўшы з турмы, паступіў у ліцэй Альбер-Сара ў Ханоі, скончыў яго з дыпломам па праве і палітычнай эканоміі. Быў прафесарам гісторыі ў ліцэі Тан Лон. У 1930-х гадах апублікаваў мноства артыкулаў па сацыяльна-эканамічнаму становішчу ў В’етнаме і міжнародных справах у такіх газетах, як «Голас народа», «Навіны і інфармацыя», «Праца», «Народ» і «Мы». У суаўтарстве з іншым членам кампартыі напісаў кнігу «Сялянскі пытанне».
У 1940 Зіяп сустрэўся з Ха Шы Мінам і неўзабаве стаў адным з яго бліжэйшых паплечнікаў. У 1944 арганізаваў Узброеную прапагандысцкую брыгаду, папярэдніцу В’етнамскай вызваленчай арміі, якая адыграла ключавую ролю ў захопе дзяржаўнай улады падчас жнівеньскай рэвалюцыі 1945. У тым жа годзе стаў адным з чатырох членаў магутнага Пастаяннага сакратарыята Цэнтральнага Камітэта партыі, папярэднікі Палітбюро.
Падчас Першай Індакітайскай вайны з’яўляўся галоўнакамандуючым в’етнамскай арміі. Нанёс сур’ёзнае паражэнне французскім сілам у бітве пры Д’енб’енфу.
Падчас вайны ў В’етнаме (1959—1975) кіраваў усімі буйнымі наступальнымі аперацыямі паўночнав’етнамскай арміі. Зіяп арганізаваў Тэцкае (1968), Велікаднёвае (1972) і Вясновае (1975) наступленні.
У 1978 Зіяп выступіў супраць увядзення войскаў у Камбоджу. У сакавіку 1982 быў выведзены са складу Палітбюро, аднак захаваў за сабой пасаду намесніка старшыні савета міністраў па пытаннях навукова-тэхнічнага развіцця. У ліпені 1991 Зіяп быў выведзены са складу Цэнтральнага Камітэта партыі.
Во Нгуен Зіяп памёр 4 кастрычніка 2013 года.


== Зноскі ==


== Літаратура ==
Black, Edwin F. The Master Plan for Conquest in Vietnam. // Military Review. — June 1963. — Vol. 43 — No. 6.


== Спасылкі ==
Во Нгуен Зіяп (палітычная і ваенная дзейнасць)  (руск.)
Кароткая біяграфія  (руск.)
Н. Ігнацьеў Спадчына генерала Зіяпа  (руск.)