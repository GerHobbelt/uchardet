revision: 4210201
title: "\u0421\u0443\u043B\u0443 (\u043C\u043E\u0440\u0430)"
url: https://be.wikipedia.org/wiki/%D0%A1%D1%83%D0%BB%D1%83_(%D0%BC%D0%BE%D1%80%D0%B0)


---

Сулу (тагальск.: Dagat Sulu, малайск.: Laut Sulu) — міжастраўное мора Ціхага акіяна.
Тэрыторыя мора Сулу даволі выразна абмежаваная астравамі: Тагальскім архіпелагам з паўночнага ўсходу і ўсходу, доўгім востравам Палаван з паўночнага захаду, Калімантанам з паўднёвага захаду і архіпелагам Сулу з паўднёвага ўсходу. Паміж астравамі пралівы, якія злучаюць мора Сулу з іншымі, вузкія і неглыбокія. Максімальная глыбіня праліва Міндора, які злучае мора Сулу і Паўднёва-Кітайскім, усяго каля 450 м, тады як максімальная глыбіня мора дасягае 5576 м. Пралівы, якія злучаюць з марамі Сулавесі і Мінданаа яшчэ драбнейшыя.
Тэмпература паверхневых вод цэлы год высокая: вагаецца ад 25,5 °С узімку да 29 °С улетку. Салёнасць вагаецца ў межах 33—34,5 ‰. Прылівы ў моры Сулу няправільныя паўсутачныя, велічынёй да 2—3 м сярэднедзённая тэмпература паветра ў мора вагаецца ад 26 °C да 29 °C. Ападкі выпадаюць з мая да снежня.
Галоўныя парты: Ілаіла, Пуэрта-Прынсеса, Замабаанга, Сандакан.


== Літаратура ==
Беларуская энцыклапедыя: У 18 т. Т.15: Следавікі — Трыо / Рэдкал.: Г. П. Пашкоў і інш. — Мн.: БелЭн, 2002. — Т. 15. — 552 с. — 10 000 экз. — ISBN 985-11-0251-2 (Т. 15).
Военный энциклопедический словарь / Пред. Гл. ред. комиссии Н. В. Огарков. — М. Воениздат, 1983. — С. 717. — 633 с. с ил., 30 л. ил. (руск.)