revision: 4403909
title: Video Game
url: https://be.wikipedia.org/wiki/The_Game_Awards


---

«The Game Awards» — штогадовая цырымонія ўзнагароджання, якая адзначае дасягненні ў індустрыі камп’ютарных гульняў. «The Game Awards» уяўляе сабой маштабнае шоу, якое прываблівае вялікую ўвагу СМІ, і праводзіцца ў канцы каляндарнага года. Акрамя ўласна ўручэння ўзнагарод распрацоўнікам гульняў, цырымонія ўключае ў сябе выкананне музыкі, выступленні розных дзеячаў гульнявой індустрыі, анонсы і трэйлеры новых гульняў. «The Game Awards» з’яўляецца пераемнікам цырымоніі «Spike Video Game Awards», якая праходзіла штогод з 2003 па 2013 год пад патранажам тэлеканала «Spike TV». Заснавальнікам, прадзюсарам і пастаянным вядучым «The Game Awards» з’яўляецца Канадскі журналіст і тэлевядучы Джэф Кілі, які раней на працягу многіх гадоў выступаў у якасці вядучага «Spike Video Game Awards».
Традыцыйна цырымонія ўзнагароджання «Spike Video Game Awards праходзіла ў снежні, перад пачаткам сезону калядных распродажаў — у процівагу іншаму важнаму мерапрыемству ў гульнявой індустрыі, выставе «Electronic Entertainment Expo», якая звычайна праходзіць у чэрвені; менавіта гэтую нішу займае «The Game Awards». У 2013 годзе шоў «Spike Video Game Awards» было перайменавана ў VGX (наўзамен старой абрэвіятуры VGA) — яго прадзюсары хацелі тым самым паказаць асаблівую ўвагу, якую шоў надае гульням і гульнявым платформам новага пакалення. Адзіная цырымонія VGX падвергнулася крытыцы як празмерна камерцыялізаваная — хутчэй рэкламнае прадстаўленне, чым уручэнне прэстыжных узнагарод; шоў пакінуў яго вядучы Джэф Кілі, і ў канцы 2014 года кампанія «Spike TV» абвясціла аб канчатковым закрыцці праекта. Калі планы «Spike TV» у дачыненні да працягу VGA/VGX усё яшчэ заставаліся нявызначанымі, Кілі абвясціў аб заснаванні новай цырымоніі, закліканай прыйсці на змену «Spike Video Game Awards».
У адрозненне ад старой цырымоніі, арыентаванай у асноўным на гульні, «The Game Awards» надае нашмат большую ўвагу распрацоўнікам, дзеячам індустрыі камп’ютарных гульняў і кіберспорту, а таксама супольнасцям гульцоў. Шоў атрымала падтрымку ад найбуйнейшых кампаній на рынку кампутарных гульняў — «Sony», «Microsoft» і «Nintendo», а таксама іншых кампаній-выдаўцоў гульняў. Калі паказ цырымоніі «Spike Video Game Awards» праходзіў у прамым эфіры толькі на самім канале «Spike TV», прагляд «The Game Awards» праз сэрвісы струменевага відэа даступны ў рамках сетак «Xbox Live», «PlayStation Network», «Nintendo Network» і «Steam» — на 2014 год колькасць карыстальнікаў гэтых сетак складала блізу 100 мільёнаў чалавек. У склад першага экспертнага савета, які абірае пераможцаў, увайшлі Хідэа Кодзіма (кіраўнік «Kojima Productions»), Марцін Трэмбей (кіраўнік «Warner Bros. Interactive Entertainment»), Пітэр Мур (выканаўчы дырэктар «Electronic Arts»), Філ Спенсер (кіраўнік аддзела «Xbox» у «Microsoft»), Рэджы Фіс-Эме (кіраўнік «Nintendo of America»), Шон Лэйдэн (дырэктар «Sony Computer Entertainment America»), Іў Гійма (генеральны дырэктар «Ubisoft»), прадстаўнік «Valve» і «Rockstar Games».


== Крытыка ==
«The New York Times» у 2015 годзе параўнала цырымонію з «Оскарам» у гульнявой індустрыі, а ў 2017 годзе падобнае параўнанне падтрымала «Los Angeles Times».


== Заўвагі ==


== Спасылкі ==
thegameawards.com — афіцыйны сайт