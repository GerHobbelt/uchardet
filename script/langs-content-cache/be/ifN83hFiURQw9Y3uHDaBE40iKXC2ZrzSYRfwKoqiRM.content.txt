revision: 4260409
title: "\u041B\u0456\u0441\u0442\u0430\u043F\u0430\u0434 (\u043A\u0456\u043D\u0430\
  \u0444\u0435\u0441\u0442\u044B\u0432\u0430\u043B\u044C)"
url: https://be.wikipedia.org/wiki/%D0%9B%D1%96%D1%81%D1%82%D0%B0%D0%BF%D0%B0%D0%B4_(%D0%BA%D1%96%D0%BD%D0%B0%D1%84%D0%B5%D1%81%D1%82%D1%8B%D0%B2%D0%B0%D0%BB%D1%8C)


---

Мінскі міжнародны кінафестываль «Лістапад» — штогадовы міжнародны кінафестываль, які праходзіць у Мінску ў лістападзе паводле пастановы Савета Міністраў Рэспублікі Беларусь.


== Заснавальнікі і арганізатары ==
Міністэрства культуры Рэспублікі Беларусь
Мінскі гарадскі выканаўчы камітэт
Беларускі саюз кінематаграфістаў
Нацыянальная кінастудыя «Беларусьфільм»
Нацыянальная дзяржаўная тэлерадыёкампанія Рэспублікі Беларусь
РУП «Беларускі відэацэнтр»Пры садзейніцтве:

Міністэрства замежных спраў Рэспублікі Беларусь
Парламенцкага Сходу Саюза Беларусі і Расіі
Пастаяннага камітэта Саюзнай дзяржавы


== Мэты ==
падтрымка ігравога кіно, фармаванне яго высокага сацыяльна-культурнага статусу;
захаванне адзінай кінематаграфічнае прасторы Расіі, краін СНД і Балтыі, далёкага замежжа;
развіццё творчых кантактаў, абмен досведам і ідэямі паміж кінематаграфістамі Рэспублікі Беларусь і замежных краін;
аказанне дапамогі творчай моладзі ў сферы кінематаграфіі;
прадстаўленне беларускім кінагледачам найлепшых кінастужак вытворчасці апошніх двух гадоў, адзначаных на міжнародных кінафестывалях;
умацаванне культурных сувязяў паміж Рэспублікаю Беларусь і замежнымі краінамі, а таксама творчых дачыненняў між кінематаграфістамі краін-удзельніц кінафоруму;
папулярызацыя дасягненняў нацыянальных кінематаграфій.


== Гісторыя ==
Першапачаткова «Лiстапад» прадугледжваўся як кінафорум краін СНД і Балтыі. Зазвычай адбіраліся, стужкі, якія з пэўных прычын не траплялі ў шырокі пракат, але адлюстроўвалі культуру той ці іншай краіны. Менавіта ў такой якасці фестываль упершыню паўстаў у лістападзе 1994 года.
З цягам часу кінафестываль пашыраўся, заваёўваў аўтарытэт, і ў 2003-м годзе афіцыйна набыў статус міжнароднага. Тады ў Мінск прывезлі карціны з Расіі, Польшчы, ЗША, Ірана, Сербіі, Балгарыі, Чэхіі, Кітая, Японіі.


== Лiстапад 2010 ==
У 2010 фестываль паўстаў перад гледачамі ў абноўленым фармаце. Яго праграму склалі:

асноўны конкурс ігравога кіно (12 фільмаў),
конкурс маладога кіно (9 дэбютных фільмаў рэжысёраў з усяго свету, у тым лiку ўпершыню — з Індыі, Перу, Венесуэлы, Іспаніі, Уругвая),
конкурсны паказ неігравых фільмаў (20 карцін)
конкурс маладога неігравога кіно (12 карцін).У асноўным конкурсе ігравога кіно была прадстаўлена кінастужка беларускага рэжысёра Андрэя Кудзіненкі «Масакра».
Адметнай асаблівасцю XVII ММКФ «Лістапад» з’яўлялася тое, што яго пераможца вызначыла прафесійнае журы, а не гледачы, як гэта было ў папярэднія гады. Арганізатары фестывалю аргументавалі гэта новаўвядзенне тым, што гледачы не могуць паглядзець усе конкурсныя фільмы, у лепшым выпадку яны пазнаёмяцца з 30 % кінастужак, а гэта ўжо неаб’ектыўна. Прафесійнае журы, перш чым прыняць рашэнне, у абавязковым парадку адгледжвае ўсе кінастужкі.


== Дырэкцыя кінафестывалю ==
Генадзь Давыдзька — старшыня фестывалю
Анжаліка Крашэўская — дырэктар фестывалю
Ірына Дзям’янава — дырэктар праграмы дакументальнага кіно
Ігар Сукманаў — дырэктар праграмы ігравога кіно
Ксенія Даніна — праграмны дырэктар фестывалю дзіцячага і юнацкага кіно «Лістападзік»


== Пераможцы ==


=== 2010 ===
«Прагульшчыкі» Ляван Кагуашвілі (Грузія) — найлепшая мастацкая стужка
«Днюка» Андрэй Куціла і Аляксандр Налівайка (Беларусь-Польшча) — найлепшая дакументальная карціна паводле меркавання кінакрытыкаў і кінаведаў
«Днюка» Андрэй Куціла і Аляксандр Налівайка (Беларусь-Польшча) — спецпрэмія Беларускага саюза кінематаграфістаў
«Выкрадальнік святла» Актан Арым Кубат (Кыргызстан) — адмысловы прыз выканаўчага камітэта СНД «Кіно без меж»
«Прыстанак» Раланд Барашвілі (Грузія) — асобны прыз МДТРК «Мір» «Мова кіно — мова паразумення»
«У выпадку разгерметызацыі» Сара Мун Хау (Бельгія) — спецпрэмія ад Беларускага саюза кінематаграфістаў
«Заварвай чай» Вольга Кароткая (Расія-Вялікабрытанія) — спецпрэмія ад Беларускага саюза кінематаграфістаў
«Брат» Марсель Раскіна (Венесуэла). Спецыяльны прыз ад «Белтэлекама» атрымала мастацкая стужка


== Зноскі ==


== Спасылкі ==
listapad.com — афіцыйны сайт кінафестывалю «Лістапад»
«Лістапад» Архівавана  2 жніўня 2018. на Афіцыйным сайце Рэспублікі Беларусь