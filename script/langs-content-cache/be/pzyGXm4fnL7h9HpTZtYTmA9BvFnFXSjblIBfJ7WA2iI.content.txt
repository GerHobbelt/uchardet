revision: 3800165
title: "\u041A\u0432\u0430\u0437\u0456-\u0432\u0430\u0439\u043D\u0430"
url: https://be.wikipedia.org/wiki/%D0%9A%D0%B2%D0%B0%D0%B7%D1%96-%D0%B2%D0%B0%D0%B9%D0%BD%D0%B0


---

Квазівайна (англ.: Quasi-War, фр.: Quasi-guerre) — узброены канфлікт паміж ЗША і Францыяй, які меў месца паміж 1798 і 1800 гадамі ў форме сутычак ваенных караблёў ЗША з флотам Францыі і каперскімі судамі. Вядома таксама пад назвамі «Неаб’яўленая вайна», «Паўвайна».


== Прычыны i ход вайны ==
З 1776 года Францыя была галоўным саюзнікам амерыканскіх рэвалюцыянераў якія вялі вайну за незалежнасць ад Вялікабрытаніі. Дапамога французаў ішла і ў матэрыяльным снабжэнні і войскам. У 1778 годзе Каралеўства Францыя і Злучаныя Штаты падпісалі Союзны дагавор. Але пазней ЗША адмовіліся заплаціць доўг Каралеўству Францыя ўраду Французскай Рэспублікі. Таксама ЗША занялі нейтральную пазіцыю ў вайне паміж Францыяй і Вялікабрытаніяй і нават 19 лістапада 1794 года падпісала з былой метраполіяй «Дагавор Джэя».
У адказ французскіе каперы распачалі захоп амерыканскіх гандлёвых караблёў. На гэта ўрад ЗША 7 ліпеня 1798 года спыніў дзеянне дамоўленасцяў з Францыяй, распарадзіўся аднавіць ваенны флот Злучаных Штатаў і даў дазвол ваенным караблям атакаваць французскія караблі. Амерыканцы дасягнулі значных поспехаў у стварэнні канкурэнтназдольнага ваеннага флоту.
На баку ЗША выступіла Вялікабрытанія, флот якой таксама распачаў масавы захоп французскіх ваенных і гандлёвых караблёў. Неабходнасць ваяваць і з ЗША, і з Вялікабрытаніяй, а таксама ўнутраная нестабільнасць прымусілі Францыю заключыць мірнае пагадненне з ЗША 30 верасня 1800 года.
Пасля гэтага канфлікта Францыя перастала разглядаць ЗША як свайго сатэліта [1]. Таксама гэта вайна дапамагла працэсу паступовага збліжэння ЗША і Вялікабрытаніі як саюзнікаў.


== Зноскі ==