revision: 4461952
title: "\u041A\u0430\u0441\u0456\u0439 \u0410\u0433\u0440\u044B\u043F\u0430"
url: https://be.wikipedia.org/wiki/%D0%A2%D1%8D%D1%80%D0%BC%D1%8B_%D0%90%D0%B3%D1%80%D1%8B%D0%BF%D1%8B


---

Тэрмы Агрыпы (лац.: Thermae Agrippae) — першыя вялікія тэрмы, пабудаваныя ў Рыме. Тэрмы былі названы ў гонар зяця і спадчынніка Актавіяна Аўгуста — Марка Віпсанія Агрыпы, які пабудаваў іх.
Першапачаткова тэрмы, пабудаваныя ў адзін час з першым Пантэонам, мала чым адрозніваліся ад саўнаў, таму што ў іх выкарыстоўвалася сухая пара і халоднае апусканне. Пасля завяршэння іншага праекта Агрыпы, акведука Аква Вірга, у 19 годзе да н.э., у лазнях з'явілася рэгулярнае водазабеспячэнне і яны сталі рэгулярнымі тэрмамі з арнаментальнымі роспісамі (лац.: Stagnum Agrippae). Агрыпа ўпрыгожыў лазні творамі мастацтва, якія, верагодна, стаялі ў залах зашклёнымі, знадворку стаяў апаксіямен Лісіпа. Ён пакінуў тэрмы грамадзянам Рыма ў год сваёй смерці — 12 да н.э..
Тэрмы Агрыпы былі пашкоджаны пажарам у 80 годзе (Дыян Касій, lxvi.24), але былі адноўлены і пашыраны; яны карысталіся папулярнасцю ў часы Марцыяла і пашыраліся Адрыянам і наступнымі імператарамі.
У VII стагоддзі лазні былі разабраны на будаўнічыя матэрыялы (споліі), але большая іх частка працягвала стаяць і ў XVI стагоддзі, калі руіны былі захаваны Андрэа Паладзіа і Бальдасарэ Перуцы.


== Спасылкі ==
Thermae_Agrippae (англ.). — в Samuel Ball Platner, Thomas Ashby. A topographical dictionary of ancient Rome.