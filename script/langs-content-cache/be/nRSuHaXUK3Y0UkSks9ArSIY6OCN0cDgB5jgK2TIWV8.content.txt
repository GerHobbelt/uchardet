revision: 4359263
title: "\u041D\u0430\u0446\u044B\u044F\u043D\u0430\u043B-\u0441\u0430\u0446\u044B\u044F\
  \u043B\u0456\u0441\u0442\u044B\u0447\u043D\u044B \u0441\u0430\u044E\u0437 \u0443\
  \u0440\u0430\u0447\u043E\u045E"
url: https://be.wikipedia.org/wiki/%D0%9D%D0%B0%D1%86%D1%8B%D1%8F%D0%BD%D0%B0%D0%BB-%D1%81%D0%B0%D1%86%D1%8B%D1%8F%D0%BB%D1%96%D1%81%D1%82%D1%8B%D1%87%D0%BD%D1%8B_%D1%81%D0%B0%D1%8E%D0%B7_%D1%83%D1%80%D0%B0%D1%87%D0%BE%D1%9E


---

Нацыянал-сацыялістычны саюз нямецкіх урачоў (ням.: Nationalsozialistischer Deutscher Ärztebund, скар. NSD-Ärztebund або NSDAB) — грамадская арганізацыя ў Германіі (1935—1944), якая аб’ядноўвала ў сваіх шэрагах урачоў-членаў НСДАП.
Створаны ў 1929 годзе па ініцыятыве ўрача і выдаўца Людвіга Лібля.
Згодна са статутам, прынятым у 1929 годзе, саюз меў наступныя задачы:
1. Прадастаўляць партыі па ўказанні кіраўніка ўпраўлення па пытаннях аховы здароўя ўрачоў і спецыялістаў для ўсіх партыйных арганізацый і мэтаў у межах упраўлення.
2. Стварыць службовую этыку нямецкіх урачоў і ўсёй аховы здароўя ў духу нацыянал-сацыялістычнага светапогляду і ўкараняць гэтыя прынцыпы таксама ў свядомасць грамадскасці.
3. Ажыццяўляць узаемную падтрымку і дапамогу ў прафесійных справах, выхоўваць нацыянал-сацыялістычнае падрастаючае пакаленне, у тым ліку студэнтаў, у духу нацыянал-сацыялістычнай прафесійнай этыкі.
Членамі саюза маглі стаць урачы, аптэкары, ветэрынары і стаматолагі, якія маюць допуск да практыкі, прызнаны кіраўніком саюза, і калі яны з’яўляюцца членамі НСДАП.
Кандыдатамі ў члены саюза маглі стаць урачы, якія не з’яўляюцца членамі НСДАП, але падтрымліваюць мэты саюза. Пытанне аб прыёме ў якасці члена або кандыдата вырашаў кіраўнік саюза.


== Кіраўніцтва ==
Першым старшынёй саюза (1929—1932) быў Людвіг Лібль.
У 1932 годзе яго змяніў Герхард Вагнер, якому ў 1934 годзе было прысвоена званне Reichsärzteführer.
Пасля смерці Вагнера ў 1939 годзе саюз узначаліў Леанарда Конці.


== Літаратура ==
Организация национал-социалистической рабочей партии. Рыга: Выд-ва «Gramatu Draugs». — 2002 г.


== Спасылкі ==
Нацыянал-сацыялістычны саюз нямецкіх урачоў
Тэадор Штраўб: Denk-Stätten — Zur Geschichte der NS-Zeit in Ingolstadt 1918—1945. Ingolstadt 1994  (ням.)