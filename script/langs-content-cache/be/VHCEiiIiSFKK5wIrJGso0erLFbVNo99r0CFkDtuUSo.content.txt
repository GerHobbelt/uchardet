revision: 4515416
title: "\u0410\u0434\u043D\u043E\u0439\u0447\u044B \u045E \u043A\u0430\u0437\u0446\
  \u044B"
url: https://be.wikipedia.org/wiki/%D0%90%D0%B4%D0%BD%D0%BE%D0%B9%D1%87%D1%8B_%D1%9E_%D0%BA%D0%B0%D0%B7%D1%86%D1%8B


---

«Аднойчы ў казцы» (англ.: Once Upon a Time) — амерыканскі тэлесерыял канала ABC у жанры фэнтэзі. Прэм’ера адбылася 23 кастрычніка 2011 года. 3 лістапада 2011 года, пасля паспяховага выхаду першых двух эпізодаў, ABC прадоўжыў серыял на поўны сезон з 22 эпізодаў. 10 мая 2012 года ABC прадоўжыў серыял на другі сезон, прэм’ера якога адбылася 30 верасня. 10 мая 2013 года канал прадоўжыў серыял на трэці сезон, які стартаваў 29 верасня.
Трэці сезон будзе падзелены на дзве часткі, першыя дванаццаць эпізодаў будуць паказаны да новага года, пасля чаго серыял возьме паўзу аж да 9 сакавіка 2014 года. «Аднойчы ў казцы», нароўні з чатырма іншымі мыльнымі драмамі канала («Нэшвіл», «Скандал», «Помста» і «Анатомія страсці»), пераходзіць такім чынам у тэлесезоне 2013-14 гадоў на новы фармат вяшчання, з двух блокаў, якія транслююцца практычна без перапынкаў.
У маі 2013 года ABC замовіў спін-оф серыяла пад назвай «Аднойчы ў краіне цудаў», які выйшаў увосень 2013 года.


== Сюжэт ==
У дзень вяселля Беласнежкі (Джэніфер Гудвін) і Цудоўнага Прынца (Джошуа Далас) Злая каралева (Лана Парыя) прыязджае ў замак і пагражае ім страшным праклёнам. Праз колькі часу цяжарная Беласнежка, трывожачыся аб пагрозе праклёну, наведвае Румпельшцільцхена (Роберт Карлайл), які расказвае, што праклён Злой Каралевы перанясе іх усіх у страшнае месца, дзе ні ў кога не будзе шчаслівага канца, за выключэннем ейнага. Ён варожыць, што ненароджаная дачка Беласнежкі, Эма, вернецца на свой 28-ы дзень нараджэння, каб выратаваць іх і пачаць апошнюю бітву з Каралевай. Па радзе Блакітнай Феі (Кіган Конар Трэйсі), Джэпета (Тоні Амендола) і Пінокіа (Джэйкаб Дэйвіс) робяць шафу з магічнага дрэва, якая дазволіць аднаму чалавеку пазбегнуць праклёну Каралевы. У той дзень, калі Беласнежка нараджае дачку, праклён Злой Каралевы пачынае дзейнічаць. Цудоўны Прынц паспявае ўратаваць нованароджаную дачку, палажыўшы яе ў чароўную шафу, але яго смяротна раніць памочнікі Каралевы. Злая Каралева радуецца, калі Цудоўны Прынц памірае на руках Беласнежкі, а праклён пераносіць іх у «страшнае месца».
У нашы дні ў Бостане адзінокая Эма Свон (Джэніфер Морысан) працуе паручальнікам і паляўнічай за галовамі. Калі Эма задзімае свечку на кексе ў гонар свайго 28-га дня нараджэння і загадвае жаданне, на яе парозе з’яўляецца 10-гадовы хлопчык Генры (Джарэд Гілмар), які кажа ёй, што ён яе сын, якога тая падлеткам аддала на ўсынаўленне. Не хочучы мець нічога супольнага з хлопчыкам, Эма ўсё ж згаджаецца адвезці яго назад дамоў у Сторыбрук у штаце Мэн. У дарозе Генры паказвае ёй вялікую кнігу казак, настойваючы на тым, што ўсе гісторыі ў ёй рэальныя. Калі яны прыязджаюць у Сторыбрук, Генры паведамляе ёй, што ўсе ў горадзе насамрэч персанажы казак, перанесеныя ў гэты свет праклёнм Злою Каралевай, і яны не помняць, хто яны папраўдзе. Генры лічыць, што яго псіхатэрапеўт Арчы Хопер (Рафаэль Сбардж) насамрэч Гаворачы Цвыркун, а яго школьная настаўніца Мэры Маргарэт Бланшар — Беласнежка. Ён сцвярджае, што час у Сторыбруку замарожаны (гарадскі гадзіннік заўсёды паказвае 8:15), і людзі не могуць пакінуць яго, а адрабіць гэтыя чары можа толькі Эма. Скептычна настроеная Эма вяртае Генры яго прыёмнай маці, мэру горада Рэджыне Мілс, якая на самай справе з’яўляецца Злой Каралевай. Неўзабаве Генры зноў уцякае, Эма знаходзіць яго і вырашае застацца ў Сторыбруку на пэўны час. Гэта рашэнне прымушае застылыя стрэлкі гарадскога гадзінніка зноў пачаць рух.


== Акцёры і персанажы ==


=== Асноўны склад ===


== Эпізоды ==

Спіс эпізодаў тэлесерыяла «Аднойчы ў казцы»


== Рэакцыя ==


=== Водгукі крытыкаў ===
Пілотны эпізод быў сустрэты са станоўчымі водгукамі ад крытыкаў з пачатковым рахункам 67 з 100 ад «Metacritic».


=== Узнагароды і намінацыі ===
2012 — Primetime Emmy Award у катэгорыях: (намінацыя)
«За выдатныя касцюмы для серыі» — Эдуарда Кастра і Моніка Mак-Рэй для Hat Trick (намінацыя)
«За выдатныя спецыяльныя візуальныя эфекты» — Дайна Маўэр, Філ Джонс, Лора Джонс, Саліян Maсіміні, Андрэй Арлоў, Якаў Бергман, Натан Мацуда, Дэйл Фэй і Кевін Стракмен для эпізоду The Stranger (намінацыя)
2012 — Teen Choice Awards у катэгорыях: (намінацыя)
«Лепшая актрыса» — Джыніфер Гудвін (намінацыя)
«Прарыў года: Мужчына» — Джошуа Далас (намінацыя)
2011 — Спадарожнік у катэгорыі «Лепшы тэлевізійны серыял, жанр». (намінацыя)
2012 — Спадарожнік у катэгорыі «Лепшы тэлевізійны серыял, жанр». (намінацыя)
2012 — People’s Choice Award у катэгорыі «Новая каханая ТБ драма». (намінацыя)
2012 — прэмія Сатурн у катэгорыях:
«Лепшы тэлесерыял, зроблены для тэлетрансляцыі» (намінацыя)
«Лепшая актрыса другога плана на тэлебачанні» — Лана Парыя (намінацыя)
2012 — Visual Effects Society Awards у катэгорыях: (намінацыя)
«Выдатны макет у тэлеперадачы ці рэкламе» — Джэйсан Манро, Крыс Штраус і Майкл Кірыла — Замак Беласнежкі (намінацыя)
«Выдатная віртуальная кінематаграфія ў тэлеперадачы ці рэкламе» — Кевін Стракмен, Стывен Джэксан і Натан Мацуда — Двор Папялушкі (намінацыя)
«Выдатныя візуальныя эфекты ў трансліраваным серыяле» — Дуг Людвігаў, Эндру Орлаф, Натан Оверстром і Лора Джонс (намінацыя)
2012 — прэмія TV Guide Awards у катэгорыях:
«Новы любімы серыял»
«Любімы злодзей» — Лана Парыя ў ролі Злой Каралевы
2012 — Leo Awards у катэгорыі: (намінацыя)
«Лепшы госць-жанчына драматычным серыяле» — Кіган Конар Трэйсі
2012 — Малады акцёр у катэгорыях:
«Лепшае выкананне ў серыяле — малады акцёр» — Джарэд Гілмар


=== Тэлевізійныя рэйтынгі ===
Пілотны эпізод прыцягнуў 12,930 мільёнаў гледачоў і дэма-рэйтынг у катэгорыі 18-49 склаў 4,0. Гэта класіфікуецца як найлепшы старт драматычнага серыяла ў сезоне, а таксама як самы паспяховы дэбют серыяла на ABC за апошнія пяць гадоў.


== Музыка ==
Словы і музыка ўсіх песень Марка Ісшана. Ён напісаў музычныя тэмы і музыку для серыяла «Аднойчы ў казцы» Ён таксама з’яўляецца аўтарам слоў і музыкі напісаных для серыяла.

14 лютага 2012 года ABC Studios выпусціла альбом, які ўтымлівае чатыры сінглы, якія ён напісаў для серыяла «Аднойчы ў казцы: Першы сезон».
1 мая 2012 года, студыяй «Intrada Record» быў выпушчаны альбом з 25 афіцыйнымі саўндтрэкамі серыяла «Аднойчы ў казцы: Першы сезон».
13 жніўня 2013 года, студыяй «Intrada Record» быў выпушчаны альбом з 25 афіцыйнымі саўндтрэкамі серыяла «Аднойчы ў казцы: Другі сезон».


== Зноскі ==


== Спасылкі ==
Афіцыйны сайт (англ.). Архівавана з першакрыніцы 25 мая 2013. Праверана 21 мая 2013.
Аднойчы ў казцы на сайце «Internet Movie Database»  (англ.)
Аднойчы ў казцы (англ.).  TV.com. Архівавана з першакрыніцы 25 мая 2013. Праверана 21 мая 2013.
Аднойчы ў казцы (нявызн.)(недаступная спасылка).  Канал Fox Russia. Архівавана з першакрыніцы 23 сакавіка 2013. Праверана 27 красавіка 2013.