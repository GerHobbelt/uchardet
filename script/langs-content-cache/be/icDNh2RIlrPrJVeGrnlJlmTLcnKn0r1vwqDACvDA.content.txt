revision: 4325790
title: "\u0423\u043A\u0440\u0430\u0456\u043D\u0446\u044B"
url: https://be.wikipedia.org/wiki/%D0%A3%D0%BA%D1%80%D0%B0%D1%96%D0%BD%D1%86%D1%8B


---

Украінцы (укр.: українці) — усходнеславянскі народ, які жыве ва Усходняй Еўропе, асноўнае насельніцтва Украіны.


== Мова ==
Асноўная мова ўкраінцаў — украінская. Яна адносіцца да ўсходнеславянскай падгрупы славянскіх моў. Існуюць наступныя дыялекты:

паўночны,
паўднёва-заходні,
паўднёва-ўсходні.Пашырана таксама руская мова (Пераважна сярод гараджан Поўдня і Данбасу). Пісьменнасць — на аснове кірыліцы.


== Статыстыка ==
Украінцы — адзін з найбуйнейшых еўрапейскіх народаў агульнай колькасцю каля 44 мільёнаў. Большасць украінцаў, прыблізна 37 мільёнаў, жывуць ва Украіне, дзе складаюць больш за тры чвэрці насельніцтва. Найбуйнейшая ўкраінская супольнасць за мяжой Украіны знаходзіцца ў Расіі. Каля 3 мільёнаў расійскіх грамадзян лічаць сябе ўкраінцамі. Каля 2 мільёнаў украінцаў жывуць у Паўночнай Амерыцы (890 тысяч у ЗША і 1 мільён у Канадзе). Вялікая колькасць украінцаў жыве ў такіх краінах, як Бразілія (880,000), Казахстан (500,000), Малдова (450,000), Аргенціна (305,000), Польшча (300,000), Беларусь (250, 000) і Славакія (200,000). Украінскія дыяспары існуюць у Германіі, Вялікабрытаніі, Партугаліі, Румыніі і Латвіі.


== Вядомыя ўкраінцы ==
Юрый Драгобыч — мысліцель, рэктар Балонскага ўніверсітэта, першы ўкраінскі аўтар друкаванай кнігі-інкунабулы «Прагностык 1483 года»
Рыгор Скаварада — мысліцель, паэт, кампазітар.
Тарас Шаўчэнка — мысліцель, паэт, мастак.
Іван Франко — мысліцель, пісьменнік, грамадскі дзеяч.
Леся Украінка — мысліцель, паэтэса.
Пётр Сагайдачны — гетман, асветнік.
Іван Мазепа — гетман, мецэнат.
Міхайла Грушэўскі — гісторык, грамадскі дзеяч, прэзідэнт Украінскай Народнай Рэспублікі.
Васіль Стус — паэт.
Пятро Грыгарэнка — праваабаронца.
Дзмітрый Сцяпанавіч Бартнянскі, Мікалай Віталевіч Лысенка — кампазітары.
Серж Ліфар — балетмайстар.
Саламея Крушэльніцкая — оперная спявачка.
Іван Сямёнавіч Казлоўскі — оперны спявак.
Аляксандр Парфір'евіч Архіпенка — скульптар.
Дзмітрый Рыгоравіч Лявіцкі, Георгій Нарбут, Марыя Прыймачэнка, Кацярына Білакур — мастакі.
Багдан і Варвара Ханенкі — мецэнаты.
Канстанцін Ушынскі, Васіль Аляксандравіч Сухамлінскі — педагогі.
Юрый Кандрацюк, Сяргей Каралёў — вучоныя, засноўнікі касманаўтыкі.
Ігар Сікорскі — авіяканструктар.


== Гл. таксама ==
Хахол


== Літаратура ==
Беларуская энцыклапедыя: У 18 т. Т. 16: Трыпалі — Хвіліна / Рэдкал.: Г. П. Пашкоў і інш. — Мн. : БелЭн, 2003. — Т. 16. — 576 с. — 10 000 экз. — ISBN 985-11-0035-8. — ISBN 985-11-0263-6 (т. 16).


== Спасылкі ==
Украінцы Брэстчыны