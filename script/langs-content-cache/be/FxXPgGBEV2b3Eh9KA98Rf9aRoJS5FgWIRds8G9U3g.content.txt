revision: 4256274
title: "\u0412\u0430\u0434\u0437\u0456\u043C \u0423\u043B\u0430\u0434\u0437\u0456\u043C\
  \u0456\u0440\u0430\u0432\u0456\u0447 \u0421\u0430\u0440\u0430\u043D\u0447\u0443\u043A\
  \u043E\u045E"
url: https://be.wikipedia.org/wiki/%D0%92%D0%B0%D0%B4%D0%B7%D1%96%D0%BC_%D0%A3%D0%BB%D0%B0%D0%B4%D0%B7%D1%96%D0%BC%D1%96%D1%80%D0%B0%D0%B2%D1%96%D1%87_%D0%A1%D0%B0%D1%80%D0%B0%D0%BD%D1%87%D1%83%D0%BA%D0%BE%D1%9E


---

Вадзім Уладзіміравіч Саранчукоў (нар.19 красавіка 1980) — грамадскі дзеяч Беларусі. Член і намеснік старшыні партыі БНФ. Старшыня гродзенскай гарадской арганізацыі БНФ.


== Дзяцінства. Вучоба ==
Нарадзіўся 19 красавіка 1980 года. Вучыўся ў школах у Гродне з 1987 па 1997 гады: №№ 24 (1987—1991), 26 (1992—1995), 13 (1996—1998). Вырас у Беларусі. Вучыўся з 1998 па 2001 гады ў Гродзенскім дзяржаўным універсітэце імя Янкі Купалы. Закончыў юрыдычны факультэт. Правазнаўца ў галіне грамадзянскага права.


== Дарослае жыццё ==
Пасля заканчэння вучобы ў ВНУ пачаў грамадскую дзейнасць у ГА БНФ. Неаднаразова быў арыштаваны. Займаўся з 1998 года прадпрымальніцкай дзейнасцю. Зараз займаецца рамесніцкай дзейнасцю. Палітычнай дзейнасцю пачаў займацца з 1998 года.


=== Чарнобыльская аварыя ===
В. Саранчукоў падтрымлівае дзейнасць БНФ па пытанні Чарнобыльскай аварыі на АЭС. Ён упэўнены, што каб не пазіцыя Беларускага Народнага Фронту, пра Чарнобыльскую катастрофу ўсе б даўно забыліся. Цяпер таксама ёсць праблемы: адменены чарнобыльскія льготы, пачалося будаўніцтва АЭС, але гарантыі самой пабудовы, захавання адкідаў, усё гэта выклікае вельмі шмат пытанняў і прэтэнзій.


=== Дзейнасць ===
У Свіслацкім раёне ў 2012 годзе прымаў удзел ва ўшанаванні памяці братоў Каліноўскіх. За гэта быў пакараны адміністрацыйным штрафам. Выступае супраць адкрытай мяжы з Расіяй. На думку В. Саранчукова гэта дае магчымасць завозу наркотыкаў і зброі на Беларусь. Выступае за развіццё малога памежнага руху паміж Беларуссю і суседнімі краінамі: Польшча, Літва.


=== Выбары 2015 года ===
Удзельнічаў у выбарах кіраўніка Беларусі ў 2015 годзе. Вынікі выбараў В. Саранчукоў падвёў так:

— Вадзім Саранчукоў: Склалі каля двух дзясяткаў скаргаў


=== Указ пра дармаедаў. Паклёп на В. Саранчукова. Суд ===
В. Саранчукоў прымаў удзел у народных выступленнях у пачатку 2017 года. Яны былі выкліканыя падаткам на дармаедства. Вадзім Саранчукоў 14 сакавіка 2017 года быў прыцягнуты да адміністрацыйнай адказнасці за палітычную дзейнасць і абарону правоў простых людзей. Касацыйныя скаргі ў абласны суд нічога не далі. Дзяржаўныя СМІ Гродзенскай вобласці пачалі дзейнасць па прыніжэнні і высмейванні В. Саранчукова. Была паказана стужка, дзе В. Саранчукоў быў абвінавачаны ў дармаедстве. У адказ В. Саранчукоў напісаў скаргу ў пракуратуру і заявіў «Радыё Рацыя»:

— Вадзім Саранчукоў патрабуе афіцыйных выбачэнняўПазней В. Саранчукоў пазваў у суд Гродзенскае тэлебачанне. Суд ішоў па-беларуску. На судзе 6 ліпеня 2017 года прадстаўнік тэлебачання Барыс Кунцэвіч заявіў, што аўтара стужкі няма, бо рабіла гэтае "кіно" ўся рэдакцыя тэлебачання.


=== 100 гадоў БНР ===
В. Саранчукоў прымаў удзел у святкаванні 100-годдзя абвяшчэння незалежнасці БНР. Збор удзельнікаў быў прызначаны на 13 гадзіну ў Калоскім парку Гродна. Канцэрт-мітынг пачаўся а 14 гадзіне і працягнуўся да 17 гадзіны. Падчас канцэрту ў Калоскім парку быў фудкорт і сувенірны кірмаш. Улады дазволілі прыносіць бел-чырвона-белы сцяг і герб «Пагоня».


=== Намеснік старшыні партыі БНФ ===
З 30 верасня 2017 года займае пасаду намесніка старшыні партыі БНФ. З пачатку 2001 года Вадзім Саранчукоў займае пасаду старшыні гродзенскай гарадской арганізацыі БНФ. У красавіку 2018 года В. Саранчукоў быў пераабраны на пасаду старшыні гродзенскай гарадской арганізацыі БНФ. 

— Вадзім Саранчукоў абраны старшынём Гродзенскай арганізацыі Партыі БНФ


== Сям’я ==
Жанаты. Мае трох дзяцей.


== Веравызнанне ==
Праваслаўны. Вызначае свае погляды, як нацыяналіст.


== Зноскі ==