revision: 4171059
title: Call Me Maybe
url: https://be.wikipedia.org/wiki/Call_Me_Maybe


---

«Call Me Maybe» — песня канадскай спявачкі Карлі Рэй Джэпсен. Сінгл дасягнуў першага месца ў хіт-парадах шматлікіх краін свету, уключаючы ЗША (восем тыдняў на № 1 у «Billboard Hot 100»), Канаду (№ 1 у «Canadian Hot 100»), Аўстралію, Бразілію, Венесуэлу, Чэхію, Данію, Фінляндыю, Францыю, Венгрыю, Ірландыю, Іспанію, Польшчу, Новую Зеландыю, Швейцарыю, ПАР і інш. Кліп на сінгл «Call Me Maybe» мае 262 мільёна праглядаў на YouTube. 14 красавіка 2012 года песня «Call Me Maybe» узначаліла брытанскі чарт «UK Singles Chart». Відэакліп гэтай песні 17 чэрвеня 2012 года ў Таронта атрымаў 4 намінацыі на канадскую музычную прэмію «MuchMusic Video Awards» 2012 года і выйграў у трох: у катэгорыях «Video of the Year», «UR Fave Video» і «Most Streamed Video».


== Гісторыя ==
Песня «Call Me Maybe» выйшла 20 верасня 2011 і была ўключана ў другі студыйны альбом «Curiosity», прадзюсарамі сінгла сталі Джош Рамсей і Марынас Трэнч.
23 сакавіка 2012 Джэпсен упершыню выступіла на амерыканскім тэлебачанне ў шоу «The Ellen DeGeneres Show», выканаўшы «Call Me Maybe». Карлі Рэй таксама стала першым удзельнікам Canadian Idol, які здолеў узначаліць UK Singles Chart з сінглам «Call Me Maybe».
2 мая 2012 года спявачка наведала Аўстралію, дзе выканала «Call Me Maybe» на папулярным ТБ-шоу Sunrise.
20 мая 2012 года Джэпсен прадставіла трэк на цырымоніі Billboard Music Awards 2012. 9 чэрвеня 2012 года Джэпсен разам з папулярным спеваком Джасцінам Біберам выканала песню на Summertime Ball 2012 на стадыёне Уэмблі ў Лондане.


== Чарты і сертыфікацыі ==


== Зноскі ==


== Спасылкі ==
Official music video на YouTube
Live acoustic version на YouTube on Kidd Kraddick in the Morning
Carly Rae Jepsen, Call Me Maybe, LIVE! Encore. Nanaimo, BC на YouTube