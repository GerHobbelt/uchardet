revision: 4435566
title: "\u041C\u0430\u043A\u0441\u0435\u043D\u0446\u044B\u0439"
url: https://be.wikipedia.org/wiki/%D0%9C%D0%B0%D0%BA%D1%81%D0%B5%D0%BD%D1%86%D1%8B%D0%B9


---

Максенцый — Марк Аўрэлій Валерый Максенцый (278 — 312) — рымскі імператар (306—312).


== Біяграфія ==
Сын Максіміяна Геркулія і Еўтропіі. У час міжусобіцы, што пачалася пасля адрачэння Дыяклетыяна (305), Максенцый быў абвешчаны імператарам прэтарыянцамі і чэрню Рыма. Разам са сваім бацькам (з 307) змагаўся супраць іншых прэтэндэнтаў на сталец, але быў пераможаны Канстанцінам пры Мульвіевым мосце.
Спрабаваў ажывіць старарымскія традыцыі, абнавіць культы Марса і Ромула з Рэмам. Назваў свайго сына Ромулам; збудаваў базіліку Максенцыя, пазней перабудаваную Канстанцінам. Вядома статуя Максенцыя ў старарымскім стылі, створаная, відаць паміж 306 і 312 гадамі.


== Зноскі ==