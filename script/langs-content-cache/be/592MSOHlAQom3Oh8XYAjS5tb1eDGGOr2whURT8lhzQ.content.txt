revision: 4424880
title: "\u0414\u044D\u0432\u0456\u0434 \u041B\u043E\u0439\u0434 \u0414\u0436\u043E\
  \u0440\u0434\u0436"
url: https://be.wikipedia.org/wiki/%D0%94%D1%8D%D0%B2%D1%96%D0%B4_%D0%9B%D0%BE%D0%B9%D0%B4_%D0%94%D0%B6%D0%BE%D1%80%D0%B4%D0%B6


---

Дэвід Лойд Джордж (вал.:  і англ.: David Lloyd George; 17 студзеня 1863, г. Манчэстэр, Вялікабрытанія — 26 сакавіка 1945) — брытанскі палітычны і дзяржаўны дзеяч, дыпламат; 53-і прэм'ер-міністр Вялікабрытаніі. Граф Двайфар (1945). Адзіны валіец на пасадзе прэм’ер-міністра і адзіны прэм’ер-міністр, роднай мовай якога не была англійская.
Атрымаў юрыдычную адукацыю. 3 1890 дэпутат палаты абшчын ад Ліберальнай партыі, выступаў супраць англа-бурскай вайны 1899—1902. 3 1905 міністр гандлю, з 1908 міністр фінансаў (на ўзор Германіі правёў у 1908 сацыяльную рэформу — закон аб пенсіі па ўзросце, абавязковае страхаванне ад хвароб і беспрацоўя з 1911), з 1915 міністр ваеннага забеспячэння, у 1916—22 прэм’ер-міністр (у 1916 і ваенны міністр) Вялікабрытаніі. Адзін з галоўных удзельнікаў Парыжскай мірнай канферэнцыі 1919—20 і аўтараў Версальскага мірнага дагавора 1919. Падтрымліваў Грэцыю ў час грэка-турэцкай вайны 1919—22, садзейнічаў заключэнню кампраміснага англа-ірландскага дагавора 1921. Кіраўнік брытанскай дэлегацыі на Генуэзскай канферэнцыі 1922. У 1926—31 лідар Ліберальнай партыі. Пасля прыходу да ўлады ў Германіі А. Гітлера (1933) выступаў у яго падтрымку, аднак хутка зразумеў сваю памылку. У 1945 член палаты лордаў.


== Зноскі ==


== Літаратура ==
Лойд-Джордж // Беларуская энцыклапедыя: У 18 т. Т. 9: Кулібін — Малаіта / Рэдкал.: Г. П. Пашкоў і інш. — Мн. : БелЭн, 1999. — Т. 9. — 560 с. — 10 000 экз. — ISBN 985-11-0035-8. — ISBN 985-11-0155-9 (т. 9).