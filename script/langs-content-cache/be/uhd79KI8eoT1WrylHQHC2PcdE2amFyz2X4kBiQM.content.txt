revision: 4205675
title: "\u041A\u0430\u043C\u0456\u043B\u0430 (\u043A\u0430\u0440\u0430\u043B\u0435\
  \u0432\u0430-\u043A\u0430\u043D\u0441\u043E\u0440\u0442 \u0412\u044F\u043B\u0456\
  \u043A\u0430\u0431\u0440\u044B\u0442\u0430\u043D\u0456\u0456)"
url: https://be.wikipedia.org/wiki/%D0%9A%D0%B0%D0%BC%D1%96%D0%BB%D0%B0_(%D0%BA%D0%B0%D1%80%D0%B0%D0%BB%D0%B5%D0%B2%D0%B0-%D0%BA%D0%B0%D0%BD%D1%81%D0%BE%D1%80%D1%82_%D0%92%D1%8F%D0%BB%D1%96%D0%BA%D0%B0%D0%B1%D1%80%D1%8B%D1%82%D0%B0%D0%BD%D1%96%D1%96)


---

Каміла Размары Маўнтбетэн-Віндзар, нарожданая Шанд (англ.: Camilla Rosemary Mountbatten-Windsor); 17 ліпеня 1947, Лондан) — каралева-кансорт Злучанага каралеўства Вялікабрытаніі і Паўночнай Ірландыі, а таксама дзяржаў Садружнасці, другая жонка (з 9 красавіка 2005) караля Карла ІІІ.


== Біяграфія ==
Народжаная Шанд (англ.: Camilla Shand). З дваранскага роду, дачка Бруса Шанда, маці — народжаная К’юбіт. Каміла была ў блізкіх адносінах з прынцам Чарлзам яшчэ напачатку 1970-х, аднак яе кандыдатура як нявесты не задаволіла яго бацькоў. З 1973 па 2005 была вядомая як Каміла Паркер-Боўлз (англ.: Camilla Parker-Bowles, прозвішча па першым мужу Эндру Паркер-Боўлзу, з якім яна развялася ў 1995). Адносіны з Чарлзам пасля яго шлюбу з Дыянай Спенсер у 1980-я гады аднавіліся, што стала адной з прычын расставання прынца і прынцэсы Уэльскай.
Чарлз і Каміла ажаніліся ў 2005 г., праз 9 і 10 гадоў адпаведна пасля разводу са сваімі першымі сужэнцамі (на той час Дыяны не было ў жыцці, яна загінула ў 1997 г.; першы муж Камілы Эндру жыве і цяпер). Цырымонія шлюбу Чарлза і Камілы была пазбаўлена пышнасці і размаху. У лютым 2005 іх шлюб быў зарэгістраваны ў муніцыпальным дэпартаменце Віндзара. Каралева пры гэтым не прысутнічала. Момантам замірэння для адносін у каралеўскай сям’і стала царкоўнае блаславенне, атрыманае сужэнцамі ў царкве Св. Георга Віндзорскага замка ад арцыбіскупа Кентэрберыйскага. Самы доўгі раман у гісторыі брытанскай манархіі атрымаў шчаслівы канец.Каміла мае ўсе тытулы, якія адпавядаюць тытулам мужа, якія ён атрымаў пры нараджэнні (герцагіня Корнуальская англ.: Duchess of Cornwall — у Англіі і Ротсейская англ.: Duchess of Rothesay — у Шатландыі, і інш.).
У герцагіні Корнуальскай двое дзяцей ад першага шлюбу з Эндру Паркер-Боўлзам — Том Паркер-Боўлз (нар. 1974) і Лора Лопес (народжаная Паркер-Боўлз) (нар. 1978). У Камілы пяцёра ўнукаў: Лола (нар. 2007) і Фрэдзі (28 лютага 2010) — дзеці Тома; Эліза (16 студзеня 2008), блізняты Гус і Луіс (30 снежня 2009) — дзеці Лоры.


== Узнагароды ==
Дама Каралеўскага сямейнага ордэна каралевы Елізаветы II 30 кастрычніка 2007:
Дама Вялікага крыжа Каралеўскага Віктарыянскага ордэна (GCVO, 9 красавіка 2012)
Кампаньён ордэна Зоркі Меланезіі (CSM, 3 лістапада 2012)
Памятны медаль да 100-годдзя Саскачэван 2005
Медаль Дыяментавага юбілею каралевы Елізаветы II 2012


== Зноскі ==


== Спасылкі ==
Сайт Брытанскага каралеўскага дому
Сайт Прынца Уэльскага Архівавана  27 верасня 2006.