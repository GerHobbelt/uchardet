revision: 4527330
title: "\u041A\u0430\u043D\u0435\u0446 \u0433\u0432\u0430\u043B\u0442\u0443"
url: https://be.wikipedia.org/wiki/%D0%90%D1%80%D1%86%D1%91%D0%BC_%D0%90%D0%BB%D1%8F%D0%BA%D1%81%D0%B0%D0%BD%D0%B4%D1%80%D0%B0%D0%B2%D1%96%D1%87_%D0%92%D0%B0%D1%81%D1%8C%D0%BA%D0%BE%D1%9E


---

Арцём Васькоў (нар. 21 кастрычніка 1988, Гомель) — беларускі футбаліст, паўабаронца польскага клуба «Стылан» з Гожава Велькапольскага.


== Клубная кар’ера ==
Пачынаў займацца футболам у Гомелі, пасля трапіў у мінскае «Дынама». Не замацаваўся ў мінскім клубе і адправіўся ў Латвію. У 2009 годзе аддаваўся ў арэнду гродзенскаму «Нёману», потым гуляў у Азербайджане. У 2011 годзе вярнуўся ў Беларусь, гуляў за гомельскі ДБК і «Віцебск».
У сакавіку 2012 года стаў іграком жодзінскага «Тарпеда-БелАЗ». У жодзінскім клубе здолеў замацавацца ў аснове, звычайна выступае на пазіцыі правага паўабаронцы. Выдатна правёў сезон 2014: выступаючы на розных пазіцыях у паўабароне, забіў 6 галоў. Канец сезона 2014 вымушаны быў прапусціць з-за траўмы.
У студзені 2015 года падоўжыў кантракт з аўтазаводцамі. У сезоне 2015 у асноўным з’яўляўся на полі, выходзячы на замену. У студзені 2016 года пакінуў «Тарпеда-БелАЗ».
Пасля зыходу з «Тарпеда-БелАЗ» некаторы час падтрымліваў форму разам з «Гомелем», але неўзабаве далучыўся да «Нёмана» і падпісаў кантракт з гродзенскім клубам. У складзе «Нёмана» замацаваўся ў аснове, толькі канец сезона прапусціў з-за траўмы.
У студзені 2017 года стаў іграком латвійскага «Вэнтспілса». Дапамог камандзе выйграць Кубак Латвіі, забіўшы гол у фінальным матчы супраць «Рыгі» (2:2, пен. 6:5). У снежні 2017 года пакінуў «Вэнтспілс».
У студзені 2018 года папоўніў склад дэбютанта беларускай Вышэйшай лігі — клуб «Смалявічы». У красавіку не гуляў з-за траўмы, пазней замацаваўся ў стартавым складзе каманды.
У снежні 2018 года падпісаў кантракт з «Гарадзеяй». У першай палове сезона 2019 звычайна выхадзіў на замену, пазней стаў пераважна гуляць за дубль. У снежні 2019 года пакінуў каманду і ў хуткім часе стаў іграком «Гомеля». У сезоне 2020 з 16 галамі стаў найлепшым бамбардзірам гомельскай каманды і дапамог ёй выйсці ў Вышэйшую лігу. У 2021 годзе заставаўся іграком асновы ў Вышэйшай лізе, хоць часам стаў выхадзіць на замену.
У лютым 2022 года пакінуў «Гомель» і стаў трэніравацца з дзяржынскім «Арсеналам», з якім у сакавіку падпісаў кантракт. Замацаваўся ў стартавым складзе каманды. У ліпені 2022 года па пагадненні бакоў пакінуў дзяржынскі клуб.
У кастрычніку 2022 года далучыўся да «Люблінянкі» з чацвёртага польскага дывізіёна. У студзені 2023 года перабраўся ў «Стылан» з Гожава Велькапольскага.


== Дасягненні ==
 Уладальнік Кубка Латвіі: 2017


== Грамадзянская пазіцыя ==
Пасля жорсткага разгону акцый пратэстаў, выкліканых масавымі фальсіфікацыямі на прэзідэнцкіх выбарах 2020 года, збіцця і катаванняў затрыманых пратэстоўцаў, разам з 92 іншымі беларускімі футбалістамі выступіў з асуджэннем гвалту ў Беларусі.


== Зноскі ==


== Спасылкі ==
Профіль на афіцыйным сайце «Нёмана»  (руск.)