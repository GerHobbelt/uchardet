revision: 4298968
title: "\u0423\u0441\u0435\u0430\u0433\u0443\u043B\u044C\u043D\u0430\u044F \u0432\u0430\
  \u0435\u043D\u043D\u0430\u044F \u0430\u0434\u0443\u043A\u0430\u0446\u044B\u044F"
url: https://be.wikipedia.org/wiki/%D0%93%D1%96%D1%81%D1%82%D0%B0%D0%B4%D1%80%D1%83%D1%82


---

Гістадрут (іўр.: ההסתדרות הכללית של העובדים בארץ ישראל; Усеагульная федэрацыя рабочых Зямлі Ізраільскай) — нацыянальны прафсаюзны цэнтр у Ізраілі. Гістадрут быў створаны ў снежні 1920 года ў Хайфе для абароны правоў яўрэйскіх рабочых у падмандатнай Палестыне.
Пасля здабыцця Ізраілем незалежнасці, Гістадрут стаў асновай рабочага сіянісцкага руху і адной з самых уплывовых устаноў дзяржавы Ізраіль. Апроч выканання ролі прафсаюза, ён таксама стаў уладальнікам многіх прадпрыемстваў, утварыўшы цэлы сектар эканомікі. Гістрадрут з’яўляўся другім, пасля дзяржавы, працадаўцам у краіне. Праз свой эканамічны аддзел, Гістадрут валодаў шматлікімі прадпрыемствамі, у тым ліку найбуйнейшымі прамысловымі кангламератамі краіны, найбуйнейшым банкам краіны Апаалім і найбуйнейшай суднаходнай кампаніяй краіны ZIM.
У 1985 годзе большасць актываў Гістадрута была нацыяналізавана, у тым ліку і банк Апаалім.
Да 2009 года прафсаюз не прымаў у свае шэрагі працоўных-мігрантаў. Пасля шэрагу крытыкі ад еўрапейскіх прафсаюзаў і міжнародных праваабарончых груп, Гістадрут стаў прымаць у сябры рабочых не яўрэйскай нацыянальнасці і мігрантаў.


== Зноскі ==


== Спасылкі ==
Артыкул «Гістадрут» у Электроннай яўрэйскай энцыклапедыі