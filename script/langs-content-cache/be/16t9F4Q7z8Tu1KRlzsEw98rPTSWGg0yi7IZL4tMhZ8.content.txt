revision: 4428392
title: "\u041A\u0430\u043D\u0431\u0435\u0440\u0430"
url: https://be.wikipedia.org/wiki/%D0%9A%D0%B0%D0%BD%D0%B1%D0%B5%D1%80%D0%B0


---

Ка́нбе́ра — сталіца Аўстраліі. З насельніцтвам, якое перавышае 334 тысячы чалавек, Канбера з’яўляецца найбуйнейшым горадам Аўстраліі, размешчаным усярэдзіне краіны, а не на ўзбярэжжы. Горад знаходзіцца ў паўночнай частцы Аўстралійскай сталічнай тэрыторыі ў 280 км на паўднёвы захад ад Сіднея і ў 650 км на паўночны ўсход ад Мельбурна.


== Гісторыя ==
У 1908 годзе тэрыторыя сучаснай Канберы была абраная ў якасці будучай сталіцы Аўстралійскага Звяза, што стала кампрамісам паміж супернічыўшымі паміж сабой за гэты статут дзвюма найбуйнымі гарадамі краіны, Сіднэем і Мельбурнам. Пасля праведзенага міжнароднага конкурсу на лепшы дызайн у аснову будучага будаўніцтва, якое пачалося ў 1913 годзе, быў узяты план чыкагскіх архітэктараў Уолтара Берлі Грыфіна і Марыёна Махоні Грыфіна. У аснову дызайну Канберы легла канцэпцыя горада-сада, якая прадугледжвае шырокія зоны натуральнай расліннасці, з-за чаго аўстралійцы празвалі сталіцу «bush capital» (у перакладзе з англійскай «сталіца-зараснік»). Нягледзячы на тое, што росту і развіццю горада перашкодзілі Першая сусветная вайна і Вялікая дэпрэсія, пасля Другой сусветнай вайны Канбера стала квітнеючым горадам.
З’яўляючыся рэзідэнцыяй аўстралійскага ўрада, у Канберы размешчаныя парламент Аўстраліі, Вярхоўны суд і шматлікія міністэрствы і агенцтвы. У горадзе таксама знаходзяцца грамадскія і культурныя ўстановы дзяржаўнага значэння, такія як Нацыянальная галерэя Аўстраліі і Нацыянальны музей Аўстраліі. Федэральны ўрад уносіць найбуйны фундуш у валавы прадукт горада і з’яўляецца найбуйным працадаўцам у Канберы.


== Гарады-пабрацімы ==
Канбера з’яўляецца горадам-пабрацімам наступных гарадоў:

 Атланта, ЗША
 Белу-Арызонці, Бразілія
 Версаль, Францыя
 Дылі, Усходні Тымор
 Нара, Японія
 Пекін, Кітай (14 верасня 2000)


== Зноскі ==


== Спасылкі ==
Турыстычная інфармацыя пра Канберу