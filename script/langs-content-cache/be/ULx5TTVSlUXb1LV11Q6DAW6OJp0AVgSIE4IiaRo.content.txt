revision: 4130407
title: "\u041C\u0430\u0446\u0456 (\u0444\u0456\u043B\u044C\u043C, 1990)"
url: https://be.wikipedia.org/wiki/%D0%9B%D1%8E%D1%81%D1%82%D1%80%D0%B0_(%D1%84%D1%96%D0%BB%D1%8C%D0%BC)


---

«Люстра» (руск.: Зеркало) — аўтабіяграфічны фільм Андрэя Таркоўскага.


== Сюжэт ==
Аляксей (Ігнат Данільцаў) глядзіць тэлевізар, дзе паказваюць, як доктар лечыць заіклівага хлопчыка. Падзеі адбываюцца ў трох часавых пластах: да, у час і пасля вайны. Фільм складаецца са сноў і ўспамінаў Аляксея, яны датычаць збольшага маці, вясковай хаты, дзе Аляксей гадаваўся, а таксама Аляксеевай жонкі Наталлі і яго сына Ігната. Галоўныя падзеі ў жыцці героя — развод маці, паваеннае дзяцінства — падаюцца плаўна, паступова змяняючы адна адну. Сямейныя размовы надаюць ўтульнасці стужцы, у фінале — няспешная размова юных бацькоў Аляксея пра дзіця, якое яны толькі яшчэ чакаюць. Галоўны герой кінаапавядання — Аляксей, знаходзіцца ў кадры толькі дзіцём. Сталым на «поўны рост» яго не паказваюць: мы чуем толькі голас (І. Смактуноўскі), бачым яго рукі, і яго самога — камера нібыта глядзіць яго вачыма. У фільме шмат дакументальных уставак Грамадзянскай вайны ў Іспаніі, Вялікай Айчыннай, пагранічнага канфлікту з Кітаем, запуску савецкіх стратастатаў. Фільм суправаджаецца вершамі Арсенія Таркоўскага ў выкананні аўтара, музыкаю Баха, Пёрсела ды іншых кампазітараў.


== У ролях ==
Тэкст ад аўтара чытае Інакенцій Смактуноўскі. Вершы чытае Арсеній Таркоўскі.

Маргарыта Церахава — Маці, Наталля
Алег Янкоўскі — Бацька
Філіп Янкоўскі — Алёша (5 гадоў)
Ігнат Данільцаў — Малады Аляксей (12 гадоў), Ігнат
Мікалай Грынько — дырэктар друкарні
Ала Дзямідава — Ліза
Юрый Назараў — вайсковы інструктар
Анатоль Саланіцын — Доктар
Аляксандр Мішарын — доктар пры божай пасцелі Аляксея
Ларыса Таркоўская — Надзея
Тамара Агароднікава — няня, суседка, дзіўная жанчына за чайным столікам
Дэль Боске — іспанец