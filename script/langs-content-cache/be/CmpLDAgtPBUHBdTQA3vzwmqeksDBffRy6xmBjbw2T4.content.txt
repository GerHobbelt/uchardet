revision: 4184980
title: "\u0414\u044B\u0441\u043F\u0435\u0442\u0447\u0430\u0440"
url: https://be.wikipedia.org/wiki/%D0%90%D0%B2%D0%B0%D1%80%D1%8B%D1%8F_%D0%90%D0%BD-26_%D1%83_%D0%B0%D1%8D%D1%80%D0%B0%D0%BF%D0%BE%D1%80%D1%86%D0%B5_%D0%9C%D1%96%D0%BD%D1%81%D0%BA-1_(1983)


---

Аварыя Ан-26 у аэрапорце Мінск-1 - авіяцыйны інцыдэнт у аэрапорце Мінск-1, які адбыўся 12 красавіка 1983 г. пры заходзе самалёта Ан-26 CCCP-26686 рэйса «Рыга-Мінск» на пасадку. У выніку памылак членаў экіпажа паветранае судна атрымала пашкоджанні пры пасадцы, але ў выніку аварыі ніхто не загінуў і не быў паранены.
Згодна з інфармацыяй сайта, прысвечанага гісторыі авіяцыйных здарэнняў, адбылося наступнае: "Пры заходзе на пасадку ў аэрапорце Мінск экіпажам былі парушаны межы выпуску механізацыі крыла і перавышана хуткасць палёту на перадпасадачнай прамой. Пры знаходжанні паветранага судна ў раёне ДПРМ за межамі дапушчальных адхіленняў (вышэй глісады на 43 м) камандзір экіпажа не прыняў рашэння аб сыходзе на другі круг, а дыспетчар службы руху дазволіў пасадку. Для гашэння хуткасці экіпаж, парушаючы патрабаванні інструкцый, усталяваў над БПРМ рычагі кіравання рухавікамі ў становішча палётнага малога газу. Аднак прызямленне самалёта адбылося на падвышанай хуткасці 250 км/г, з вуглом тангажу блізкім да 0 градусаў. Самалёт аддзяліўся ад УПП, але камандзір экіпажа не прыняў меры па выпраўленні памылкі і не прадухіліў наступных паўторных аддзяленняў самалёта. Ён дапусціў памылковыя дзеянні штурвалам і толькі пасля трэцяга дотыку да УПП ўсталяваў рэжым зямнога малога газу рухавікоў.
У выніку ўзнікла перагрузка (5,1 адзінак) і паветранае судна атрымала сур'ёзныя дэфармацыі.
Праз парушэнні правілаў загрузкі самалёта экіпажам і службай грузавых перавозак аэрапорта Рыга, цэнтроўка яго перавысіла дапушчальныя значэнні, што ўскладніла кіраванне самалётам. Узлётная маса самалёта не выходзіла за ўстаноўленыя межы, цэнтроўка перавышала межы гранічна задняй і склала 33,2% САХ.
КПС перадпалётную падрыхтоўку арганізаваў нездавальняюча, правільнасць разліку цэнтроўкі другім пілотам не праверыў.
Бортаператар, які кіраваў загрузкай, у парушэнне службовай інструкцыі па загрузцы самалёта Ан-26 даў згоду на яе размяшчэнне без графіка разліку цэнтроўкі.
Другі пілот не забяспечыў размяшчэнне грузаў у адпаведнасці з інструкцыямі і цэнтроўкай, разлічанай ім на падставе інфармацыі бортаператараў.
Служба арганізацыі грузавых перавозак аэрапорта Рыга ў камерцыйным абслугоўванні самалёта належнага ўзроўню не прымала. Цэнтроўка самалёта ў адпаведнасці з загрузкай самалёта не разлічвалася. Дыспетчар па загрузцы не кантраляваў размяшчэнне грузаў на паветраным судне."
Пасля гэтай аварыі "Ан-26 № CCCP-26686" спісалі і пакінулі на тэрыторыі мінскага аэрапорта.


== Зноскі ==