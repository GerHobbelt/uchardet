revision: 4507759
title: New York Magazine
url: https://be.wikipedia.org/wiki/The_New_York_Times


---

The New York Times (бел.: Нью-Ёрк таймс) — трэцяя па папулярнасці (пасля The Wall Street Journal і USA Today) газета ЗША. Як і асноўная частка амерыканскіх газет, The New York Times створана як рэгіянальнае выданне. Аднак канцэпцыя рэгіянальнага СМІ не перашкодзіла ёй стаць адной з найуплывовых газет свету.


== Гісторыя ==

Заснавана 18 верасня 1851 года журналістам і палітыкам Генры Джарвісам Рэймандам, другім старшынёй Рэспубліканскага Нацыянальнага Камітэта, і былым банкірам Джорджам Джонса; тады выданне звалася «New-York Daily Times». Код ISSN: 0362-4331. Тыраж (у 2005 годзе) 1 млн 131 тыс. экзэмпляраў у звычайныя дні і 1 млн 681 тыс. экзэмпляраў — нядзельныя выпускі. Распаўсюджваецца па ўсім свеце.


== Уладальнік ==
Уладальнікам The New York Times з 1896 года з’яўляецца сям’я Сульцбергераў. У 1960 годзе, пасля таго як выдавец газеты стаў публічнай кампаніяй, сям’я працягвае кантраляваць газету, маючы ва ўласнасці кантрольны пакет акцый класа Б. Уладальнікі акцый класа А маюць абмежаванае права голаса. Такая падвойная сістэма дазваляе ўладальнікам працягваць кантраляваць кампанію пасля таго, як яна стала публічнай. Сям’і Сульцбергераў належыць 88 % акцый класа Б.


== Цікавыя факты ==
Пры вытворчасці газеты выкарыстоўваецца нароўні з камерцыйным і свабоднае праграмнае забеспячэнне.


== Зноскі ==


== Спасылкі ==
 На Вікісховішчы ёсць медыяфайлы па тэме The New York Times
Афіцыйны сайт (англ.)