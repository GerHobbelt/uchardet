revision: 4056169
title: "\u041D\u044C\u044E-\u0401\u0440\u043A (\u0414\u0430\u043D\u0435\u0446\u043A\
  \u0430\u044F \u0432\u043E\u0431\u043B\u0430\u0441\u0446\u044C)"
url: https://be.wikipedia.org/wiki/%D0%9D%D1%8C%D1%8E-%D0%81%D1%80%D0%BA_(%D0%94%D0%B0%D0%BD%D0%B5%D1%86%D0%BA%D0%B0%D1%8F_%D0%B2%D0%BE%D0%B1%D0%BB%D0%B0%D1%81%D1%86%D1%8C)


---

Нью-Ёрк (укр.: Нью-Йорк; з 1951 да 2021 года Ноўгарадскэ) — пасёлак гарадскога тыпу ў Данецкай вобласці (Бахмуцкі раён), падпарадкаваны Тарэцку. Знаходзіцца на рацэ Крывы Тарэц, за 10 км ад Тарэцка і за 38 км ад Данецка.


== Гісторыя ==
Паселішча Нью-Ёрк заснавана менанітамі, запрошанымі ў Расію Кацярынай II. У савецкі час (раней за 1931 год) яны былі дэпартаваныя ў Амурскую вобласць, дзе арганізавалі аднайменнае паселішча.
Пасёлак называўся Нью-Ёрк да кастрычніка 1951 года; пад гэтай назвай згадваецца ў драме Віктара Някрасава «У родным горадзе». Пасёлак не пераназывалі, пакуль адносіны з былым саюзнікам ЗША не сапсаваліся ў выніку Халоднай вайны.
У пасёлку размешчаны Дзяржынскі фенольны завод; раней быў таксама Ноўгарадскі машынабудаўнічы завод імя Г. І. Пятроўскага (спыніў існаванне, цэхі і іншыя будынкі распрададзеныя; у адных арганізаваны розныя вытворчасці, іншыя закансерваваны; тры цэхі разабраны на будматэрыялы).
3 лютага 2021 года ў Камітэт Вярхоўнай рады Украіны па пытаннях дзяржаўнай улады, мясцовага самакіравання, рэгіянальнага развіцця і горадабудаўніцтва была вылучана рэкамендацыя аб перайменаванні пгт Ноўгарадскэ ў пгт Нью-Ёрк. У абмеркаванні гэтага перайменавання ў Камітэце ВР быў прыведзены аргумент аб «прарасійскасці» назвы Ноўгарадскэ.
1 ліпеня 2021 года Вярхоўная Рада пераназвала Ноўгарадскэ ў Нью-Ёрк, вярнуўшы яму гістарычную назву.


== Насельніцтва ==
Колькасць насельніцтва


== Транспарт ==
На тэрыторыі пасёлка размешчана чыгуначная станцыя Фенольная, на лініі «Касцянтыніўка — Ясынувата».


== Славутасці ==
Помнік Багдану Хмяльніцкаму
Парк фенольнага завода


== Аб’екты сацыяльнай сферы ==
Клуб фенольнага завода
Спартыўны комплекс «Авангард»
Спартыўны комплекс ААТ «Ноўгарадскі машынабудаўнічы завод»


== Зноскі ==


== Спасылкі ==
Ноўгарадскэ на сайце Вярхоўнай рады (укр.).
Нямецкі Нью-Ёрк у Данбасе (нявызн.)(недаступная спасылка). Архівавана з першакрыніцы 6 мая 2021. Праверана 1 ліпеня 2021.
Нью-Ёрк у Данецкай вобласці (руск.).