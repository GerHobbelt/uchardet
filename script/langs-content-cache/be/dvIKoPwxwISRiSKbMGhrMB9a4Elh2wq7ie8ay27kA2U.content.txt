revision: 4502157
title: "\u0410\u043B\u044F\u043A\u0441\u0430\u043D\u0434\u0440 \u041C\u0456\u043A\u0430\
  \u043B\u0430\u0435\u0432\u0456\u0447 \u0428\u0443\u0431\u0441\u043A\u0456"
url: https://be.wikipedia.org/wiki/%D0%90%D0%BB%D1%8F%D0%BA%D1%81%D0%B0%D0%BD%D0%B4%D1%80_%D0%9C%D1%96%D0%BA%D0%B0%D0%BB%D0%B0%D0%B5%D0%B2%D1%96%D1%87_%D0%A8%D1%83%D0%B1%D1%81%D0%BA%D1%96


---

Аляксандр Мікалаевіч Шубскі (нар. 1962, Новыя Дворы Жабінкаўскі раён, Брэсцкая вобласць) — беларускі дзяржаўны дзеяч.


== Біяграфія ==
Скончыў Гомельскі кааператыўны інстытут (1987), атрымаў дыплом спецыяліста па бухгалтарскім уліку і аналізе гаспадарчай дзейнасці. Па накіраванні прыехаў у Мёрскі раён, дзе адразу ж быў прызначаны намеснікам старшыні праўлення Райспажыўсаюза па гандлі, у 1988—1997 гадах узначальваў арганізацыю. На працягу пяці гадоў працаваў дырэктарам Райпаліўзбыту, двух гадоў — хлебазавода. Да гэтага часу скончыў Акадэмію кіравання пры Прэзідэнце Рэспублікі Беларусь. У 2008 годзе быў прызначаны на пасаду старшыні Расонскага раённага выканаўчага камітэта.
З 15 чэрвеня 2017 года працаваў начальнікам фінансавага аддзела Мёрскага райвыканкама. 29 ліпеня 2019 года прызначаны на пасаду старшыні Глыбоцкага раённага выканаўчага камітэта.
Жанаты, мае дачку.


== Узнагароды ==
Адзначаны Ганаровай граматай аблвыканкама.


== Зноскі ==