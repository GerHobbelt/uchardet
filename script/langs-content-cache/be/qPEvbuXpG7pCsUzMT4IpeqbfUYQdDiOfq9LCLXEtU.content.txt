revision: 4509958
title: "\u041A\u0430\u0441\u0456\u043D\u0441\u043A\u0456 \u0440\u0430\u0451\u043D"
url: https://be.wikipedia.org/wiki/%D0%9A%D0%B0%D1%81%D0%BB%D1%96%D0%BD%D1%81%D0%BA%D1%96_%D1%80%D0%B0%D1%91%D0%BD


---

Каслінскі раён (руск.: Ка́сли́нский райо́н) — адміністрацыйна-тэрытарыяльная адзінка (раён) і аднайменнае муніцыпальнае ўтварэнне (муніцыпальны раён) у Чалябінскай вобласці Расіі.
Афіцыйная назва адміністрацыйнага раёна: горад Каслі і Каслінскі раён.
Адміністрацыйны цэнтр — горад Каслі (мае статус горада з тэрытарыяльным раёнам).


== Геаграфія ==
Плошча — 3356 км², сельскагаспадарчыя ўгоддзі — 116700 га. Адзін з самых заселеных (53 населеныя пункты) раёнаў размешчаны паміж Чалябінскам (138 км) і Екацярынбургам (130 км). Найбліжэйшыя станцыі Паўднёваўральскай чыгункі: Маўк (25 км) і Кыштым (25 км). На тэрыторыі раёна найстарэйшыя паселішчы вобласці: Цюбук і Багарак.
Раён размешчаны ў паўночнай частцы лесастэпавай зоны Чалябінскай вобласці. На яго тэрыторыі размешчаны азёры Сунгуль, Сінара, Сілач, Каслі, Ірцяш, Кісягач; Патанінскія, Вішнёвыя горы. Бярозавыя лясы чаргуюцца з хваёвымі і змяшанымі, з невялікімі стэпавымі ўчасткамі. Глебы пераважаюць цёмна-шэрыя, падзолістыя.
Тэрыторыя 2786,54 км².
На тэрыторыі раёна размешчана частка Усходне-Уральскага дзяржаўнага (радыяцыйнага) запаведніка.


== Заўвагі ==