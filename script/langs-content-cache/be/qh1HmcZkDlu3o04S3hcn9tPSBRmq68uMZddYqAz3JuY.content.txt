revision: 4020527
title: "\u041D\u0430\u0446\u044B\u044F\u043D\u0430\u043B\u044C\u043D\u0430\u044F \u043F\
  \u0430\u0440\u043B\u0430\u043C\u0435\u043D\u0446\u043A\u0430\u044F \u0431\u0456\u0431\
  \u043B\u0456\u044F\u0442\u044D\u043A\u0430 \u042F\u043F\u043E\u043D\u0456\u0456"
url: https://be.wikipedia.org/wiki/%D0%9D%D0%B0%D1%86%D1%8B%D1%8F%D0%BD%D0%B0%D0%BB%D1%8C%D0%BD%D0%B0%D1%8F_%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%86%D0%BA%D0%B0%D1%8F_%D0%B1%D1%96%D0%B1%D0%BB%D1%96%D1%8F%D1%82%D1%8D%D0%BA%D0%B0_%D0%AF%D0%BF%D0%BE%D0%BD%D1%96%D1%96


---

Нацыянальная парламенцкая бібліятэка (яп.: 国立国会図書館) — адзіная нацыянальная бібліятэка Японіі. Адна з найбуйнейшых бібліятэк свету. Была заснавана ў 1948 для выкарыстання членамі Парламента Японіі. Па сваіх мэтах і магчымасцях бібліятэка параўнальная з Бібліятэкай Кангрэса (ЗША). Нацыянальная парламенцкая бібліятэка складаецца з двух асноўных аддзяленняў у Токіа і Кіёта, і больш малых.


== Гісторыя ==
Нацыянальная Парламенцкая бібліятэка Японіі з'яўляецца спадчынніцай трох розных бібліятэк: Імперскай бібліятэкі, заснаванай у 1872 годзе пры Міністэрстве адукацыі Японіі і бібліятэк 2-х палат Парламента Японіі, утвораных адначасова ў 1890 годзе. 2 Бібліятэкі Парламента, як і сам гэты заканадаўчы орган, не былі развіты ў першай палове XX стагоддзя. У часы акупацыі Японіі войскамі ЗША пры садзейнічанні Дугласа Мак-Артура бібліятэка разраслася да 100 тысяч тамоў у 1948. Да 1986 збор бібліятэкі дасягнуў 12 млн асобнікаў. Нядаўна было адкрыта новае аддзяленне для дзяцей. Дзякуючы бібліятэцы праводзяцца сотні тысяч даследаванняў.


== Асноўная калекцыя ==
Бібліятэка валодае ўсімі выданнямі, якія калі-небудзь выдаваліся ў Японіі, а таксама шматлікімі замежнымі кнігамі.


== Важныя спецыяльныя калекцыі ==
8 спецыяльных калекцый бібліятэкі лічацца важнымі:

Сучасная палітычная і канстытуцыйная гісторыя
Матэрыялы пра паваенную акупацыю Японіі
Законы і законапраекты
Навука і тэхналогіі
Карты
Музыка
Замежныя кнігі пра Японію
Рэдкія і старажытныя выданні


== Аблічбоўка кніг для сеткі Інтэрнэт ==
У апошнія гады актыўна развіваецца сайт бібліятэкі на англійскай і японскай мове. На гэты сайт выкладваюцца такія дакументы, як агульны каталог бібліятэкі, 60 000 сучасных кніг, 37 000 старажытных, пратаколы паседжанняў Парламента Японіі.


== Зноскі ==


== Гл. таксама ==
Найбуйнейшыя бібліятэкі свету


== Спасылкі ==

 На Вікісховішчы ёсць медыяфайлы па тэме Нацыянальная парламенцкая бібліятэка
Афіцыйны сайт Нацыянальнай парламенцкай бібліятэкі