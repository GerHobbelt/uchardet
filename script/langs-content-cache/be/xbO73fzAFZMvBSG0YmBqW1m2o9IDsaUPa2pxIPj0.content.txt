revision: 4508729
title: Theophilius Benjamin Chandler
url: https://be.wikipedia.org/wiki/%D0%9A%D1%8D%D1%82%D1%80%D1%8B%D0%BD_(%D0%BF%D1%80%D1%8B%D0%BD%D1%86%D1%8D%D1%81%D0%B0_%D0%A3%D1%8D%D0%BB%D1%8C%D1%81%D0%BA%D0%B0%D1%8F)


---

Кэтрын, прынцэса Уэльская (англ.: Catherine, Princess of Wales, народжаная Кэтрын (Кацярына) Элізабет (Лізавета) Мідлтан, англ.: Kate Middleton; 9 студзеня 1982, Рэдынг, Вялікабрытанія) — член брытанскай каралеўскай сям'і з тытулам прынцэсы Уэльскай, жонка Уільяма, прынца Уэльскага, спадчынніка брытанскага прастола, што робіць яе патэнцыяльнай будучай каралевай-кансортам Вялікабрытаніі.
Нарадзілася ў Рэдынгу, графства Беркшыр. Яна атрымала адукацыю ў школе Святога Андрэя і каледжы Мальбара, перш чым вывучаць гісторыю мастацтва ва Універсітэце Сент-Эндрус у Шатландыі, дзе яна пазнаёмілася з прынцам Уільямам у 2001 годзе. Яна працавала ў сферы рознічнага гандлю і маркетынгу і займалася дабрачыннасцю, перш чым у лістападзе 2010 года было абвешчана аб іх заручынах. Яны пажаніліся 29 красавіка 2011 года ў Вэстмінстэрскім абацтве, маюць трох дзяцей: прынц Джордж, прынцэса Шарлота і прынц Луі — другі, трэцяя і чацвёрты ў чарзе спадчаннікаў брытанскага прастола адпаведна.
Пасля шлюбу выконвала каралеўскія абавязкі і ўдзельнічала ў падтрымцы каралевы Лізаветы II. Яна падтрымлівае больш чым 20 дабрачынных і ваенных арганізацый, у тым ліку Action for Children, SportsAid і Нацыянальную партрэтную галерэю. Яна займаецца праектамі праз Каралеўскі фонд, а яе дабрачынная дзейнасць засяроджваецца на праблемах, звязаных з маленькімі дзецьмі, наркаманіяй і мастацтвам. Каб заахвоціць людзей раскрыць свае праблемы з псіхічным здароўем, прынцэса задумала кампанію па павышэнні дасведчанасці аб псіхічным здароўі «Heads Together», запушчаную разам з братам мужа ў красавіку 2016 года. СМІ адзначаюць уплыў Кэтрын на брытанскую і амерыканскую моду. У 2011, 2012 і 2013 гадах часопіс Time вылучаў яе ў лік 100 самых уплывовых людзей свету.


== Гл. таксама ==
Шлюб прынца Уільяма і Кейт Мідлтан


== Зноскі ==


== Спасылкі ==

 На Вікісховішчы ёсць медыяфайлы па тэме Кэтрын, герцагіня Кембрыджская
Кейт Миддлтон на peoples.ru
Popular girl who caught royal eye
Royal wedding: Family tree
The Duchess of Cambridge