revision: 4392529
title: "(12) \u0412\u0456\u043A\u0442\u043E\u0440\u044B\u044F"
url: https://be.wikipedia.org/wiki/(12)_%D0%92%D1%96%D0%BA%D1%82%D0%BE%D1%80%D1%8B%D1%8F


---

(12) Вікторыя (лац.: Victoria) — астэроід галоўнага пояса, які належыць да светлага спектральнага класа L. Ён быў адкрыты 13 верасня 1850 года англійскім астраномам Джонам Хайндам у абсерваторыі Бішапа, Вялікабрытанія і названы ў гонар старажытнарымскай багіні перамогі Вікторыі. 

Супадзенне з імем каралевы Вялікабрытаніі выклікала спрэчкі, з-за таго, што некаторыя астраномы пярэчылі супраць выкарыстання імёнаў кіруючых сюзерэнаў. Бенджамін Гоулд (Benjamin Apthorp Gould), рэдактар «Астранамічнага часопіса», прапанаваў замяніць імя на Кліо (у наш час выкарыстоўваюцца для астэроіда № 84). Аднак, Вільям Бонд (William Cranch Bond), дырэктар Гарвардскай абсерваторыі настойваў на захаванні імя Вікторыя, таму што міфалагічная ўмова імя была выканана. У выніку меркаванне Бонда ўзяло верх, і было прынята большасцю астраномаў свету.
Радыёлакацыйныя і спекл-інтэрфераметрычныя назіранні паказалі даволі выцягнутую форму астэроіда, што таксама можа сведчыць пра дваістую прыроду аб’екта.


== Гл. таксама ==
Спіс астэроідаў (1—100)
Класіфікацыі малых планет


== Зноскі ==


== Спасылкі ==
База даных JPL НАСА па малых целах Сонечнай сістэмы (12)
База даных MPC па малых целах Сонечнай сістэмы 12