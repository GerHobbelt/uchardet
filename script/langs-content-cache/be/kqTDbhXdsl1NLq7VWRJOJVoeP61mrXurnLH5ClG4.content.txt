revision: 4495271
title: Grand Theft Auto V
url: https://be.wikipedia.org/wiki/Grand_Theft_Auto_V


---

«Grand Theft Auto V» (скар. GTA V) — мультыплатформавая відэагульня з серыі «Grand Theft Auto», пятнаццатая па ліку, у жанры action і адкрыты свет, распрацаваная кампаніяй «Rockstar North». Дэбютны трэйлер быў выпушчаны 2 лістапада 2011 года, а анонс самой гульні адбыўся на наступны дзень, 3 лістапада. Выхад гульні першапачаткова планаваўся на вясну 2013 года, але быў адкладзены на 17 верасня 2013 года для Xbox 360 і PlayStation 3. У СНД «Grand Theft Auto V» выдаецца кампаніяй «1С-СофтКлаб».
«Rockstar Games» заявіла, што «Grand Theft Auto V» — іх самы вялікі і амбіцыйны праект за ўвесь час з самым вялікім створаным імі адкрытым гульнявым светам.


== Геймплэй ==
Упершыню ў гісторыі серыі ў гульні прысутнічаюць адразу тры галоўныя героі, паміж якімі можна пераключацца амаль у любы час.  У некаторых місіях даступны два ігракі, у некаторых місіях іграка перакідвае на іншых персанажаў скрыптам. Уся карта адкрыта ігракам з самага пачатку. У гульні можна займацца дайвінгам, гэта значыць падводным апусканнем з аквалангам. Да таго ж, у гульні прысутнічае батыскаф.


=== Месца дзеяння ===
Месцам дзеяння Grand Theft Auto V стаў выдуманы горад Лос-Сантас (англ.: Los Santos), прататып якога з’яўляецца Лос-Анджэлес. Лос-Сантас упершыню з’явіўся ў адной з папярэдніх гульняў серыі — Grand Theft Auto: San Andreas, якая выйшла ў 2004 годзе. У гульні апроч самога горада, таксама прысутнічаюць навакольныя тэрыторыі сельскай мясцовасці, горы, лясы, узгоркі, і пляжы.


=== Заняткі ===
У GTA V ёсць магчымасць займацца рознымі відамі спорту: ёгай, трыятлонам, катаннем на гідрацыкле, бейсджампінгам, тэнісам, заняткамі ў трэнажорнай зале і гольфам на вялікіх палях. Кожны персанаж мае сваё хобі. У гульні прысутнічае дайвінг, можна апускацца на дно з дапамогай батыскафа.
У гульні таксама даступны рабаванні банкаў.


=== Камунікацыі ===
Як і ў папярэдніх гульнях серыі, у GTA V ёсць мабільны тэлефон, але ён можа выкарыстоўвацца для якіх-небудзь дзеянняў. Таксама тэлефон можна будзе выкарыстоўваць для доступу ў інтэрнэт. Функцыянальнасць істотна зменена, у параўнанні з тэлефонам у GTA IV. У гульні прысутнічае пародыя на iPhone і на камп’ютары кампаніі «Apple». Таксама ў гульні прысутнічаюць пародыі на Windows Phone 8 (інтэрфейс мабільнага тэлефона Трэвара, цалкам супадае з інтэрфейсам Windows Phone 8) і Android (гульнявая назва — Offdroid).
Ёсць магчымасць глядзець тэлевізар, дзе будуць ісці розныя перадачы.


=== Мультыплэер ===
У інтэрв’ю парталу IGN у сакавіку 2012 года, Дэн Хаўзер распавёў пра некаторыя асаблівасці шматкарыстальніцкага рэжыму Max Payne 3. У інтэрв’ю ён адкрыў, што як і ў Max Payne 3, у GTA V будзе даступная сістэма «банд» (англ.: crews) — аналаг звычайных кланаў, якіх ігракі змогуць арганізаваць пасродкам анлайнавага сэрвісу Rockstar Games Social Club. Таксама ён заявіў, што важнасць мультыплэера за апошнія некалькі гадоў узрасла ў разы, таму Rockstar Games намерваецца актыўна развіваць анлайнавыя аспекты сваіх гульняў. Развіццём гэтых ідэй стала Grand Theft Auto Online.


== Узбраенне і рыштунак ==
Спіс пацверджанай зброі Grand Theft Auto V:


== Саўндтрэк ==

Як і ў папярэдніх гульнях серыі ў GTA V, радыёстанцыі напоўнены разнастайнай музыкай. Усяго ў гульні 17 радыёстанцый.
Спіс пацверджаных песень у Grand Theft Auto V:

The Small Faces — «Ogdens Nut Gone Flake» (1968)
Golden Earring — «Radar Love» (1973)
Waylon Jennings — «Are You Sure Hank Done It This Way» (1975)
Rick James — «Give It To Me Baby» (1981)
Queen — «Radio Ga Ga» (1984)
Stevie Wonder — «Skeletons» (1987)
MC Eiht — «Streiht Up Menace» (1993)
Warren G feat. Nate Dogg — «Regulate» (1994)
Britney Spears — «Gimme More» (2007)
Fergie feat. Ludacris — «Glamorous» (2007)
Enrique Iglesias feat. Pitbull — «I Like It» (2010)
Jay Rock feat. Kendrick Lamar — «Hood Gone Love It» (2011)
Chief Keef — «Love Sosa» (2012)
The Chain Gang Of 1974 — «Sleepwalking» (2013)


== Зноскі ==


== Спасылкі ==
Афіцыйны сайт гульні (англ.)
Grand Theft Auto V на Grand Theft Wiki (англ.)
Grand Theft Auto V на сайце «Internet Movie Database»  (англ.)