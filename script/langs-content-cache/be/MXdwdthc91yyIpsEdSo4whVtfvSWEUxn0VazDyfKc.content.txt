revision: 3810751
title: "\u0413\u0440\u0430\u043D-\u041F\u0440\u044B \u0410\u045E\u0441\u0442\u0440\
  \u044B\u0456 2014 \u0433\u043E\u0434\u0430"
url: https://be.wikipedia.org/wiki/%D0%93%D1%80%D0%B0%D0%BD-%D0%9F%D1%80%D1%8B_%D0%90%D1%9E%D1%81%D1%82%D1%80%D1%8B%D1%96_2014_%D0%B3%D0%BE%D0%B4%D0%B0


---

Гран-пры Аўстрыі 2014 года (ням.: Formula 1 Grosser Preis von Österreich 2014 - гоначны этап Чэмпіяната Свету ў класе Формула-1, які адбыўся 22 чэрвеня 2014 года на аўтадроме Red Bull Ring ў Шпільберзе.  Гэта быў 28-ы гран-пры Аўстрыі і першы пасля 2003 года. Гран-пры адзначыўся першай поўл-пазіцыяй для Феліпэ Масы з Гран-Пры Бразіліі 2008 года, а таксама першым подыумам для фінскага пілота Williams Вальтэры Ботаса.
Пераможцам гран-пры стаў Ніка Розберг, які стартаваў з трэцяга месца.


== Справаздача ==


=== Кваліфікацыя ===
Напярэдадні кваліфікацыі сцюарды папярэдзілі пілотаў аб недапушчэнні парушэння ліміта трасы ў паваротах 8 і 9, бо такім чынам пілот атрымліваў невялікую перавагу ў часе. Гэта рашэнне сур'ёзна паўплывала на размеркаванне пазіцый у кваліфікацыі.Льюіс Хэмілтан паказаў найлепшы час у першым сегменце кваліфікацыі на софце. Данііл Квят нечакана паказаў другі час, не так шмат саступіўшы Хэмілтану. Шматлікія пілоты сталі ахвярамі 8 і 9 паваротаў, бо парушылі ліміты трасы, за што іх час на кругах, дзе былі парушэнні, быў скасаваны. З-за скасавання часу Адрыян Зуціл не здолеў прайсці ў другі сегмент, хоць скасаваны час і дазваляў яму прайсці далей.
У другім сегменце найлепшы час паказаў Ніка Розберг, які ўпершыню за ўвесь уік-энд выйшаў з хвіліны і дзевяці секунд. Непрыемнай нечаканасцю для каманды Red Bull стаў не выхад Себасцьяна Фетэля ў трэці сегмент. Фетэль скончыў К2 на 13-ай пазіцыі. Іншы пілот Red Bull Даніэль Рык'ярда таксама быў у зоне рызыкі, але сваім апошнім кругам здолеў трапіць на дзявятую пазіцыю, якая гарантавала яму ўдзел у трэцім сегменце.
У трэцім сегменце тэмпература трасы павялічылася на 2 градуса. Першы час у сегменце ўсталяваў Вальтэры Ботас. Розберг паказаў другі час, але меншы за свой лепшы час у другім сегменце. Хэмілтан таксама стаў ахвярай пакарання за парушэнне ліміта трэка ў 8 павароце, хоць яго першыя два сектара былі найлепшымі. Наступны хуткі круг Хэмілтана сончыўся для яго разваротам на ўваходзе ў другі паварот. Такім чынам Хэмілтан не здолеў паказаць час у заключным сегменце. Разварот Хэмілтана сапсаваў апошні хуткі круг Ніка Розбергу, ў выніку чаго ён не здолеў палепшыць свой час. Пад канец кваліфікацыі найлепшы час нечакана ўсталяваў Феліпэ Маса, а яго партнёр Вальтэры Ботас не здолеў пераўзысці яго. У выніку Феліпэ Маса выйграў сваю першую кваліфікацыю пасля пераможнага для яго Гран-Пры Бразіліі 2008 года і аварыі ў Венгрыі ў 2009 годзе. Ботас стаў другім, і такім чынам каманда Williams упершыню з Гран-Пры Германіі 2003 года заняла першы радок на стартавай прамой.  Ніка Розберг стаў трэцім, у той час, як Хэмілтан атрымаў дзявятую пазіцыю, не маючы часу. Яшчэ адным неўдачнікам трэцяга сегмента чый хуткі круг быў скасаваны стаў Ніка Хюлькенберг, які размясціўся на дзясятай пазіцыі.


=== Гонка ===
На старце лідарства ўтрымаў Феліпэ Маса. Вальтэры Ботас саступіў сваю другую пазіцыю Розбергу ўжо ў другім павароце першага круга. Льюіс Хэмілтан меў добры старт: на стартавай прамой ён прайшоў Кімі Райканена і Данііла Квята, да другога паварота ён абыйшоў даніэля Рык'ярда і Кевіна Магнусэна, а ў восьмым абыйшоў Фернанда Алонса ў барацьбе за чацвёртую пазіцыю. Затым Хэмілтан аказаўся па-за балідам Вальтэры Ботаса і не здолеў абагнаць яго, у той час, як Ніка Розберг не змог навязаць барацьбу Феліпэ Масе. Такая сітуацыя захоўвалася да 11-га круга, калі пачалася першая серыя піт-стопаў. Пілоты Mercedes  першымі з лідараў змянілі гуму суперсот на софт на 11-ым і 13-ым кругах. Маса і Ботас заехалі на свае піт-стопы на 14 і 15 кругах адпаведна. У выніку свайго піт-стопа Маса страціў першую пазіцыю і апынуўся на чацвёртым месцы.
Пасля невялікага перыяду лідарства ад Серхіа Перэса, Ніка Розберг захапіў лідарства ў гонцы, Ботас заставаўся другім, Хэмілтан трэцім. Хэмілтан першым з лідараў заехаў на свой другі піт-стоп на 39-м крузе. Розберг і Ботас зрабілі свае піт-стопы на 40-ым крузе, пасля чаго Ботас страціў сваю другую пазіцыю на карысць Хэмілтана, які паказаў найлепшы на той момант круг у гонцы. Пасля гэтага барацьба сканцэнтравалася паміж пілотамі Mercedes, якія павінны былі глядзець за сваімі тармазамі. Розніца паміж Розбергам і Хэмілтанам трымалася ў 2 секундах. У выніку гэтая розніца засталася паміж імі да самага фініша.
Няўдалай выйшла гонка на дамашняй, па-сутнасці, трасе для каманд Red Bull і Toro Rosso. Себасцьян Фетэль з-за праблем са скрынкай перадач апусціўся ў канец пелатона ўжо на першых кругах і на момант, калі ён змог вярнуцца ў гонку, ён ужо адставаў ад усіх на круг. У выніку Фетэль сышоў с трасы на 34-ым крузе.  Зышлі з гонкі таксама Данііл Квят і Жан-Эрык Вернь з-за праблем з падвескай і тармазамі адпаведна. Толькі Даніэль Рык'ярда здолеў фінішаваць у ачках на восьмай пазіцыі, калі абыйшоў Ніка Хюлькенберга на апошнім крузе.
Пасля гонкі перавага Розберга ў чэмпіянаце над Хэмілтанам узрасла да 29 ачкоў. Mercedes захаваў агромністую перавагу ў Кубку Канструктараў.


== Класіфікацыя ==


=== Кваліфікацыя ===
Заўвагі↑  — Серхіа Перэс атрымаў штраф у 5 пазіцый за сутыкненне з Феліпэ Масай на Гран-Пры Канады.
↑  — Раман Гражан быў вымушаны стартаваць з боксаў з-за зменаў, якія былі ўнесены ў балід у рэжыме зачыненага парка.
↑  — Макс Чылтан атрымаў штраф у 3 пазіцыі за сутыкненне на Гран-Пры Канады.


=== Гонка ===


== Пазіцыі пасля гонкі ==


=== Пазіцыі пілотаў ===


=== Пазіцыі канструктараў ===


== Зноскі ==