revision: 4513132
title: "Mine (\u043F\u0435\u0441\u043D\u044F \u0422\u044D\u0439\u043B\u0430\u0440\
  \ \u0421\u0432\u0456\u0444\u0442)"
url: https://be.wikipedia.org/wiki/Mine_(%D0%BF%D0%B5%D1%81%D0%BD%D1%8F_%D0%A2%D1%8D%D0%B9%D0%BB%D0%B0%D1%80_%D0%A1%D0%B2%D1%96%D1%84%D1%82)


---

«Mine» (бел. «Мой») — лід-сінгл амерыканскай кантры спявачкі Тэйлар Свіфт з яе трэцяга студыйнага альбома «Speak Now», выпушчаны 4 жніўня 2010 пад лэйблам Big Machine. Песня была напісана самой спявачкай, а сапрадзюсарам стаў Натан Чэпман.
Кампазіцыя і відэакліп мелі значную папулярнасць і станоўчыя водгукі. 8 чэрвеня 2011 года відэакліп песні атрымаў прэстыжную прэмію «Лепшае відэа года» на штогадовай цырымоніі «The 2011 CMT Music Awards» канала Country Music Television. 15 мая 2012 года спявачка за песню «Mine» была ўдастоена прэміі для аўтараў-песеннікаў BMI Pop Awards у намінацыі «Award-Winning Songs». Сінгл увайшоў у дзесятку лепшых хітоў у Аўстраліі, Канадзе, ЗША, Японіі, заняў № 1 у Adult Contemporary і № 2 у Country Songs, стаў плацінавым у Канадзе і тройчы плацінавым — у ЗША.


== Інфармацыя ==
«Mine», як і ўсе 14 трэкаў з альбома «Speak Now», Тэйлар Свіфт напісала самастойна. Яна таксама стала сапрадзюсарам разам з Натанам Чэпманам. Першапачаткова рэліз планаваўся на 16 жніўня 2010. Аднак, пасля ўцечкі несанкцыянаванага нізкаякаснага файла ў Інтэрнэт, кіраўніцтва лэйбла Big Machine Records вырашыла паскорыць гэты працэс і выпусціла песню на кантры-радыё і на iTunes на 12 дзён раней запланаванага тэрміну, 4 жніўня 2010 года.
Песня атрымала ў асноўным станоўчыя водгукі музычных выданняў і крытыкаў: "Rolling Stone", Roughstock, "Digital Spy", "Chicago Tribune", "Daily News".
У ЗША яшчэ за два дні да афіцыйнага рэлізу стала зразумела, што «Mine» выйдзе накладам каля 350,000 лічбавых загрузак і, магчыма, дэбютуе ў лепшай тройцы "Billboard" Hot 100. У тыдзень, які сканчываўся 21 жніўня 2010, песня дэбютавала на № 1 у Hot Digital Songs з накладам у 297,000 лічбавых загрузак, якія і вывелі яе на трэцяе месца у асноўным агульнанацыянальным хіт-парадзе ЗША "Billboard" Hot 100. Гэта зрабіла Тэйлар Свіфт другой ў гісторыі хіт-парада спявачкай з некалькімі трэкамі, што дэбютавалі у топ-5 за адзін каляндарны год (першай была Мэрая Кэры). 
З загрузкамі 297,000 «Mine» стаў 8-м у спісе лічбавых бэстсэлераў-дэбютантаў у гісторыі і 4-м лепшым у 2010 годзе.«Mine» таксама стала № 1 у Adult Contemporary, № 7 у Adult Pop Songs і № 12 у Pop Songs. 29 лістапада 2011 песня атрымала другую плацінавую сертыфікацыю RIAA. Да жніўня 2012 «Mine» мела наклад 2,081,000 копій у ЗША, стаўшы 5-м самым паспяховым сінглам Тэйлар Свіфт на той момант. На цяперашні час трэкс стаў тройчы плацінавым у Амерыцы.
«Mine» мела параўнальна нядрэнны поспех і за межамі ЗША. Яна дасягнула № 7 у Канадскім чарце з накладам 15,000 лічбавых загрузак. Пазней капмпазіцыя была сертыфікавана ў плацінавым статусе ў гэтай краіне. 22 жніўня 2010 года песня ўвайшла ў хіт-парад Аўстраліі, дайшоўшы ў ім да № 9. На зялёным кантыненце сінгл атрымаў залаты статус за тыраж, які перавысіў 35,000 копій. 9 жніўня 2010 года трэк дэбютаваў на № 30 у Новай Зеландыі, праз тыдзень дасягнуўшы месца № 16. 30 кастрычніка 2010 года сінгл дасягнуў № 30 у Вялікабрытаніі. У Ірландыі ён дасягнуў № 38. У кантынентальнай Еўропе «Mine» меў такія паказчыкі: № 70 у аб'яднаным еўрапейскім хіт-парадзе Eurochart Hot 100 Singles, № 48 у Бельгіі і № 48 у Швецыі.
Патаемнае пасланне — «Toby» (бел. «Тобі» — імя каханага спявачкі).


== Відэакліп ==
Відэакліп быў зняты рэжысёрам Раманам Уайтам, які раней ужо працаваў над папярэднімі кліпамі спявачкі: «You Belong With Me» і «Fifteen». Музычнае відэа было знята ў невялікім пасёлку Кеннебанкпарт у акрузе Ёрк штат Мэн, ЗША. Адну з асноўных роляў у кліпе сыграў брытанскі акцёр Тобі Хэмінгуэй. Прэм'ера кліпа адбылася 27 жніўня 2010 на кантры-канале Country Music Television  у спецыяльнай паўгадзіннай перадачы з паказам закулісных сцэн працэсу стварэння відэа.
Тэйлар Свіфт потым вярнулася ў Кеннебанкпарт для прэм'еры кліпа і каб сустрэнецца з мясцовым насельніцтвам. У сустрэчы ўдзельнічала каля 800 чалавек, у тым ліку былы 41-шы прэзідэнта ЗША Джорджа Буша-старэйшага, прывезенага сваім унукам паглядзець на спявачку.


== Версіі ==
Лічбавая дыстрыбуцыя«Mine» — 3:49Eўрапейская лічбавая дыстрыбуцыя/Брытанская лічбавая дыстрыбуцыя 1«Mine» — 3:49Брытанская лічбавая дыстрыбуцыя 2«Mine» — 3:49
«Mine» (Музычнае відэа) — 3:55Поп-мікс«Mine» (Pop Mix Version) — 3:50Германія/Вялікабрытанія CD-сінгл«Mine» — 3:49
«Mine» (Амерыканская версія) — 3:51


== Чарты ==


=== Штотыднёвыя чарты ===


=== Выніковыя гадавыя чарты ===


== Зноскі ==