revision: 4448101
title: "\u0420\u0430\u0434\u044B\u0451 \u0421\u0432\u0430\u0431\u043E\u0434\u0430"
url: https://be.wikipedia.org/wiki/%D0%A0%D0%B0%D0%B4%D1%8B%D1%91_%D0%A1%D0%B2%D0%B0%D0%B1%D0%BE%D0%B4%D0%BD%D0%B0%D1%8F_%D0%95%D1%9E%D1%80%D0%BE%D0%BF%D0%B0/%D0%A0%D0%B0%D0%B4%D1%8B%D1%91_%D0%A1%D0%B2%D0%B0%D0%B1%D0%BE%D0%B4%D0%B0


---

Радыё Свабодная Еўропа, Радыё Свабодная Еўропа/Радыё Свабода (англ.: Radio Free Europe/Radio Liberty) — радыёстанцыя, фінансаваная Кангрэсам ЗША. Старшыня — Джэфры Гедмін.


== Гісторыя ==
Радыёстанцыя створана ў 1949 у Нью-Ёрку, з 1950 яе сядзібай стаў Мюнхен. Летам 1950 пачалося вяшчанне з перасоўных радыёперадатчыкаў, уладкаваных у аўтафургонах, якія перамяшчаліся ўздоўж мяжы з Чэхаславакіяй — першыя праграмы былі на чэшскай мове. Прыкладна праз год у Мюнхене пад радыёстанцыю быў абсталяваны асобны будынак.
Радыё Свабодная Еўропа вяшчала на краіны Усходняй Еўропы, якія пасля 1945 трапілі ў сферу ўплыву СССР, а таксама на Літву, Латвію і Эстонію (ЗША не прызналі іх уключэння ў склад СССР). Для астатніх 12 рэспублік былога СССР вяшчала Радыё «Свабода». Беларуская служба Радыё «Вызваленне» пачала вяшчанне 20 мая 1954 года. У 1959 годзе адбылася змена назову радыёстанцыі з «Вызваленне» на «Свабода». У 1973 годзе Радыё «Свабода» і Радыё «Свабодная Еўропа» вывелі з-пад фінансавай апекі Галоўнай разведвальнай ўправы ЗША і перадалі пад кіраванне адмыслова створанаму Камітэту міжнароднага радыёвяшчання. Ад таго часу фінансаванне ажыццяўляецца адкрыта праз амерыканскі Кангрэс.
У 1990-я гг., пасля палітычных змен ва Усходняй Еўропе, сядзіба радыёстанцыі была перанесена ў Прагу. Былі выведзены па-за рамкі станцыі некаторыя нацыянальныя рэдакцыі (польская, чэшская, венгерская, славацкая), у той жа час пачалося вяшчанне на некаторыя іншыя краіны (напр. Іран, Ірак, а яшчэ раней — на Афганістан).
Зараз у эфір радыёстанцыі выходзяць праграмы больш як на 20 мовах. Вяшчанне вядзецца на кароткіх хвалях, праз спадарожнікі і Інтэрнэт, таксама праграмы рэтранслююцца ў многіх краінах мясцовымі станцыямі. На сядзібе ў Празе працуе 550 супрацоўнікаў. Радыё «Свабодная Еўропа» мае прадстаўніцтвы ў 19 краінах.


== Геаграфія вяшчання ==
Абхазія
Азербайджан
Албанія
Арменія
Беларуская служба (з 1954)
Боснія і Герцагавіна
Грузія
Ізраіль
Іарданія
Ірак
Іран
Емен
Казахстан
Катар
Кіргізія
Ліван
Малдавія
ААЭ
Аман
Палесціна
Паўночная Македонія
Расія
Саудаўская Аравія
Сербія
Сірыя
Таджыкістан
Туркменія
Турцыя
Украіна
Чарнагорыя
Паўднёвая Асеція


==== Вяшчанне спынена ====
У дужках азначаны год спынення вяшчання

Балгарыя (2004 г.)
Венгрыя (1993 г.)
Латвія (2004 г.)
Польшча (1997 г.)
Румынія (2004 г.)
Славакія (2004 г.)
Чэхія (2002 г.)
Эстонія (2004 г.)
Літва (2004 г.)
Славенія (2004 г.)
Харватыя (2009 г.)


== Зноскі ==