revision: 4516003
title: "\u0410\u0440\u044B\u044D\u043B\u044C \u0428\u0430\u0440\u043E\u043D"
url: https://be.wikipedia.org/wiki/%D0%90%D1%80%D1%8B%D1%8D%D0%BB%D1%8C_%D0%A8%D0%B0%D1%80%D0%BE%D0%BD


---

Арыэль Шарон (іўр. אריאל «אריק» שרון, народжаны Шэйнерман; 26 лютага 1928, паселішча Кфар-Малал паблізу Кфар-Савы, Палесціна — 11 студзеня 2014, Тэль-Авіў, Ізраіль) — ізраільскі ваенны, палітычны і дзяржаўны дзеяч, прэм’ер-міністр Ізраіля ў 2001—2006 гг.


== Біяграфія ==
Арыэль Шарон нарадзіўся ў сям’і выхадцаў з Беларусі. Яго дзед нарадзіўся і вырас у Брэсце. Бацька таксама быў з Брэста. Маці нарадзілася пад Чавусамі на Магілёўшчыне. У Палесціну бацькі эмігравалі ў 1922 годзе.Ваенную адукацыю атрымаў у Вялікабрытаніі, скончыў Тэль-Авіўскі ўніверсітэт (1966). У 1940-я г. ўдзельнік яўрэйскай самаабароны (Хаганы) у Палесціне. У час араба-ізраільскай вайны (1948—49) камандаваў брыгадай. Вызначыўся ў вайне з Егіптам (Суэцкі крызіс, 1956), араба-ізраільскіх войнах (1967 і 1973).
3 1973 член палітычнага аб’яднання «Лікуд», з 1999 яго лідар. 3 1975 саветнік прэм’ер-міністра І. Рабіна,
з 1977 міністр сельскіх пасяленняў, у 1981—83 міністр абароны. Кіраваў уварваннем ізраільскіх войск у Ліван у 1982; у сувязі з абвінавачаннямі ў няздольнасці прадухіліць масавыя забойствы мірных жыхароў у Сабры і Шаціле пайшоў у адстаўку. 3 1984 міністр прамысловасці, у 1990—92 — будаўніцтва і жыллёвай гаспадаркі, у 1996—98 нацыянальнай інфраструктуры, у 1998—99 — замежных спраў. У верасні 1999 наведаў Храмавую гару ў Іерусаліме, што выклікала масавыя выступленні палесцінцаў. 3 лютага 2001 па 2006 год прэм’ер-міністр Ізраіля.
З 2006 года знаходзіўся ў стане комы (трапіў у кому пасля інсульту).


== Зноскі ==


== Літаратура ==
Адзярыха В. Шарон // БЭ ў 18 т. Т. 17. Мн., 2003.


== Спасылкі ==
 На Вікісховішчы ёсць медыяфайлы па тэме Арыэль Шарон
Біяграфія Арыэля Шарона на англійскай мове
Біяграфія Арыэля Шарона на англійскай мове Архівавана  19 ліпеня 2008.
Арыэль Шарон на сайце Кнэсета
Біяграфія Арыэля Шарона(недаступная спасылка)
Дасье: Арыэль Шарон BBC  (руск.)