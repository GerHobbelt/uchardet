revision: 4515054
title: "\u0426\u0430\u0440\u043A\u0432\u0430 \u0421\u0432\u044F\u0442\u043E\u0439\
  \ \u0415\u0444\u0440\u0430\u0441\u0456\u043D\u043D\u0456 \u041F\u043E\u043B\u0430\
  \u0446\u043A\u0430\u0439 (\u0421\u0430\u045E\u0442-\u0420\u044B\u0432\u0435\u0440\
  )"
url: https://be.wikipedia.org/wiki/%D0%A6%D0%B0%D1%80%D0%BA%D0%B2%D0%B0_%D0%A1%D0%B2%D1%8F%D1%82%D0%BE%D0%B9_%D0%95%D1%84%D1%80%D0%B0%D1%81%D1%96%D0%BD%D0%BD%D1%96_%D0%9F%D0%BE%D0%BB%D0%B0%D1%86%D0%BA%D0%B0%D0%B9_(%D0%A1%D0%B0%D1%9E%D1%82-%D0%A0%D1%8B%D0%B2%D0%B5%D1%80)


---

Царква Святой Ефрасінні Полацкай — праваслаўны храм у горадзе Саўт-Рывер, штат Нью-Джэрсі, ЗША. Настаяцелем царквы з’яўляецца вялебны айцец Міхаіл Псенечнюк. Прыход знаходзіцца ў юрысдыкцыі Канстанцінопальскага патрыярхата. Названа ў гонар святой Ефрасінні Полацкай.


== Гісторыя ==
У пачатку 1950-х гадоў з лагераў для прымусова перамешчаных асоб у Рэгенбурзе, Міхельсдорфе і Бакнангу (Германія) у горад перасялілася некалькі дзясяткаў беларускіх эмігрантаў. У 1951 годзе быў абраны парафіяльны савет, першым пробашчам якога быў абраны айцец Мікалай Лапіцкі. Парафія адслужыла сваё першае набажэнства на другім паверсе Конклінскай метадысцкай царквы, якой вялебны Нэльсан Мур дазволіў ёй карыстацца. Царкоўны Сабор стаў членам Грэчаскай праваслаўнай архідыяцэзіі Паўночнай і Паўднёвай Амерыкі. У 1953 годзе прыход купіў былую яўрэйскую сінагогу на праспекце Уайтхед і пераўтварыў яе ў праваслаўную хрысціянскую царкву. Акрамя таго, Царква набыла кавалак зямлі на Хілсайд-авеню для выкарыстання ў якасці парафіяльных могілак.
На вяршыні пагорка за Беларускай праваслаўнай царквой Святой Ефрасінні быў усталяваны помнік «Змагарам за вольную Беларусь» з афіцыйнай пячаткай Беларускай цэнтральнай рады і надпісам: «Слава змагарам за вольную Беларусь». Каменны мемарыял увенчаны вялікім жалезным крыжам, у цэнтры якога невялікі двухзакрылы крыж, які ўяўляе сабой крыж святой Еўфрасінні і з’яўляецца цэнтральным элементам сярэднявечнага беларускага герба Пагоня. На думку некаторых даследчыкаў, гэта таксама было знакам адрознення 30-й пехотнай дывізіі СС.


== Гл. таксама ==
Могілкі праваслаўнай царквы Святой Ефрасінні


== Зноскі ==