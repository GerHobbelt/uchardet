revision: 4017362
title: "\u041B\u0435\u043E\u043D \u041D\u0435\u0439\u043B \u041A\u0443\u043F\u0435\
  \u0440"
url: https://be.wikipedia.org/wiki/%D0%9B%D0%B5%D0%BE%D0%BD_%D0%9D%D0%B5%D0%B9%D0%BB_%D0%9A%D1%83%D0%BF%D0%B5%D1%80


---

Леон Нейл Купер (англ.: Leon Neil Cooper; нар. 28 лютага 1930 года, Нью-Ёрк, ЗША) — амерыканскі фізік, лаўрэат Нобелеўскай прэміі па фізіцы (1972), сумесна з Джонам Бардзінам і Джонам Шрыферам «за стварэнне тэорыі звышправоднасці, звычайна званай БКШ-тэорыяй». Імем Купера названы электронныя пары Купера. У 2006 годзе з’яўляецца прафесарам Універсітэта Браўна.
Скончыў навуковую школу Бронкса ў 1947 годзе. Пасля гэтага вучыўся ў Калумбійскім універсітэце, дзе атрымаў ступені бакалаўра, магістра і, у 1954 годзе, доктара. Затым Купер працуе ў Інстытуце перспектыўных даследаванняў, выкладае ў Ілінойскім універсітэце ва Урбане-Шампейн, а таксама ва Універсітэце штата Агая. У 1958 годзе пераходзіць ва Універсітэт Браўна. З’яўляецца членам Амерыканскага фізічнага таварыства, Амерыканскай акадэміі навук і мастацтваў, членам Натуральнай акадэміі навук, Амерыканскага філасофскага таварыства, удзельнічае ў даследчай праграме па нейронавай навуцы.
З 1959 па 1966 год быў лаўрэатам гранта фонду Гугенхейма. Праводзіў даследаванні ў розных інстытутах, уключаючы Інстытут перспектыўных даследаванняў і ЦЕРН. Яго прафесура ва ўніверсітэце Браўна спансуецца фондам Томаса Уотсана. Купер з’яўляецца таксама дырэктарам інстытута па мазгавым і нейронавых сістэмах. Аўтар нестандартнага падручніка па фізіцы, першапачаткова выпушчанага пад назвай «Уводзіны ў сутнасць і структуру фізікі», і да гэтага часу выпускаецца ў крыху скарочанай форме пад назвай «Фізіка: Структура і значэнне».


== Зноскі ==


== Спасылкі ==
Інфармацыя з сайта Нобелеўскага камітэта (англ.)
Дзейнасць Купера ва ўніверсітэце Браўна (англ.)
Адзнака прафесара Купера Крытычным аглядам(недаступная спасылка) (англ.)