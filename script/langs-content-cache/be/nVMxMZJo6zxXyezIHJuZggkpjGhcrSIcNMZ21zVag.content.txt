revision: 4446441
title: "\u041F\u0440\u0430\u043B\u0456\u045E \u041F\u0440\u044B\u043D\u0446\u0430\
  \ \u0423\u044D\u043B\u044C\u0441\u043A\u0430\u0433\u0430"
url: https://be.wikipedia.org/wiki/%D0%9F%D1%80%D0%B0%D0%BB%D1%96%D1%9E_%D0%9F%D1%80%D1%8B%D0%BD%D1%86%D0%B0_%D0%A3%D1%8D%D0%BB%D1%8C%D1%81%D0%BA%D0%B0%D0%B3%D0%B0


---

Праліў Прынца Уэльскага (англ.: Prince of Wales Strait) — праліў, які аддзяляе востраў Банкс ад вострава Вікторыя, знаходзіцца ў Канадскім Арктычным архіпелагу.


== Геаграфія ==
Праліў Прынца Уэльскага размешчаны ў заходняй частцы Канадскага Арктычнага архіпелага і з’яўляецца часткай аднаго з маршрутаў праз Паўночна-Заходні праход разам з пралівамі Бароў, Вайкаўнт-Мелвіл і Ланкастэр.
Праліў Прынца Уэльскага злучае заліў Амундсена мора Бафорта на паўднёвым захадзе з пралівам Вайкаўнт-Мелвіл на паўночным усходзе.
Даўжыня праліва складае 275 км. Сярэдняя шырыня роўная 16 км, мінімальная шырыня — 10,5 км. Максімальная глыбіня 160 метраў на паўднёвым захадзе, да поўначы заліў мялее. Праліў знаходзіцца ў палярнай вобласці і большую частку года пакрыты льдамі.