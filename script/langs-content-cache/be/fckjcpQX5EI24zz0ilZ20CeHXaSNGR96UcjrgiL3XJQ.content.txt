revision: 4339411
title: "\u0425\u0430\u043B\u043E\u0434\u043D\u0430\u044F \u0432\u0430\u0439\u043D\u0430\
  \ (\u0444\u0456\u043B\u044C\u043C, 2018)"
url: https://be.wikipedia.org/wiki/%D0%A5%D0%B0%D0%BB%D0%BE%D0%B4%D0%BD%D0%B0%D1%8F_%D0%B2%D0%B0%D0%B9%D0%BD%D0%B0_(%D1%84%D1%96%D0%BB%D1%8C%D0%BC,_2018)


---

«Хало́дная вайна́» (польск.: Zimna wojna) — польскі драматычны фільм 2018 года, пастаўлены рэжысёрам Паўлам Паўлікоўскім. Падзеі фільма разварочваюцца ў Польшчы, Югаславіі, Берліне і Парыжы ў перыяд халоднай вайны ў 1950-ых і 1960-ых гадах.
Здымкі фільма былі распачаты ў лістападзе 2016 года і адбываліся на натуры ў Лодзі, Уроцлаве, Бялачаве і Князях. Прэм’ера фільма адбылася ў межах асноўнага конкурсу 71-га Канскага кінафестывалю, дзе фільм быў узнагароджаны прэміяй за найлепшую рэжысуру .
Паводле дадзеных агрэгатара крытычных аглядаў «Rotten Tomatoes» фільм атрымаў 93 % станоўчых рэцэнзій, па версіі польскага сэрвіса «Mediakrytyk» — 97 % станоўчых водгукаў.


== Сюжэт ==
У аснове сюжэту фільма, падзеі якога адбываюцца на фоне халоднай вайны 1950-ых гадоў у Польшчы, Берліне, Югаславіі і Парыжы, гісторыя вялікага і цяжкага кахання паміж маладой танцоўшчыцай Зулай і піяністам Віктарам. Зула і Віктар — людзі рознага паходжання і надзвычай несумяшчальных характараў. З аднаго боку, яны часта не могуць знайсці агульнай мовы, з іншага — яны не могуць жыць адзін без аднаго.


== Акцёрскі склад ==


== Пракат ==
Прэм’ера фільма адбылася 10 мая 2018 года ў межах асноўнага конкурсу 71-га Канскага кінафестывалю, дзе фільм быў узнагароджаны прэміяй за найлепшую рэжысуру. У шырокім пракаце фільм упершыню з’явіўся ў Польшчы 8 чэрвеня таго ж года. Прэм’ера «Халоднай вайны» ў Беларусі адбылася 2 лістапада, дзе фільм стаў фільмам адкрыцця 25-га Мінскага міжнароднага кінафестывалю «Лістапад».


== Узнагароды і намінацыі ==


== Заўвагі ==


== Спасылкі ==
Халодная вайна на сайце «Internet Movie Database»  (англ.)  (на 18.08.2018)
Халодная вайна на сайце «Rotten Tomatoes»  (англ.)  (на 18.08.2018)
Халодная вайна на сайце «AllMovie.com»
Халодная вайна на сайце «Cineuropa.org»
Халодная вайна на сайце «FilmWeb.pl»  (на 18.08.2018)
Халодная вайна ў інтэрнэт-базе польскага кіно «FilmPolski.pl»