revision: 4458236
title: "\u0421\u0442\u0430\u043D\u0446\u044B \u0420\u0430\u0444\u0430\u044D\u043B\u044F"
url: https://be.wikipedia.org/wiki/%D0%A1%D1%82%D0%B0%D0%BD%D1%86%D1%8B_%D0%A0%D0%B0%D1%84%D0%B0%D1%8D%D0%BB%D1%8F


---

Станцы Рафаэля у палацавым комплексе Ватыкана (Stanze di Raffaello) — памяшканні (станца — пакой) у папскім палацы Ватыкана. Яны існавалі ўжо пры Папе Мікалаі V (1447—1455 гады). Папа Юлій II абраў іх для сваіх апартаментаў, не жадаючы жыць там, дзе ўсё яшчэ лунаў цень ненавісных Борджыа, гэта значыць у апартаментах Аляксандра VI. Па савеце Брамантэ Юлій II даручыў зрабіць роспісы станцаў зусім маладому Рафаэлю (мастаку было толькі дваццаць пяць гадоў). Станцы Рафаэля — гэта чатыры параўнальна невялікіх памяшкання (прыкладна 9 на 6 м.), распісаныя ў 1508—1517 гадах Рафаэлем разам з вучнямі, і зала, роспісы якой былі выкананы вучнямі па эскізах жывапісца пасля яго смерці. Чацвёртае памяшканне — Зала Канстанціна — была распісана вучнямі Рафаэля, таму меней вядома. Кожную са сцен цалкам займае фрэскавая кампазіцыя, такім чынам у кожнай са станцаў іх па чатыры. Роспісы паражаюць глыбінёй задумы, вобразнай насычанасцю, кампазіцыйнай выразнасцю і спарадкаванасцю, агульнай гармоніяй.


== Галерэя ==

		
		


== Спасылкі ==
 На Вікісховішчы ёсць медыяфайлы па тэме Станцы Рафаэля
Фрэскі з абазначэннем асоб Архівавана  31 мая 2009. (недаступная спасылка)