revision: 4164636
title: Pong
url: https://be.wikipedia.org/wiki/Pong


---

«Pong» — адна з ранніх аркадных відэагульняў. Гэта тэнісная спартовая гульня з выкарыстаннем простай двухмернай графікі, распрацаваная і выпушчаная фірмай «Atari» у 1972 годзе. «Pong» называюць першай у гісторыі камерцыйна паспяховай відэагульнёй, а з яе імем звязваюць з’яўленне індустрыі інтэрактыўных забаў.
Ідэю пінг-понгу для стварэння гульні прапанаваў Нолан Бушнэл свайму супрацоўніку, праграмісту Алану Алькарну. У той час у Алана не было досведу распрацоўкі гульняў, і «Pong» стаў для яго трэніровачным праектам. Ідэя пінг-понгу для відэагульняў у той час ужо была рэалізаваная ў «Magnavox Odyssey», і гэта прывяло да пазову супраць «Atari».
Падчас каляднага сезона 1975 года «Atari» выпусціла хатнюю версію «Pong» эксклюзіўна для рознічных крам «Sears». Гэта абярнулася камерцыйным поспехам і прывяло да з’яўлення яе клонаў, такіх як «Color TV Game 6» ад «Nintendo», якая стала першай уласнай прыстаўкай для яе. Гульня была перавыдадзена на хатніх і партатыўных платформах.


== Зноскі ==


== Спасылкі ==