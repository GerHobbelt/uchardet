revision: 4215691
title: "\u0421\u0435\u043D\u0442-\u0412\u0456\u043D\u0441\u0435\u043D\u0442 \u0456\
  \ \u0413\u0440\u044D\u043D\u0430\u0434\u0437\u0456\u043D\u044B"
url: https://be.wikipedia.org/wiki/%D0%A1%D0%B5%D0%BD%D1%82-%D0%92%D1%96%D0%BD%D1%81%D0%B5%D0%BD%D1%82_%D1%96_%D0%93%D1%80%D1%8D%D0%BD%D0%B0%D0%B4%D0%B7%D1%96%D0%BD%D1%8B


---

Сент-Вінсент і Грэнадзіны (англ.: Saint Vincent and the Grenadines) — астраўная краіна ў Карыбскім моры, у архіпелагу Малых Антыльскіх астравоў. Акрамя вострава Сент-Вінсент краіна ўтрымлівае некалькі невялікіх астравоў, на поўдні. Сталіца — Кінгстаўн.
Уваходзіць у склад Арганізацыі Усходніх Карыбскіх дзяржаў.


== Гісторыя ==
Востраў Сент-Вінсент быў адкрыты Хрыстафорам Калумбам у 1498 годзе. Брытанская каланізацыя пачалася толькі ў XVII стагоддзі. Не на доўгі час трапіла пад кантроль Францыі, але хутка вярнулася Вялікабрытаніі. З 1804 да 1958 году была каралеўскай брытанскай калоніяй. Некаторы час уваходзіла ў склад Федэрацыі Заходняй Індыі, але зноў вярнулася пад брытанскі кантроль. У 1969 годзе атрымала шырокую аўтаномію, а ў 1979 годзе абвясціла аб сваёй незалежнасці.


== Дыпламатычныя адносіны з Беларусью ==
14 мая 1999 Прэзідэнт Беларусі падпісаў указ аб устанаўленні дыпламатычных адносін паміж Рэспублікай Беларусь і дзяржавай Сэнт-Вінсэнт і Грэнадзіны.


== Гл. таксама ==
Порт-Элізабет


== Літаратура ==
Сент-Вінсент і Грэнадзіны // Беларуская энцыклапедыя: У 18 т. Т. 14: Рэле — Слаявіна / Рэдкал.: Г. П. Пашкоў і інш. — Мн. : БелЭн, 2002. — Т. 14. — С. 333—3334. — 10 000 экз. — ISBN 985-11-0035-8. — ISBN 985-11-0238-5 (т. 14).