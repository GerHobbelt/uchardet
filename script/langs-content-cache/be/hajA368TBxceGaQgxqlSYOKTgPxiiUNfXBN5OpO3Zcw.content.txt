revision: 4423303
title: "\u0414\u0436\u043E\u0440\u0434\u0436 \u0414\u044D\u0432\u0456\u0434 \u0411\
  \u0456\u0440\u043A\u0433\u0430\u0444"
url: https://be.wikipedia.org/wiki/%D0%94%D0%B6%D0%BE%D1%80%D0%B4%D0%B6_%D0%94%D1%8D%D0%B2%D1%96%D0%B4_%D0%91%D1%96%D1%80%D0%BA%D0%B3%D0%B0%D1%84


---

Джордж Дэвід Біркгаф (Біркгаф) (анг.: George David Birkhoff; 21 сакавіка 1884, Оверайсел, штат Мічыган, ЗША — 12 лістапада 1944, Кембрыдж, штат Масачусетс, ЗША) — амерыканскі матэматык, вядомы перш за ўсё работамі па статыстычнай механіцы (эргадычныя тэарэмы) . Біркгаф з'яўляўся адным з лепшых амерыканскіх матэматыкаў свайго пакалення. Ён даў пачатак агульнай тэорыі дынамічных сістэм, вылучыўшы ў іх асабліва цікавыя класы рухаў — цэнтральныя і рэкурэнтныя рухі. Даказаў «апошнюю тэарэму Пуанкарэ».
Прэзідэнт Амерыканскага матэматычнага таварыства ў 1925—1926 гадах.
Навуковыя працы Біркгафа закраналі розныя аспекты тэорыі адноснасці, квантавай механікі. У 1923 годзе ён сумесна з Р. Э. Лэнгерам апублікаваў манаграфію «Адноснасць і сучасная фізіка». У тым жа годзе Біркгаф апублікаваў доказ тэарэмы аб тым, што рашэнне Шварцшыльда з'яўляецца адзіным сферычным сіметрычным рашэннем раўнанняў Эйнштэйна. Вядомы таксама распрацаваны ім арыгінальны варыянт тэорыі гравітацыі.
Работы Дж. Біркгафа далі пачатак тэорыі гіперцыклічных аператараў.


== Зноскі ==