revision: 4204539
title: "\u0421\u043F\u0456\u0441 \u041E\u0440\u0443\u044D\u043B\u0430"
url: https://be.wikipedia.org/wiki/%D0%A1%D0%BF%D1%96%D1%81_%D0%9E%D1%80%D1%83%D1%8D%D0%BB%D0%B0


---

«Спіс Оруэла» — падрыхтаваны ў 1949 годзе Джорджам Оруэлам спіс людзей, якіх аўтар лічыў спачуваючымі камуністычнай ідэалогіі, то бок «крыптакамуністамі». Спіс быў перададзены ў Дэпартамент інфармацыйных даследванняў (IRD) МЗС Вялікабрытаніі.


== Гісторыя з'яўлення ==
Супрацоўніца Дэпартаменту інфармацыйных даследванняў Селія Кірван (англ.: Celia Kirwan), якая з’яўлялася памочніцай Робэрта Конквэста, у сакавіку 1949 года наведала Оруэла ў санаторыі, дзе ён праходзіў лячэнне ад туберкулёзу. Оруэл запісаў імёны асоб, якіх ён падазраваў у сімпатыях да камунізму (і, такім чынам, непрыдатных быць аўтарамі для Дэпартамента), і ўклаў спіс у ліст да Кірван.


=== Нататнік ===
Оруэл склаў свой спіс у асабістым нататніку, які вёў з сярэдзіны 1940-х гадоў. Нататнік змяшчае міні-дасье на асоб, што сімпатызуюць камуністычнай ідэалогіі.
У 1947 годзе Оруэл так пракаментаваў дзейнасць «крыптакамуністаў» у выданні «New Leader»:

У нататніку, які зараз знаходзіцца ў архіве Оруэла ў Універсітэцкім каледжы Лондана, згадваюцца 135 імёнаў, уключаючы пісьменнікаў і палітыкаў ЗША. Дзесяць імёнаў былі перакрэсленыя: альбо таму, што згаданы памёр, ці таму, што Оруэл усё ж рашыў, што яны не «крыптакамуністы». Праца над спісам вялася грунтоўна, так, насупраць фаміліі Дж. Б.Прыстлі была спачатку прастаўлена чырвоная зорка, пазней перакрэслена штрыхаваным крыжом чорнага колеру, потым абведзена сінім кружком, і потым даданы клічнік. 99 імёнаў з нататніка зараз апублікаваны ў Поўным зборы твораў Оруэла, ад публікацыі яшчэ 36 рэдактар збору твораў устрымаўся праз асцярогі судовага пераследу за паклёп з боку асоб і іх сваякоў, ахарактэрызаваных як крыптакамуністы, .
Нататнік змяшчае стаўбцы з імёнамі, каментарамі і пазнакамі. Тыповыя каментары: Рычард Кроссман (англ.: Richard Crossman) — «Занадта няшчыры, каб быць яўным паслядоўнікам», Кігслі Марцін (англ.: Kingsley Martin) — «Прагнілы ліберал. Вельмі няшчыра», Стывен Спендэр (англ.: Stephen Spender) — «Сентыментальна-спачувальны. Схільны да гомасэксуальнасці».
Акрамя палітычнага напрамку, сексуальных схільнасцяў і прафесіі Оруэл асабліва адзначае ў нататніку расавыя і нацыянальныя прызнакі «крыптакамуністаў» і «прыхільнікаў», а таксама, пры неабходнасці, стан здароўя: Пол Роўбсан (англ.: Paul Robeson) — «негр ЗША»; Седрык Довэр (англ.: Cedric Dover) — «еўраазтят»; Ісаак Дойчэр (англ.: Isaac Deutcher) — «польскі габрэй»; Том Драйбэрг (англ.: Tom Driberg) — «англійскі габрэй»; Чарлз Чаплін (англ.: Charles Chaplin) — «габрэй?»; Коўл (англ.: G.D.H. Cole) — «дыябетык» і інш.

З нататніка 38 запісаў, датычных брытанцаў, перайшлі ў «Спіс Оруэла».


== Водгукі ==
Брытанская прэса дазналася пра спіс на некалькі год раней, чым ён быў афіцыйна апублікаваны ў 2003 годзе, і ў шэраг водгукаў увайшоў загаловак на першай паласе Daily Telegraph, калі гісторыя адкрылася ў 1998 годзе: «Ікона сацыялізму стала інфарматарам».
Бэрнард Крык (англ.: Bernard Crick) апраўдваў Оруэла жаданнем дапамагчы пасляваеннаму Лэйбарысцскаму ўраду:

Джон Ньюсінгэр (англ.: John Newsinger) мяркуе, што гэта:


== Склад спіса ==


=== Пісьменнікі і журналісты ===
«Алдрэд» («Aldred»), пісьменнік, (імя невядома).
Джон Андэрсан (John Anderson), журналіст, карэспандэнт The Manchester Guardian па прамысловасці.
Джон Біван (John Beavan), рэдактар.
Артур Калдэр-Маршалл (Arthur Calder-Marshall), пісьменнік.
Эдуард Карр, гісторык.
Ісаак Дойчер, былы трацкіст, гісторык, пісьменнік, карэспандэнт The Economist і The Observer.
Сэдрык Довэр (Cedric Dover), журналіст.
Уолтер Дзюранці, карэспандэнт The New York Times у Маскве.
Дуглас Голдрынг (Douglas Goldring), пісьменнік.
«Маёр Хупер» («Major Hooper»), пісьменнік па вайсковай тэматыцы.
Эйлэрык Джейкаб (Alaric Jacob), карэспандэнт Daily Express у Маскве.
Марджоры Кон (Marjorie Kohn), журналіст.
Стэфан Літаўэр (Stefan Litauer), журналіст.
Норман Маккэнзі (Norman Mackenzie), гісторык і адзін з заснавальнікаў SDP.
Кінгслі Марцін (Kingsley Martin), рэдактар выдання «Новы палітык» (New Statesman).
Х'ю Макдыармід, (Hugh McDiarmid), паэт і шатландскі нацыяналіст.
Наомі Мітчысан, пісьменніца.
Ніколас Мур (Nicholas Moore), паэт.
Айрыс Морлі (Iris Morley) карэспандэнт The Observer у Маскве.
Р.Нэўманн (R.Neumann), пісьменнік.
Джордж Падмор, былы камуніст, журналіст, удзельнік антыімперыалістычных кампаній.
Ральф Паркер (Ralph Parker), журналіст «Хроніка навін» (News Chronicle).
Джон Прыстлі, пісьменнік і драматург.
Пітэр Смоллэт (Peter Smollett), журналіст Daily Express, пазней раскрыты як савецкі агент «Смолка», завербаваны Філбі. Смоллэт узначальваў рускую секцыю ў брытанскім Міністэрстве інфармацыі.
Маргарэт Сцюарт (Margaret Stewart), корэспандэнт «Tribune» па пытанням прамысловасці і працы.
Александэр Вэрт, журналіст.


=== Навукоўцы ===
Чайлд Гордан, археолаг.
Джон МакМюррэй (John Macmurray), філосаф.
Патрык Блэкет, фізік.
Джэй Джы Краўтэр (J. G. Crowther), першы навуковы карэспандэнт у The Guardian.
Тыбор Мэндэ (Tibor Mende), аналітык па замежным справам.


=== Акторы ===
Майкл Рэдгрэйв.
Чарлз Чаплін.


=== Палітыкі-лэйбарысты ===
Том Дрыберг (Tom Driberg), член парламента.


=== Іншыя ===
Джозэф Маклеод (Joseph McLeod).
П. О’Доннэл (Peadar O’Donnell), ірландскі сацыяліст.
Вялебны Леонард Шыфф (Leonard Schiff), святар.
Эдгар Янг, камандор ВМС.


== Наступствы ==
Спіс быў перададзены ў MI-5, а потым у FBI.
Лічыцца, што на падставе прысутнасці ў спісе было адмоўлена ва ўездзе ў ЗША Чарлі Чапліну ў 1952 годзе. Аднак, паводле дакументаў, MI-5 не перадала ў ФБР нейкіх кампраметуючых матэрыялаў на Чапліна. Звыш таго, адкрытам застаецца пытанне, ці быў перададзены гэты спіс нават у MI-5.


== Цікавыя факты ==
Акцёр Майкл Рэдгрэйв, згаданы ў спісе, граў у 1956 годзе галоўную ролю ў экранізацыі рамана «1984».


== Спасылкі ==
Orwell’s List. Timothy Garton Ash
Джордж Оруэлл, честный ябедник
Политика, ненависть и Чарли Чаплин
Обвинение и оправдание