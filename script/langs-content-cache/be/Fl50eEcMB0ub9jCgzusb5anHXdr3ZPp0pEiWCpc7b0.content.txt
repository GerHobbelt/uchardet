revision: 4205217
title: Liberty Films
url: https://be.wikipedia.org/wiki/%D0%93%D1%8D%D1%82%D0%B0%D0%B5_%D1%86%D1%83%D0%B4%D0%BE%D1%9E%D0%BD%D0%B0%D0%B5_%D0%B6%D1%8B%D1%86%D1%86%D1%91


---

«Гэтае цудоўнае жыццё» (англ.: It’s a Wonderful Life) — амерыканская калядная фантастычная кінадрама рэжысёра Фрэнка Капры, прадстаўленая ў 1946 годзе. Фільм заснаваны на апавяданні Філіпа ван Дорэна Стэрна «Велічэзны падарунак» (англ.: The Greatest Gift), напісаным у 1939 і апублікаваным у 1945 годзе. Дзякуючы частым тэлевізійным паказам у 1980-я гады і папулярнасці ў кінатэатрах фільм у ЗША рэгулярна праглядаюць у калядны перыяд.
Галоўны персанаж, Джордж Бейлі (Джэймс Сцюарт) — мужчына, які адмовіўся ад уласных мараў дзеля дапамогі іншым, і чыё немінучае самагубства наконадні Раства выклікае ўмяшанне яго анёла-ахоўніка, Кларэнса Одбадзі (Генры Трэверс). Кларэнс паказвае Джорджу лёсы ўсіх тых людзей, каму той дапамог, і як бы змянілася жыццё ў яго мястэчку Бэдфард Фолз, калі б Джордж не з’явіўся на свет.
Нягледзячы на нязначныя напачатку прыбыткі з-за высокага кошту вытворчасці і жорсткае канкурэнцыі ў час выхаду, фільм стаў класікай кінематографа. У пракаце ён не дабраў нават 6,3 мільёнаў, неабходных дзеля самаакупнасці.
Намінаваны на пяць прэмій Акадэміі, у тым ліку за найлепшы фільм, уключаны ў 100 найлепшых амерыканскіх фільмаў усіх часоў Амерыканскага кінаінстытута і займае 1-е месца ў спісе найбольш натхняльных амерыканскіх фільмаў усіх часоў.


== Зноскі ==


== Спасылкі ==
 На Вікісховішчы ёсць медыяфайлы па тэме Гэтае цудоўнае жыццё
Гэтае цудоўнае жыццё на сайце «Internet Movie Database»  (англ.)