revision: 4448004
title: Tribal council
url: https://be.wikipedia.org/wiki/%D0%A0%D0%B0%D0%B4%D0%B0_%D1%82%D1%80%D0%BE%D1%85_%D0%B0%D0%B3%D0%BD%D1%91%D1%9E


---

Рада трох агнёў (алган.:  Niswi-mishkodewin, англ.: Council of Three Fires) — канфедэрацыя індзейскіх народаў аджыбвэ, атава і патаватомі.
Згодна легендам, Рада трох агнёў узнікла падчас міграцыі часткі алганкінаў з узбярэжжа Атлантычнага акіяна на захад. Месцам заключэння саюза стаў востраў Макінак на возеры Гурон. Некаторыя даследчыкі адносяць час фарміравання канфедэрацыі да канца 1 тысячагоддзя н. э. Ва ўнутраных адносінах найважнейшую ролю адыгрывалі аджыбвэ, якіх называлі старэйшымі братамі і трымальнікамі веры. Атава лічыліся сярэднімі братамі і трымальнікамі гандлю. Патаватомі — малодшымі і трымальнікамі агню. 
У XVIII ст. Рада трох агнёў уваходзіла ў склад Вялікай Заходняй канфедэрацыі, ад імя якой заключала пагадненні з Вялікабрытаніяй і ЗША. 
Фармальна працягвае існаваць у нашы дні. 


== Літаратура ==
Clifton J. A. People of the Three Fires: The Ottawa, Potawatomi, and Ojibway of Michigan. / James A. Clifton, George L. Cornel, James M. McClurken. - The Michigan Indian Press, Grand Rapids Inter-Tribal Council, n.d. ISBN 0-9617707-0-8