revision: 4155972
title: "\u041B\u0435\u0442\u043D\u0456\u044F \u0410\u043B\u0456\u043C\u043F\u0456\u0439\
  \u0441\u043A\u0456\u044F \u0433\u0443\u043B\u044C\u043D\u0456 1924"
url: https://be.wikipedia.org/wiki/%D0%9B%D0%B5%D1%82%D0%BD%D1%96%D1%8F_%D0%90%D0%BB%D1%96%D0%BC%D0%BF%D1%96%D0%B9%D1%81%D0%BA%D1%96%D1%8F_%D0%B3%D1%83%D0%BB%D1%8C%D0%BD%D1%96_1924


---

Летнія Алімпійскія гульні 1924 (англ.: 1924 Summer Olympics), афіцыйна вядомыя як Гульні VIII Алімпіяды, праходзілі ў Парыжы з 4 мая па 27 ліпеня 1924 года.


== Выбар сталіцы Алімпіяды ==
На арганізацыю Алімпіяды-24 прэтэндавалі шэсць гарадоў: Амстэрдам, Барселона, Лос-Анджэлес, Парыж, Прага і Рым. У 1924 годзе спаўнялася 30 гадоў сучаснаму алімпійскага руху, таму, адзначаючы заслугі Кубертэна, было прынята рашэнне правесці Гульні VIII Алімпіяды ў Парыжы. Сталіца Францыі стала першым горадам, якому МАК двойчы даверыў арганізацыю Алімпійскіх гульняў.


== Арганізацыя спаборніцтваў ==
Каманду Германіі, як і на папярэднія гульні, не запрасілі. Парыжскія гульні былі аднымі з самых наведвальных. Увогуле іх глядзелі 625 821 чалавек. Сума касавых збораў 5 496 610 франкаў таго часу. З іх 1 мільён 88 тысяч франкаў прынёс футбол, паўтары мільёны — лёгкая атлетыка і 758 франкаў (93 гледача) — сучаснае пяціборства.
VIII алімпіяда была апошняй Алімпіядай, падрыхтоўкай якой кіраваў П'ер дэ Кубертэн.
Упершыню на алімпіядзе з’явіўся алімпійскі дэвіз. Алімпійскі дэвіз складаецца з трох лацінскіх слоў — «Citius, Altius, Fortius!» (Рускі пераклад — «Хутчэй, вышэй, мацней!»).
Даўжыня марафонскай дыстанцыі была прынятая роўнай 42 195 метраў, якой яна з’яўляецца і па гэты дзень.


== Удзельнікі ==
У Алімпіядзе 1924 года прынялі ўдзел наступныя краіны: Аўстралія, Аўстрыя, Аргенціна, Балгарыя, Бельгія, Бразілія, Венгрыя, Вялікабрытанія, Гаіці, Грэцыя, Данія, Егіпет, ЗША, Індыя, Ірландыя, Іспанія, Італія, Канада, Каралеўства сербаў, харватаў і славенцаў, Куба, Латвія, Літва, Люксембург, Манака, Мексіка, Нарвегія, Нідэрланды, Новая Зеландыя, Партугалія, Паўднёвая Афрыка, Польшча, Румынія, Турцыя, Уругвай, Філіпіны, Фінляндыя, Францыя, Чылі, Чэхаславакія, Швецыя, Швейцарыя, Эквадор, Эстонія, Японія.
Спартсмены Ірландыі, Літвы, Мексікі, Польшчы, Румыніі, Уругвая, Філіпін і Эквадора ўдзельнічалі ў Гульнях упершыню.


== Зноскі ==


== Спасылкі ==
 На Вікісховішчы ёсць медыяфайлы па тэме Летнія Алімпійскія гульні 1924