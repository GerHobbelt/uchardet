revision: 3871434
title: "\u0421\u0442\u0430\u0440\u0430\u044F \u0440\u0430\u0442\u0443\u0448\u0430\
  \ (\u0413\u0430\u0430\u0433\u0430)"
url: https://be.wikipedia.org/wiki/%D0%A1%D1%82%D0%B0%D1%80%D0%B0%D1%8F_%D1%80%D0%B0%D1%82%D1%83%D1%88%D0%B0_(%D0%93%D0%B0%D0%B0%D0%B3%D0%B0)


---

Старая ратуша (нідэрл.: Oude stadhuis) — будынак у цэнтры Гаагі, размешчаны за 600 м на захад ад комплексу Біненхоф на вуліцы Гротэ Халстраат, 1 (нідэрл.: Grote Halstraat 1).


== Гісторыя ==
Грошы, на якія была пабудавана ратуша, першапачаткова збіраліся на ўзвядзенне гарадскіх крапасных сцен, аднак ад гэтай ідэі бургамістры адмовіліся, вырашыўшы пабудаваць новую ратушу. Ратуша стылі рэнесансу была ўзведзена ў 1564 годзе. Першапачатковы праект не прадугледжваў вежы, яна з'явілася ў канцы XVI стагоддзя. Характэрна, што побач з ратушай няма традыцыйнай плошчы, таму што пабудавана яна была ў раёне са шчыльнай забудовай.
Падчас Васьмідзесяцігадовай вайны неабароненая Гаага неаднаразова падвяргалася нападамі і рабаванням, аднак цудоўным чынам ратуша засталася амаль непашкоджанай. Урад горада займаў гэты будынак на працягу амаль чатырох стагоддзяў.
У 1733 годзе яна была дапоўнена другім крылом, выкананым у стылі Людовіка XIV.
Цяпер будынак ратушы часам выкарыстоўваецца муніцыпалітэтам, а таксама тут праводзяцца цырымоніі шлюбу, а ў падвальных памяшканнях, якія яшчэ старэйшыя за будынак, знаходзіцца рэстаран «de Catacomben».


== Архітэктура ==

Старая ратуша з'яўляецца адзіным у Гаазе будынкам у стылі фламандска-галандскага рэнесансу. Звяртае на сябе ўвагу васьмігранная ў плане званіца са шпілем. Яе званы можна пачуць чатыры разы на дзень. Самую старую частку будынка на рагу плошчаў Керкплейн і Грунмаркт лёгка пазнаць па ступеньчатых франтонах і ганку. Фасад будынка ўпрыгожваюць скульптуры, якія сімвалізуюць веру, надзею, любоў, сілу і справядлівасць.

Старая ратуша мае залу. Палата старэйшын, якая адносіцца 1967—1975 гадоў, выкарыстоўваецца ў якасці залы пасяджэння суда, яе ўпрыгожвае крэсла XVII стагоддзя з пазалотай і чыгунным аздабленнем. Столь у палаце бургамістраў захавала роспіс XVII стагоддзя з выявай Вока справядлівасці. Таксама некалькі зал выкананы ў стылі XVIII стагоддзя.


== Спасылкі ==
 На Вікісховішчы ёсць медыяфайлы па тэме Старая ратуша (Гаага)
Старая ратуша (Oude stadhuis)