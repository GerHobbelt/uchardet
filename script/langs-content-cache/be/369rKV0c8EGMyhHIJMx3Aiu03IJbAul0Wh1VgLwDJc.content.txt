revision: 4518064
title: "\u041A\u0430\u043B\u0456\u0444\u0430\u0440\u043D\u0456\u0439\u0441\u043A\u0456\
  \ \u045E\u043D\u0456\u0432\u0435\u0440\u0441\u0456\u0442\u044D\u0442 \u0443 \u0411\
  \u0435\u0440\u043A\u043B\u0456"
url: https://be.wikipedia.org/wiki/%D0%9A%D0%B0%D0%BB%D1%96%D1%84%D0%B0%D1%80%D0%BD%D1%96%D0%B9%D1%81%D0%BA%D1%96_%D1%9E%D0%BD%D1%96%D0%B2%D0%B5%D1%80%D1%81%D1%96%D1%82%D1%8D%D1%82_%D1%83_%D0%91%D0%B5%D1%80%D0%BA%D0%BB%D1%96


---

Каліфарнійскі ўніверсітэт у Берклі (англ.: The University of California, Berkeley) - грамадскі даследчы ўніверсітэт ЗША, размешчаны ў Берклі, штата Каліфорнія. Найстарэйшы з дзесяці кампусаў Каліфарнійскага ўніверсітэта. У 2012 годзе ў рэйтынгу «Нацыянальныя ўніверсітэты» ад выдання US News & World Report заняў 21-ю пазіцыю, у той жа час шматлікія адукацыйныя праграмы ўваходзяць у лік лепшых у краіне. У 2011 годзе ў рэйтынгу Times Higher Education Каліфарнійскі ўніверсітэт у Берклі заняў чацвёртае месца сярод універсітэтаў свету.
Універсітэт карыстаецца сусветнай вядомасцю як адзін з лепшых цэнтраў для падрыхтоўкі спецыялістаў па камп'ютарных і IT тэхналогіях, эканоміцы, фізіцы. Фізікі з Берклі адыгралі ключавую ролю ў распрацоўцы атамнай бомбы ў час Другой сусветнай вайны і вадароднай бомбы пасля яе. Навукоўцы з Берклі вынайшлі цыклатрон, даследавалі антыпратон, адыгралі ключавую ролю ў распрацоўцы лазера, патлумачылі працэсы, якія ляжаць у аснове фотасінтэза, адкрылі мноства хімічных элементаў, у тым ліку сіборгій, плутоній, берклій, лаўрэнсій і каліфорній. Менавіта ў Берклі атрымала пачатак аперацыйная сістэма BSD (і ліцэнзія BSD).
Берклі вядомы сваёй гісторыяй студэнцкага актывізму. Найбольш вядомыя акцыі: Рух за Свабоду Слова (1964) - акцыя пратэсту, якая пачалася пасля спробы ўніверсітэта ўбраць распаўсюджвальнікаў палітычных памфлетаў з кампуса , і Паўстанне ў народным парку (1968), якая адбылася падчас хвалі пратэстаў замежных студэнтаў, якія пракаціліся ў 1960-х гадах, асацыяваная з культурай «хіпі». Аднак, нягледзячы на студэнцкі актывізм і бунтарства, кампус Берклі са сваімі шматлікімі зялёнымі куткамі і будынкамі, вядомымі сваёй архітэктурай, дзіўна спакойны.


== Зноскі ==


== Спасылкі ==
 На Вікісховішчы ёсць медыяфайлы па тэме Каліфарнійскі ўніверсітэт у Берклі
Афіцыйны сайт
Brief History of the University Архівавана  5 верасня 2008.  з афіцыйнай старонкі
Берклі: гістарычны агляд з архіваў Універсітэта Каліфорніі
Atomicarchive.com
Традыцыі Берклі
University of California Rally Committee
Cal Athletics
UC Berkeley Residential and Student Programs
Landscape plan Архівавана  14 сакавіка 2006.