revision: 4463221
title: "\u0424\u0430\u043A\u0443\u043B\u044C\u0442\u044D\u0442 \u0440\u0430\u0434\u044B\
  \u0451\u0444\u0456\u0437\u0456\u043A\u0456 \u0456 \u043A\u0430\u043C\u043F\u2019\
  \u044E\u0442\u0430\u0440\u043D\u044B\u0445 \u0442\u044D\u0445\u043D\u0430\u043B\u043E\
  \u0433\u0456\u0439 \u0411\u0414\u0423"
url: https://be.wikipedia.org/wiki/%D0%A4%D0%B0%D0%BA%D1%83%D0%BB%D1%8C%D1%82%D1%8D%D1%82_%D1%80%D0%B0%D0%B4%D1%8B%D1%91%D1%84%D1%96%D0%B7%D1%96%D0%BA%D1%96_%D1%96_%D0%BA%D0%B0%D0%BC%D0%BF%E2%80%99%D1%8E%D1%82%D0%B0%D1%80%D0%BD%D1%8B%D1%85_%D1%82%D1%8D%D1%85%D0%BD%D0%B0%D0%BB%D0%BE%D0%B3%D1%96%D0%B9_%D0%91%D0%94%D0%A3


---

Факультэт радыёфізікі і камп'ютарных тэхналогій (РФіКТ) (да 2010 года — факультэт радыёфізікі і электронікі) — адзін з буйнейшых факультэтаў Беларускага дзяржаўнага ўніверсітэта. Створаны ў 1976 годзе.
Сферы дзейнасці выпускнікоў факультэта: інфармацыйныя тэхналогіі, тэлекамунікацыі, радыёэлектроннае і аптычнае прыборабудаванне, камп’ютарныя сеткі, праграмаваная электроніка, мікраэлектроніка, нанаэлектроніка, лазерныя аптычныя тэхналогіі і іншыя.
Факультэт мае цесныя навукова-тэхнічныя сувязі з шэрагам замежных навуковых цэнтраў: Рурскім універсітэтам (Нямеччына); Ліёнскай тэхнічнай школай (Францыя); Орхускім універсітэтам (Данія); Расійскім інстытутам касмічных даследаванняў, а таксама з шэрагам універсітэтаў Расіі, Украіны, Польшчы.


== Пра факультэт ==
На факультэце працуюць больш за 100 выкладнікаў, многія з якіх маюць вучоныя ступені.
Факультэт вядзе падрыхтоўку па спецыяльнасцях:

Радыёфізіка (кваліфікацыя: «Радыёфізік»)
Фізічная электроніка (кваліфікацыя: «Фізік. Інжынер»)
Камп’ютарная бяспека (радыёфізічныя метады і праграмна-тэхнічныя сродкі) (кваліфікацыя: «Спецыяліст па абароне інфармацыі. Радыёфізік»)
Практычная інфарматыка (інфармацыйныя тэхналогіі тэлекамунікацыйных сістэм) (кваліфікацыя: «Інфарматык. Спецыяліст па інфармацыйных тэхналогіях тэлекамунікацыйных сістэм»)
Аэракасмічныя радыёэлектронныя і інфармацыйныя сістэмы і тэхналогіі (кваліфікацыя: «Спецыяліст па аэракасмічных радыёэлектронных і інфармацыйных сістэмах і тэхналогіях. Радыёфізік»)На ўсіх спецыяльнасцях вывучаюцца наступныя дысцыпліны: вышэйшая матэматыка, агульная і тэарэтычная фізіка, інфарматыка, радыёфізіка, электроніка.


== Структура факультэта ==


=== Кафедры ===
Кафедра радыёфізікі і лічбавых медыятэхналогій
Кафедра квантавай радыёфізікі і оптаэлектронікі
Кафедра фізічнай электронікі і нанатэхналогій
Кафедра інфарматыкі і камп'ютарных сістэм
Кафедра інтэлектуальных сістэм
Кафедра тэлекамунікацый і інфармацыйных тэхналогій
Кафедра сістэмнага аналізу і камп'ютарнага мадэлявання
Кафедра фізікі і аэракасмічных тэхналогій


=== Навукова-даследчыя лабараторыі ===
лазерных сістэм
матэрыялаў і прыборных структур мікра- і нанаэлектронікі
інфармацыйна-вымяральных сістэм
прыкладных касмічных тэхналогій
метадаў апрацоўкі інфармацыі


=== Студэнцкія навукова-даследчыя лабараторыі: ===
паўправадніковых лазераў
матэрыялаў і тэхналогій мікраэлектронікі
мадэлявання і аналізу стахастычных працэсаў і сістэм


== Размяшчэнне ==
Факультэт РФіКТ знаходзіцца па-за Мінскай кальцавой аўтамабільнай дарогай, недалека ад станцыі метро «Малінаўка», каля прыпыначнага пункта «Гай».
Недалёка знаходзяцца Гуманітарны факультэт БДУ, Біялагічны факультэт БДУ, Навукова-даследчы інстытут прыкладных фізічных праблем.


== Дэканы ==
Сяргей Уладзіміравіч Малы
Сцяпан Рыгоравіч Мулярчык (1990—2012)
Дзмітрый Уладзіміравіч Ушакоў (з 2021)


== Галерэя ==

		
		
		
		


== Спасылкі ==
Сайт факультэта радыёфізікі і камп’ютарных тэхналогій Архівавана  28 студзеня 2015.
Факультэт радыёфізікі і камп’ютарных тэхналогій // сайт БДУ