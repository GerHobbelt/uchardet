revision: 4056567
title: "\u041F\u0430\u043B\u044C\u0451\u0441\u0430"
url: https://be.wikipedia.org/wiki/%D0%9F%D0%B0%D0%BB%D1%8C%D1%91%D1%81%D0%B0


---

Пальёса (галісійскае palloza), традыцыйны тып жылога збудавання з элементамі ўмацавання ў вёсках Галісіі (Іспанія). Пальёсы ўласцівыя пераважна для наваколля Сера-дос-Анкарэс (Serra dos Ancares).


== Гісторыя ==
Мяркуецца, што пальёсы ў Галісіі паходзяць ад старажытных кельцкіх збудаванняў, і выражаюць кельцкае паходжанне галісійцаў. Пальёсы будаваліся яшчэ ў Сярэднявеччы і ўжываліся як жытло яшчэ ў 1970-я гг.
Галісійская вёска Пьярнеда (Piornedo), вядомае сваімі пальёсамі, зараз цалкам ператворана ў этнаграфічны музей. Як узор — «Дом Сеста» — прыватны сямейны музей пальёсы, гаспадар якога сам апошнім нарадзіўся тут у 1964 годзе і жыў разам з сям’ёй да 1970-х гг.


== Канструкцыя ==
Канструкцыя каменная, форма ў плане круглая ці авальная. Дыяметр 10—20 м, вышыня — 4-5 м. Накрываецца канічнай страхою з саломы на драўляным каркасе, які прызначаўся для затрымання снегу. Будынак мае толькі адныя дзверы і не мае вокнаў (або мае вельмі малую аконную адтуліну).
Звычайна пальёса аднакамерная, але ў вялікіх будоўлях часам рабілі два пакоі — большы для жытла, меншы — для ўтрымання жывёлы.


== Літаратура ==
Галисийцы // Народы мира. Историко-этнографический справочник, М.: «Советская энциклопедия», 1988, С.130  (руск.)
Падрабязнае апісанне і планіроўка пальёсы Архівавана  25 снежня 2007.  (галіс.)


== Спасылкі ==
Выявы і інфармацыя пра «Дом Сеста» («Casa do Sesto») — прыватны сямейны музей у Пьярнеда (па-англійску, па-галісійску, па-іспанску)
Выявы і інфармацыя пра этнаграфічны парк у Себрэйра  (англ.)  (ісп.)  (галіс.)
Турыстычная інфармацыя пра Лос-Анкарэс Архівавана  23 чэрвеня 2006.  (англ.)