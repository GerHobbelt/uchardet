revision: 4526969
title: '2022'
url: https://be.wikipedia.org/wiki/2022


---

2022 — невысакосны год, пачынаецца ў суботу.
Па рашэнні ААН 2022 год быў абвешчаны Міжнародным годам саматужнага рыбалоўства і аквакультуры.


== Падзеі ==


=== Студзень ===

1 студзеня — у Саудаўскай Аравіі стартавала ралі «Дакар-2022».
2 студзеня — у Казахстане ўспыхнулі  пратэсты.
3 студзеня — пяць ядзерных дзяржаў падпісалі сумесную заяву аб прадухіленні ядзернай вайны і недапушчэнні гонкі ўзбраенняў.
4 студзеня — на паўночным захадзе Нігерыі пачалася хваля масавых забойстваў.
5 студзеня — Прэзідэнт Казахстана Касым-Жамарт Такаеў змяніў Нурсултана Назарбаева на пасадзе старшыні Савета бяспекі краіны.
6 студзеня — у Казахстане ў сувязі з масавымі пратэстамі былі разгорнутыя міратворчыя сілы АДКБ.
8 студзеня — абрынулася частка пуцеправода па праспекце Пераможцаў у Мінску.
14 студзеня:
Ралі-рэйд «Дакар-2022» фінішавала ў Джыдзе (Саудаўская Аравія).
Здзейснена кібератака на сайты дзяржаўных устаноў Украіны.
17 студзеня — польскі нападнік Роберт Левандоўскі прызнаны найлепшым футбалістам свету паводле версіі ФІФА.
18 студзеня — мальтыйскі палітык Раберта Мецола была абрана старшынёй Еўрапарламента.
20 студзеня — бельгійка Зара Рутэрфорд стала самай маладой жанчынай-пілотам, якая здзейсніла адзіночны кругасветны пералёт.
22 студзеня — у Канадзе ўспыхнулі пратэсты кіроўцаў грузавікоў.
24 студзеня — падчас ваеннага перавароту ў Буркіна-Фасо быў скінуты прэзідэнт Рок Кабарэ.
29 студзеня — Серджа Матарэла пераабраны на пасаду Прэзідэнта Італіі.
30 студзеня — іспанец Рафаэль Надаль выйграў Адкрыты чэмпіянат Аўстраліі па тэнісе, атрымаўшы дваццаць першы тытул на турнірах Вялікага шлема.
31 студзеня — галоўным трэнерам зборнай Польшчы па футболе прызначаны Чэслаў Міхневіч.


=== Люты ===

3 лютага — падчас аперацыі амерыканскіх вайскоўцаў на паўночным захадзе Сірыі забіты лідар ІД Абу Ібрагім аль-Хашымі аль-Курашы.
4 лютага — у Пекіне ўрачыста адкрыліся XXIV зімовыя Алімпійскія гульні.
4 лютага — створаны Рэспубліканскі савет па гістарычнай палітыцы пры Адміністрацыі Прэзідэнта Рэспублікі Беларусь.
6 лютага — зборная Сенегала ў фінале Кубка афрыканскіх нацый па футболе ў Яундэ (Камерун) перамагла зборную Егіпта і ўпершыню выйграла трафей.
10 лютага — адкрыты для руху пуцеправод па праспекце Пераможцаў у Мінску.
14 лютага — лаўрэатам літаратурнай прэміі імя Міхася Стральцова названа беларуская паэтэса Антаніна Хатэнка.
20 лютага — у Пекіне ўрачыста закрыліся XXIV зімовыя Алімпійскія гульні.
20 лютага — Мітрапаліт Мінска-Магілёўскі арцыбіскуп Юзаф Станеўскі благаславіў мемарыяльную дошку ў памяць пра айца Казіміра Жыліса, усталяваную на сцяне касцёла Найсвяцейшай Тройцы ў Індуры.
21 лютага — Прэзідэнт Расіі Уладзімір Пуцін падпісаў указы аб прызнанні самаабвешчаных на ўсходзе Украіны ДНР і ЛНР і дагаворы з імі.
24 лютага — Расія пачала ваеннае ўварванне ва Украіну.
25 лютага — адбылася 47-я цырымонія прысуджэння кінапрэміі «Сезар».
27 лютага — асноўны дзень галасавання на рэферэндуме ў Беларусі, антываенныя пратэсты.


=== Сакавік ===

1 сакавіка — Еўрапарламент падтрымаў рэзалюцыю аб прадастаўленні Украіне статуса краіны-кандыдата на ўступленне ў Еўрапейскі Саюз.
4 сакавіка — двое баевікоў «Ісламскай дзяржавы» здзейснілі тэракт у шыіцкай мячэці Пешавара (Хайбер-Пахтунхва, Пакістан).
5 сакавіка — адбыўся матч за Суперкубак Беларусі па футболе 2022, перамогу атрымаў БАТЭ з Барысава.
10 сакавіка — Абу аль-Хасан аль-Хашымі аль-Курашы стаў трэцім халіфам «Ісламскай дзяржавы», заняўшы месца загінулага Абу Ібрагіма аль-Хашымі аль-Курашы.
11 сакавіка — Габрыэль Борыч заступіў на пасаду Прэзідэнта Чылі і стаў самым маладым кіраўніком у гісторыі краіны.
12 сакавіка — прэзідэнцкія выбары ў Туркменістане.
13 сакавіка — КВІР Ірана здзейсніў ракетны абстрэл горада Эрбіль у Іракскім Курдыстане.
15 сакавіка — пачаліся пратэсты на Шры-Ланцы, выкліканыя эканамічным крызісам у краіне.
16 сакавіка — камітэт міністраў Савета Еўропы прыняў рашэнне аб спыненні паўнамоцтваў Расіі ў арганізацыі.
18 сакавіка:
Стартаваў сезон Вышэйшай лігі чэмпіянату Беларусі па футболе.
Адкрыты мост Дарданэлы ў Турцыі, які стаў самым доўгім вісячым мостам у свеце.
19 сакавіка — Сердар Бердымухамедаў заступіў на пасаду Прэзідэнта Туркменістана, змяніўшы свайго бацьку.
20 сакавіка — шведскі лёгкаатлет Арман Дзюпланціс усталяваў рэкорд свету ў скачках з шастом, узяўшы вышыню 6 м 20 см.
22 сакавіка — на з’ездзе Саюза пісьменнікаў Беларусі старшынёй арганізацыі абраны Аляксандр Карлюкевіч.
27 сакавіка — адбылася 94-я цырымонія ўручэння ўзнагарод прэміі «Оскар».


=== Красавік ===
3 красавіка — дзеючы кіраўнік дзяржавы Аляксандр Вучыч атрымаў перамогу на прэзідэнцкіх выбарах у Сербіі.
7 красавіка — Генеральная Асамблея ААН прыняла рэзалюцыю аб прыпыненні членства Расіі ў Савеце па правах чалавека.
8 красавіка — ракетны ўдар нанесены па чыгуначным вакзале ў Краматорску, загінулі дзясяткі людзей.
10 красавіка — прэм’ер-міністр Пакістана Імран Хан адхілены ад пасады.
14 красавіка —  флагманскі карабель Чарнаморскага флоту Расіі ракетны крэйсер «Масква» затануў.
15 красавіка — штурм мячэці Аль-Акса праведзены сіламі ізраільскай паліцыі.
17 красавіка — пачалася ваенная аперацыя Турцыі ў Іраку.
23 красавіка — футбольны клуб «Баварыя Мюнхен» стаў чэмпіёнам нямецкай Бундэслігі ў дзясяты раз запар.
24 красавіка — на прэзідэнцкіх выбарах у Францыі перамогу атрымаў дзеючы кіраўнік краіны Эмануэль Макрон.
25 красавіка — найбагацейшы чалавек свету Ілан Маск заключыў пагадненне аб пакупцы сацыяльнай сеткі і платформы мікраблогінгу Twitter.
30 красавіка — сонечнае зацьменне ў Паўднёвай Амерыцы, на частцы акваторыі Ціхага і Атлантычнага акіянаў і ўзбярэжжы Антарктыды.


=== Май ===

2 мая — Роні О’Саліван атрымаў перамогу ў фінале Чэмпіянату свету па снукеры і выйграў сёмы найвышэйшы тытул у кар’еры.
9 мая — Прэзідэнт ЗША Джо Байдэн падпісаў закон аб ленд-лізе для Украіны.
10 мая — Каталін Новак прыступіла да абавязкаў Прэзідэнта Венгрыі, стаўшы першай жанчынай на гэтай пасадзе.
14 мая:
Фінал конкурса песні Еўрабачанне, перамогу атрымаў прадстаўнік Украіны гурт Kalush Orchestra з песняй «Стэфанія».
Масавае забойства ў Буфала.
18 мая — Фінляндыя і Швецыя падалі афіцыйныя заяўкі на далучэнне да НАТА.
21 мая — футбольны клуб «Гомель» атрымаў перамогу ў фінале Кубка Беларусі.
24 мая — масавае забойства ў пачатковай школе «Роб».
27 мая — Украінская Праваслаўная Царква прыняла рашэнне аб сваёй поўнай самастойнасці і незалежнасці.
28 мая:
Футбольны клуб «Рэал Мадрыд» у чатырнаццаты раз перамог у фінале Лігі чэмпіёнаў УЕФА;
Завяршыўся 75-ы Канскі міжнародны кінафестываль.
29 мая:
Улады Нарвегіі афіцыйную назву Беларусі змянілі з Hviterussland на Belarus;
Зборная Фінляндыі выйграла Чэмпіянат свету па хакеі з шайбай.
Катастрофа DHC-6 у Мустангу.


=== Чэрвень ===

3 чэрвеня — у Гродне распачаўся XIII Рэспубліканскі фестываль нацыянальных культур.
4 чэрвеня — польская тэнісістка Іга Свёнтак выйграла фінал Адкрытага чэмпіянату Францыі, атрымаўшы перамогу ў 35-й гульні запар.
5 чэрвеня — здзейснены тэракт у касцёле Ова ў Нігерыі.
11 чэрвеня — Жанін Аньес, якая раней выконвала абавязкі прэзідэнта Балівіі, прысуджана да 10 гадоў зняволення па абвінавачанні ў дзяржаўным перавароце.
14 чэрвеня — Данія і Канада падпісалі пагадненне аб падзеле спрэчнага вострава Ганса, паклаўшы канец 38-гадоваму тэрытарыяльнаму канфлікту.
18 чэрвеня — Літва абмежавала транзітныя грузаперавозкі паміж расійскай Калінінградскай вобласцю і астатняй тэрыторыяй Расіі.
21 чэрвеня — стартавала Ліга чэмпіёнаў УЕФА 2022/2023.
22 чэрвеня — каля паўтары тысячы чалавек загінулі ў выніку землятрасення на мяжы Афганістана і Пакістана.
23 чэрвеня — Еўрапейскі савет ухваліў статус краін-кандыдатаў на ўступленне ў Еўрапейскі Саюз для Украіны і Малдовы.
27 чэрвеня:
У выніку расійскага ракетнага ўдара ў гандлёвым цэнтры ў Крамянчугу загінула не менш за 19 чалавек, раненні атрымалі больш за 50 чалавек.
У Акабе (Іарданія) здарылася масавае атручэнне хлорам пасля аварыі ў порце.
30 чэрвеня — расійскія войскі пакінулі Змяіны востраў у Чорным моры.


=== Ліпень ===

2 ліпеня — успыхнулі пратэсты ў Паўночнай Македоніі.
4 ліпеня — падчас парада ў гонар Дня незалежнасці ЗША ў Хайленд-Парку, прыгарадзе Чыкага, адбылася стральба, у выніку якой загінулі сем чалавек.
8 ліпеня — былы прэм’ер-міністр Японіі Сіндза Абэ памёр пасля ўзброенага нападзення.
9 ліпеня — падчас пратэстаў на Шры-Ланцы дэманстранты захапілі рэзідэнцыю прэзідэнта Гатабая Раджапаксэ.
11 ліпеня — апублікавана першая выява, атрыманая касмічным тэлескопам «Джэймс Уэб».
16 ліпеня — украінскі самалёт Ан-12, які выконваў грузавы рэйс з Сербіі ў Бангладэш, пацярпеў крушэнне ў Грэцыі.
17 ліпеня — у Бірмінгеме (ЗША) завяршыліся Сусветныя гульні 2022.
19 ліпеня — Вярхоўны суд Рэспублікі Беларусь спыніў дзейнасць асацыяцыі «Беларускі кангрэс дэмакратычных прафсаюзаў».
20 ліпеня — Міжнародная арганізацыя грамадзянскай авіяцыі апублікавала справаздачу аб інцыдэнце з рэйсам Ryanair 4978, які адбыўся 23 мая 2021 года ў Беларусі.
23 ліпеня — Сусветная арганізацыя аховы здароўя абвясціла ўспышку воспы малпаў надзвычайнай падзеяй міжнароднага значэння.
24 ліпеня — у Юджыне (ЗША)  завяршыўся Чэмпіянат свету па лёгкай атлетыцы, шведскі лёгкаатлет Арман Дзюпланціс усталяваў рэкорд свету ў скачках з шастом, узяўшы вышыню 6 м 21 см.
31 ліпеня — у выніку ўдару амерыканскага беспілотніка ў Кабуле забіты лідар тэрарыстычнай групоўкі «Аль-Каіда» Айман аз-Завахіры.


=== Жнівень ===

1 жніўня — пачаліся ўзброеныя сутыкненні ў Нагорным Карабаху.
2 жніўня — на фоне кітайска-тайваньскага крызісу дэлегацыя на чале са спікерам Палаты прадстаўнікоў ЗША Нэнсі Пэлосі прыбыла ў Тайбэй.
7 жніўня — у сувязі з абвяшчэннем перамір’я Ізраіль прыпыніў ваенную аперацыю ў Палесціне.
12 жніўня:
У Цэтынэ (Чарнагорыя) адбылося масавае забойства, якое стала найбуйнейшым у гісторыі краіны.
На пісьменніка Салмана Рушдзі здзейснены напад, ён атрымаў раненні.
14 жніўня:
Пажар у царкве Эль-Гізы.
Выбух у гандлёвым цэнтры «Сурмалу» ў Ерэване.
16 жніўня — узгаранне на ваенным складзе ў Джанкойскім раёне ў Крыме, нанесены ўрон грамадзянскім аб’ектам.
25 жніўня — урад Пакістана абвясціў надзвычайнае становішча з-за катастрафічнай паводкі.
26 жніўня — Азербайджан вярнуў пад свой кантроль горад Лачын на мяжы з Арменіяй.
27 жніўня — на фоне новага двоеўладдзя і барацьбы за пасаду прэм’ер-міністра ў Трыпалі (Лівія) адбыліся ўзброеныя сутыкненні.


=== Верасень ===

3 верасня — у Дзень беларускага пісьменства ў Добрушы адкрыты помнік І. Шамякіну.
4 верасня — разня ў Саскачэване.
5 верасня:
Судом Мінскага раёна па справе аб змове з мэтай захопу ўлады Юрый Зянковіч, Аляксандр Фядута і Рыгор Кастусёў прысуджаны да вялікіх тэрмінаў пазбаўлення волі.
Смяротнік ІД здзейсніў тэрарыстычны акт ля расійскага пасольства ў Кабуле.
6 верасня:
Ліз Трас заступіла на пасаду Прэм’ер-міністра Вялікабрытаніі.
Пачалося контрнаступленне Узброеных сіл Украіны ў Харкаўскай вобласці.
11 верасня — землетрасенне ў Папуа — Новай Гвінеі.
12 верасня — іспанскі тэнісіст Карлас Алькарас стаў самым маладым лідарам сусветнага рэйтынга ў гісторыі.
13 верасня — на мяжы Арменіі і Азербайджана пачаліся ўзброеныя сутыкненні.
14 верасня — на мяжы Кыргызстана і Таджыкістана пачаліся ўзброеныя сутыкненні.
18 верасня — пасля гібелі Махсы Аміні акцыі пратэсту ахапілі Іран.
25 верасня — кенійскі лёгкаатлет Эліуд Кіпчогэ ўсталяваў рэкорд свету ў марафоне.
26 верасня:
Масавае забойства ў школе № 88 у Іжэўску.
Аварыя на газаправодах «Паўночны паток» і «Паўночны паток-2».
25 верасня — ураган Іэн абрынуўся на Фларыду.
30 верасня:
Здзейснены ваенны пераварот у Буркіна-Фасо.
У Маскве адбылася цырымонія падпісання дагавораў аб далучэнні да Расіі ДНР, ЛНР, Запарожскай і Херсонскай абласцей.


=== Кастрычнік ===

7 кастрычніка — лаўрэатамі Нобелеўскай прэміі міру сталі Алесь Бяляцкі (Беларусь), таварыства «Мемарыял» (Расія) і Цэнтр грамадзянскіх свабод (Украіна).
8 кастрычніка — здарылася частковае абвальванне Крымскага моста.
17 кастрычніка:
Французскі нападнік мадрыдскага «Рэала» Карым Бензема атрымаў «Залаты мяч» як найлепшы футбаліст у Еўропе.
У Гродзенскай турме абвешчаны прысуд фігурантам «справы Мікалая Аўтуховіча».
Сі Цзіньпін пераабраны на пасаду Старшыні КНР.
Катастрофа Су-34 у Ейску.
18 кастрычніка — Ульф Крыстэрсан заступіў на пасаду Прэм'ер-міністра Швецыі.
19 кастрычніка — Еўрапейскі парламент прысудзіў прэмію Сахарава ўкраінскаму народу і Уладзіміру Зяленскаму.
20 кастрычніка — Ліз Трас абвесціла аб адстаўцы з пасады Прэм'ер-міністра Вялікабрытаніі.
22 кастрычніка — Джорджа Мелоні ўзначаліла ўрад Італіі, упершыню прэм’ер-міністрам краіны стала жанчына.
25 кастрычніка — Рышы Сунак заняў пасаду Прэм’ер-міністра Вялікабрытаніі.
26 кастрычніка — масавае забойства ў Шыразе.
29 кастрычніка:
У Сеуле (Паўднёвая Карэя) на святкаванні Хэлоўіна адбылася цісканіна, што прывяла да шматлікіх чалавечых ахвяр.
Тэракт у Магадыша.
30 кастрычніка — на прэзідэнцкіх выбарах у Бразіліі перамогу атрымаў Луіс Інасіу Лула да Сілва.


=== Лістапад ===

2 лістапада — Федэральны ўрад Эфіопіі і тыграйскія паўстанцы заключылі ў Прэторыі (ПАР) пагадненне аб завяршэнні Тыграйскага канфлікту.
5 лістапада — Пажар у кафэ «Палігон» у горадзе Кастрама.
6 лістапада — катастрофа ATR 42 на возеры Вікторыя ў Танзаніі.
12 лістапада:
Завяршыўся чэмпіянат Беларусі па футболе ў Вышэйшай лізе, залатыя ўзнагароды выйграў салігорскі «Шахцёр».
Катастрофа на авіяшоу ў Даласе.
13 лістапада — тэракт у Стамбуле.
15 лістапада:
Паводле дадзеных ААН колькасць насельніцтва Зямлі дасягнула васьмі мільярдаў чалавек.
Ракетны ўдар па тэрыторыі Польшчы.
16 лістапада — Міжнародны паралімпійскі камітэт прыпыніў членства параалімпійскіх камітэтаў Расіі і Беларусі.
17 лістапада — акруговы суд у Нідэрландах прызнаў расіяніна Ігара Гіркіна і яго дваіх падначаленых вінаватымі і датычнымі да знішчэння самалёта «Boeing» MH17 і забойства яго пасажыраў у небе над Данбасам у ліпені 2014 года.
18 лістапада — пераможцам літаратурнай прэміі імя Ежы Гедройца стала кніга Сяргея Абламейкі «Невядомы Менск. Гісторыя знікнення. Кніга першая».
20 лістапада —  у Казахстане адбыліся датэрміновыя прэзідэнцкія выбары, дзеючы кіраўнік дзяржавы Касым-Жамарт Такаеў атрымаў перамогу.
21 лістапада — землетрасенне на захадзе вострава Ява прывяло да разбурэнняў і вялікай колькасці ахвяр.
27 лістапада —  пачалося вывяржэнне вулкана Мауна-Лоа на Гавайскіх астравах.
29 лістапада — найлепшым футбалістам Беларусі па выніках сезона прызнаны Уладзімір Хвашчынскі.
30 лістапада — вызвалілася большасць асуджаных па «справе студэнтаў» у Беларусі.


=== Снежань ===

2 снежня — міністры фінансаў краін G7 дамовіліся абмежаваць цану на расійскую нафту.
3 снежня — пачаліся масавыя пратэсты ў Манголіі.
4 снежня — капсула кітайскага касмічнага карабля «Шэньчжоу-14» з трыма касманаўтамі ​​на борце прызямлілася ва Унутранай Манголіі.
7 снежня:
Часопіс «Time» назваў чалавекам года Уладзіміра Зяленскага і ўкраінскі дух.
Пасля няўдалай спробы роспуску парламента адхілены ад улады і арыштаваны прэзідэнт Перу Педра Кастылья, яго месца заняла віцэ-прэзідэнт Дзіна Балуартэ.
У ФРГ раскрыта змова з мэтай дзяржаўнага перавароту.
У ЗША  адбыўся найбуйнейшы з 2013 года разліў нафты.
8 снежня — зняволеную ў Расіі амерыканскую спартсменку Брытні Грайнер абмянялі на расійскага прадпрымальніка Віктара Бута, які знаходзіўся ў зняволенні ў ЗША.
9 снежня — у Стоўбцах у касцёле Святога Казіміра адбылася цырымонія перапахавання парэшткаў Фабіяна Малішоўскага.
10 снежня — цырымонія прысуджэння Еўрапейскай кінапрэміі адбылася ў Рэйк’явіку, найлепшым фільмам названа карціна «Трыкутнік смутку» рэжысёра Рубена Эстлунда.
12 снежня — праліўныя дажджы выклікалі катастрафічную паводку ў Кіншасе, сталіцы ДР Конга.
18 снежня — завяршыўся чэмпіянат свету па футболе ў Катары, у фінале зборная Аргенціны перайграла каманду Францыі.
21 снежня — на Паўночную Амерыку абрынуўся зімовы шторм.
23 снежня:
Здзейснены напад на курдскі культурны цэнтр у 10-й акрузе Парыжа.
Пажар у прыватным сацыяльным прытулку для састарэлых у горадзе Кемерава.
26 снежня — стваральнікі аб’яднання «Беларускі фонд спартыўнай салідарнасці» Аляксандра Герасіменя і Аляксандр Апейкін завочна прысуджаны ў Беларусі да зняволення.
30 снежня — косаўскія сербы разабралі барыкады, збудаваныя імі ў перыяд абвастрэння сербска-косаўскага крызісу.


== Чаканыя падзеі ==
прэзідэнцкія і парламенцкія выбары ў Лівіі.


== Нарадзіліся ==


== Памерлі ==

3 студзеня: Адам Мальдзіс, беларускі літаратуразнавец, пісьменнік і публіцыст, доктар філалагічных навук.
8 лютага: Люк Мантанье, французскі вірусолаг, лаўрэат Нобелеўскай прэміі ў галіне медыцыны і фізіялогіі.
16 лютага: Крысціна Кальдэрон, апошні прадстаўнік індзейскага народа яганаў.
23 сакавіка: Мадлен Олбрайт, першая жанчына на пасадзе дзяржаўнага сакратара ЗША.
21 красавіка: Анатоль Вярцінскі, беларускі паэт, драматург, публіцыст, дзяржаўны дзеяч.
3 мая: Станіслаў Шушкевіч, беларускі фізік, дзяржаўны дзеяч, першы кіраўнік незалежнай Рэспублікі Беларусь.
10 мая: Леанід Краўчук, украінскі дзяржаўны дзеяч, першы Прэзідэнт Украіны.
27 мая: Міхаэль Села, ізраільскі вучоны ў галіне хімічнай імуналогіі
8 ліпеня: Сіндза Абэ, японскі дзяржаўны дзеяч, прэм'ер-міністр Японіі.
31 ліпеня: Біл Расел, амерыканскі баскетбаліст.
30 жніўня: Міхаіл Гарбачоў, першы і адзіны ў гісторыі Прэзідэнт СССР.
8 верасня: Лізавета II, каралева Вялікабрытаніі.
13 верасня: Жан-Люк Гадар, франка-швейцарскі кінарэжысёр, акцёр, сцэнарыст.
15 кастрычніка: Алесь Жук, беларускі пісьменнік, публіцыст, перакладчык.
26 кастрычніка: П’ер Сулаж, французскі мастак.
14 лістапада: Ян Чыквін, беларускі паэт, перакладчык, гісторык рускай і беларускай літаратур.
20 лістапада:  Хібі дэ Банафіні, аргенцінская актывістка, адна з заснавальніц Асацыяцыі маці Пласа-дэ-Мая.
26 лістапада: Уладзімір Макей, беларускі дзяржаўны дзеяч, ваенны, дыпламат.
30 лістапада: Цзян Цзэмінь, дзяржаўны і палітычны дзеяч Кітая.
3 снежня: Вітаўт Кіпель, беларускі грамадскі дзеяч, гісторык.
11 снежня: Анджэла Бадаламенці, амерыканскі кінакампазітар.
16 снежня: Алег Гулак, беларускі праваабаронца.
19 снежня: Алесь Родзін, беларускі мастак.
25 снежня: Віталь Еўмянькоў, беларускі літаратуразнаўца, пісьменнік, журналіст.
29 снежня: Пеле, бразільскі футбаліст, спартыўны функцыянер.
31 снежня: Бенедыкт XVI, 265-ы Папа Рымскі.


== Зноскі ==


== Спасылкі ==