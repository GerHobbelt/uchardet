revision: 4272370
title: V6 News
url: https://be.wikipedia.org/wiki/%D0%94%D1%8D%D0%B2%D1%96%D0%B4_%D0%A7%D1%8B%D0%BB%D1%82%D0%B0%D0%BD_%D0%A4%D1%96%D0%BB%D1%96%D0%BF%D1%81


---

Дэвід Чылтан Філіпс, барон Філіпс з Элсміра (англ.: David Chilton Phillips, Baron Phillips of Ellesmere; 7 сакавіка 1924, Элсмір, Англія — 23 лютага 1999, Лондан) — брытанскі біёлаг, біяфізік, першапраходзец структурнай біялогіі. Прафесар Оксфардскага ўніверсітэта (эмерыт), член Лонданскага каралеўскага таварыства (1967) і замежны член Нацыянальнай АН ЗША (1985). Лаўрэат прэміі Вольфа па хіміі (1987).


== Біяграфія ==
Вучыўся ва Універсітэцкім каледжы Кардыфа (цяпер Кардыфскі ўніверсітэт). У 1944 годзе паступіў афіцэрам у Каралеўскі флот і служыў на авіяносцы HMS Illustrious. Дэмабілізаваўся ў 1947 годзе і вярнуўся ў Кардыф, дзе працягнуў вучобу і прыступіў да даследаванняў для атрымання доктарскай ступені — займаўся пад кіраўніцтвам Артура Уілсана. З 1951 па 1954 год працаваў у Нацыянальных даследчых лабараторыях у Атаве. Затым у Вялікабрытаніі — у Даследчай лабараторыі Дэйві-Фарадэя ў Нобелеўскага лаўрэата Уільяма Лорэнса Брэга. З 1966 года прафесар малекулярнай біяфізікі Оксфардскага ўніверсітэта, з 1990 года ў адстаўцы (эмерыт). З 1976 па 1983 год біялагічны сакратар і віцэ-прэзідэнт Лонданскага каралеўскага таварыства. У 1979—1985 гадах — Fullerian Professor of Physiology. Сярод яго вучняў — І. Джонс, Майкл Стэрнберг, Джэнет Тортан. У 1994 годзе атрымаў пажыццёвае пэрства.


== Зноскі ==