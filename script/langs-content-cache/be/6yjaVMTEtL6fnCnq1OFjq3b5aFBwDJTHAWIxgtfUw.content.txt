revision: 4223015
title: RPS
url: https://be.wikipedia.org/wiki/%D0%90%D0%BD%D0%B4%D1%80%D0%B0%D0%BC%D0%B0%D1%87%D1%8B_%D0%94%D0%B6%D1%8D%D1%80%D0%B4%D0%B6%D1%8B


---

Андрамачы Джэрджы (алб.: Andromaqi Gjergji) (20 мая 1928, Корча, Албанская Рэспубліка — 8 ліпеня 2015, Тырана, Албанія) — албанскі этнолаг.


== Біяграфія ==
Скончыла сярэднюю школу ў Корча. У 1949 годзе скончыла філалагічны факультэт Педагагічнага інстытута ў Тыране і пачала працаваць у этнаграфічным аддзеле Інстытута навук. Пасля заснавання Тыранскага ўніверсітэта яна скончыла яго гістарычны факультэт. Працавала ў Інстытуце народнай культуры па спецыяльнасці гісторыя албанскага адзення. У 1982 годзе абараніла доктарскую дысертацыю, а ў 1993 годзе ёй было прысвоена званне прафесара. Яна была першай жанчынай у гісторыі Албаніі, якая стала членам Акадэміі навук Албаніі ў 1999 годзе.


== Навуковыя інтарэсы ==
Яе навуковыя дасягненні ўключаюць больш за 130 публікацый, у тым ліку 7 манаграфій. Большасць публікацый былі звязаны з пытаннямі гісторыі касцюма, а таксама яна была суаўтарам «Гісторыі албанскага мастацтва».
Выявіла, што самыя раннія археалагічныя сведчанні албанскага абутку Апінга адносяцца да V—IV стагоддзяў да нашай эры, што паказвае на тое, што яны былі элементам ілірыйскай культуры.


== Памяць ==
У гонар Андрамачы Джэрджы названа адна з вуліц у Корчы.


== Працы ==
Gjergji, Andromaqi (2002). Albanian Costumes Through the Centuries: Origin, Types, Evolution. Acad. of Sciences of Albania, Inst. of Folk Culture. ISBN 978-99943-614-4-1. https://books.google.com/books?id=vc3fAAAAMAAJ. 
Gjergji, Andromaqi (1988). Veshjet Shqiptare në Shekuj: Origjina Tipologjia Zhvillimi. Akademia e Shkencave të RPS të Shqipërisë, Instituti i Kulturës Popullore. https://books.google.com/books?id=OHmCAAAAMAAJ. 
Gjergji, Andromaqi (1976). Etnografia shqiptare. 7-8. Akademia e Shkencave e RPSH, Instituti i Historisë, Sektori i Etnografisë. https://books.google.com/books?id=B_BKAAAAYAAJ. 
Veshje popullore
Ligjërata për etnologjinë shqiptare
Mënyra e jetesës në shekujt XIII–XX


== Зноскі ==