revision: 4410014
title: "\u0410\u043D\u0442\u044B\u043F\u0430\u0442\u0440 I"
url: https://be.wikipedia.org/wiki/%D0%90%D0%BD%D1%82%D1%8B%D0%BF%D0%B0%D1%82%D1%80_I


---

Антыпа́тр I (грэч. Ἀντίπατρος Β' ) — сын цара Македоніі Касандра (часам таксама Антыпатр II) і цар Македоніі ў 294 да н.э.
Яго суправіцелем быў яго брат Аляксандр V. Антыпатр I выгнаў брата і забіў сваю маці Фесалоніку, таму што тая падтрымлівала Аляксандра V. Кіраваў пры падтрымцы Лісімаха, на дачцы якога Эўрыдзіцы быў жанаты.
Аляксандр з дапамогай цара Эпіра Піра і дыядоха Дэметрыя Паліяркета здолеў вярнуць сабе ўладу над большай часткай Македоніі. Пасля гэтага Дэметрый Паліяркет забіў Аляксандра, а Антыпатр бег да свайго цесця Лісімаха, але не знайшоў у Лісімаха падтрымкі: той загадаў забіць яго ў (288 да н.э.).


== Зноскі ==