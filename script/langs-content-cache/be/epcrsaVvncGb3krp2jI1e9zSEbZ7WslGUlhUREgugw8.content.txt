revision: 3826719
title: "\u042F\u043D\u043E\u0442-\u043F\u0430\u043B\u0430\u0441\u043A\u0443\u043D"
url: https://be.wikipedia.org/wiki/%D0%AF%D0%BD%D0%BE%D1%82-%D0%BF%D0%B0%D0%BB%D0%B0%D1%81%D0%BA%D1%83%D0%BD


---

Янот-паласкун, або Амерыканскі янот (Procyon lotor) — драпежнае млекакормячых роду яноты сямейства янотавыя.


== Знешні выгляд ==
Ростам з сабаку сярэдняй велічыні. Даўжыня цела 45-60 см, хваста 20-25 см; маса 5-9 кг. Целасклад шчыльны, каржакаваты; лапы кароткія, з настолькі развітымі пальцамі, што сляды нагадваюць адбітак чалавечай далоні. Галава шырокая з кароткай завостранай пысай і круглявымі вушамі.

Футра ў янота густое, карычнева-шэрае. Па баках галавы яно трохі даўжэйшае і ўтварае «бакенбарды». На мордзе характэрная маска — чорная з белымі валаскамі. На хвасце 5-10 шырокіх чорных або бурых «кольцаў».


== Распаўсюджанне ==
Янот-паласкун распаўсюджаны ў Паўночнай Амерыцы, ад Панамскага перашыйка да паўднёвых правінцый Канады. Яго акліматызацыя праводзілася ў Германіі і на тэрыторыі былога Савецкага Саюза (найбольш удала на поўдні Беларусі (гл. Заказнік Нізоўе Случы, 1954 г.) і ў Азербайджане); з пунктаў выпуску янот перабраўся ў Францыю і іншыя еўрапейскія краіны.


== Зноскі ==