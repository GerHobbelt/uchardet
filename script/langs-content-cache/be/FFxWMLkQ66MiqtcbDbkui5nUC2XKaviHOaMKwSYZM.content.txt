revision: 4295749
title: "\u0413\u0440\u043E\u0437\u043D\u044B (\u0430\u044D\u0440\u0430\u043F\u043E\
  \u0440\u0442)"
url: https://be.wikipedia.org/wiki/%D0%93%D1%80%D0%BE%D0%B7%D0%BD%D1%8B_(%D0%B0%D1%8D%D1%80%D0%B0%D0%BF%D0%BE%D1%80%D1%82)


---

Міжнародны аэрапорт Грозны (Паўночны) імя Ахмата Кадырава (чач.: Соьлжа-ГӀалин дуьненаюкъара аэропорт; (IATA: GRV, ICAO: URMG)) — міжнародны аэрапорт федэральнага значэння ў паўночнай часткі Грознага.


== Гісторыя ==
Упершыню Грозненскае авіяпрадпрыемства «Аэрапорт Грозны» пачало сваю працу ў 1938 годзе, калі на самалётах Р-5 і У-2 пачалі ажыццяўляцца першыя паштовыя перавозкі і санітарныя рэйсы. Праз некаторы час пачалі здзяйсняцца палёты для патрэб сельскай гаспадаркі. Да 1977 года Грозны меў аэрапорт толькі з грунтавай узлётна-пасадачнай паласой, на якую маглі прымацца толькі самалёты Лі-2, Іл-14, Ан-24 і Ан-10.
У 1977 быў уведзены ў дзеянне новы аэрапортны комплекс са штучнай узлётна-пасадачнай паласой і базаваннем пасажырскіх авіялайнераў Ту-134, які звязаў Чачэна-Інгушскую АССР з рэгіёнамі СССР.
У 1991—1994 гадах і падчас войнаў 1994—2000 гадоў аэрапорт некалькі разоў мяняў сваю назву:

1991 год — аэрапорт Шэйх Мансур;
1995 год — аэрапорт Паўночны;
1996 год — аэрапорт Шэйх Мансур;
2000 год — аэрапорт Паўночны.У адпаведнасці з рэестрам тапонімаў называецца як аэрапорт Грозны (Паўночны).
Уся інфраструктура і лётнае поле істотна пацярпелі падчас баявых дзеянняў супраць чачэнскіх узброеных фармаваньняў, якія захапілі аэрапорт 8 верасня 1991 года і ўтрымлівалі яго да 30 верасня 1994 года.
Пасля заканчэння Другой чачэнскай вайны і пачатку мірнага жыцця ў рэспубліцы, развівалася паступовае аднаўленне аэрапорта. У 2000 годзе было створана ФДУ «Дырэкцыя па аднаўленні аэрапорта Грозны (Паўночны)» пад кіраўніцтвам Гакаева Аднана Вахідавіча.
На працягу 1999—2006 гадоў узлётна-пасадачная паласа была пашырана і падоўжаная, была створана сучасная дрэнажная сістэма. З’явіўся аэрапортавы комплекс, здольны прымаць Ту-154 і Іл-62.
6 сакавіка 2002 распараджэннем Мінтранса Расіі № НА-76-р быў дадзены старт поўнамаштабнаму аднаўленню аб’ектаў.
5 кастрычніка 2006 года дзень здачы аэрапорта ў эксплуатацыю быў прызначаны ў памяць аб выбарах Прэзідэнта Рэспублікі Ахмата Кадырава. У гэтым жа годзе аэрапорт Паўночны быў перайменаваны ў аэрапорт Грозны.
19 лютага 2007 года па распараджэнні ФАПТ № АЮ-19 ад 19.02.2007 года выдадзена пасведчанне аб дзяржаўнай рэгістрацыі і прыдатнасці аэрадрома Грозны (Паўночны) да эксплуатацыі. Аэрадрому прысвоены клас В. Атрыманы допуск да прыёму самалётаў Ту-134 і верталётаў ўсіх тыпаў, днём і ноччу, круглы год.29 лістапада 2007 года аэрапорт Грозны атрымаў допуск да прыёму паветраных судоў Ту-154.6 лістапада 2009 года Міждзяржаўны авіяцыйны камітэт (МАК) выдаў аэрадрому міжнародны сертыфікат.23 жніўня 2021 года аэрапорту Грознага прысвоена імя першага прэзідэнта Чачэнскай Рэспублікі Ахмат Абдулхамідавіча Кадырава.


== Пункты прызначэння ==


== Тэхнічныя характарыстыкі аэрапорта ==
Аэрапорт валодае адной узлётна-пасадачнай паласой памерамі 2500 х 45 метраў, абсталяванай сучаснай курса-глісаднай сістэмай ILS СП-90, святлосігнальнай сістэмай высокай інтэнсіўнасці фірмы «Транскон» (Чэхія), аўтаматызаванай метэаралагічнай сістэмай «Крамс», што дазваляе прымаць паветраныя судны з высокай рэгулярнасцю і бяспекай палётаў.


== Прымальныя тыпы Паветраных суднаў ==
Самалёты: Ан-12, Ан-24, Ан-26, Ан-72, Ан-74, Ан-140, Ан-148, Іл-76, Іл-114, Тую-134, Ту-154, Як-40, Як-42, Airbus A319, Airbus A320, Airbus A321, ATR 42, ATR 72, Boeing 737, Boeing 757, Bombardier CRJ 100/200 і ўсе больш лёгкія, верталёты ўсіх тыпаў.


== Паказчыкі дзейнасці ==


== Перспектывы развіцця ==
У будучыні плануецца на прылеглай тэрыторыі да аэрапорта пабудаваць пяцізоркавую гасцініцу і стварыць сучасную паркоўку для аўтамабіляў. Таксама ў планы па развіцці аэрадрома ўваходзіць падаўжэнне УПП на 1100 метраў, што дазволіць аэрапорту прымаць самалёты практычна ўсіх тыпаў.


== Здарэнні і катастрофы ==
25 снежня 1993 самалёт Ту-154Б-2 бартавы нумар RA-85296 авіякампаніі Аэрафлот, які выконваў рэйс Масква — Грозны, здзейсніў грубую пасадку — адламалася пярэдняя стойка шасі. Заход на пасадку выконваўся ў складаных метэаўмовах. На борце знаходзілася 172 чалавекі, у тым ліку 7 чальцоў экіпажа, ніхто не пацярпеў.
3 ліпеня 2011 года пры заходзе на пасадку экіпаж паветранага судна паведаміў авіядыспетчару аб асляпляльным лазерным промні, накіраваным на самалёт. У выніку быў затрыманы жыхар станіцы Петрапаўлаўская 1994 года нараджэння, які сваімі хуліганскімі дзеяннямі паставіў пад пагрозу бяспеку заходу самалёта на пасадку. Цікавым наступствам гэтага здарэння стала тое, што 5 ліпеня прэзідэнт Чачэнскай Рэспублікі Рамзан Кадыраў распарадзіўся прыбраць з продажу на тэрыторыі Рэспублікі ўсе лазерныя ўказкі.
20 лістапада 2011 года адбылася аварыйная пасадка (паломка сярэдняга рухавіка) самалёта Як-42 Грозны-Авія, які выконваў рэйс Стамбул — Грозны. На борце знаходзіліся 113 пасажыраў і 7 чальцоў экіпажа, пацярпелых няма.


== Зноскі ==


== Спасылкі ==
Табло аэрапорта «Грозны» на сэрвісе «Яндэкс. Расклад». (Праверана 9 мая 2012)