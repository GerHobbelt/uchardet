revision: 4386770
title: "\u041D\u044C\u044E-\u0425\u044D\u0439\u0432\u0435\u043D (\u041A\u0430\u043D\
  \u0435\u043A\u0442\u044B\u043A\u0443\u0442)"
url: https://be.wikipedia.org/wiki/%D0%9D%D1%8C%D1%8E-%D0%A5%D1%8D%D0%B9%D0%B2%D0%B5%D0%BD_(%D0%9A%D0%B0%D0%BD%D0%B5%D0%BA%D1%82%D1%8B%D0%BA%D1%83%D1%82)


---

Нью-Хэйвен (англ.: New Haven) — другі па велічыні горад у штаце Канектыкут (ЗША).
Горад размешчаны ў аднайменнай гавані на беразе праліва Лонг-Айленд. Горад быў заснаваны ў 1638 годзе пурытанскай суполкай, і праз год былі пракладзеныя першыя восем вуліц у форме квадрата 4*4, што стала значнай інавацыяй у амерыканскім гарадскім планаванні. У цэнтры горада — зялёны Прамавугольнік грамадскага парку New Haven Green, прызнаны нацыянальным гістарычным помнікам.
У Нью-Хэйвене змяшчаецца адна з найстарэйшых вышэйшых навучальных устаноў ЗША і ўдзельнік Лігі плюшчу — Ельскі ўніверсітэт. Універсітэт складае сэрца эканомікі горада, як найбуйнейшы падаткаплацельшчык і працадаўца. Важнае эканамічнае значэнне таксама маюць медыцынскія, юрыдычныя, фінансавыя і іншыя прафесійныя паслугі. Дзякуючы вялікай колькасці галерэй, тэатраў, музеяў і музычных канцэртаў, Нью-Хейвен заслужыў імя культурнай сталіцы Канектыкута.


== Вядомыя асобы ==
Алфрэд Гудман Гілман (нар. 1941) — амерыканскі вучоны ў галіне фармакалогіі, лаўрэат Нобелеўскай прэміі па фізіялогіі і медыцыне (1994).
Джордж Уокер Буш (нар. 1946) — 43-ці Прэзідэнт ЗША.