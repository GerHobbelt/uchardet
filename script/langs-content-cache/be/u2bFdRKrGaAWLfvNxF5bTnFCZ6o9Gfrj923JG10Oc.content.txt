revision: 4287146
title: "\u0421\u0456\u043C\u0443\u043B\u044F\u0442\u0430\u0440 \u0441\u043F\u0430\u0442\
  \u043A\u0430\u043D\u043D\u044F\u045E"
url: https://be.wikipedia.org/wiki/%D0%A2%D0%B0%D0%BD%D0%BA%D0%B0%D0%B2%D1%8B_%D1%81%D1%96%D0%BC%D1%83%D0%BB%D1%8F%D1%82%D0%B0%D1%80


---

Танкавы сімулятар — жанр камп’ютарных гульняў, разнавіднасць сімулятараў, прысвечаная кіраванню баявым танкам.


== Гульнявы працэс ==
Гульнявы працэс такіх гульняў заключаецца, перш за ўсё ў кіраванні танкам, якое ажыццяўляецца пры дапамозе клавіятуры (у выпадку з гульнямі, прызначанымі для персанальнага камп’ютара) або геймпада (гульні, створаныя для гульнявых прыставак). Нярэдка маюцца тактычныя элементы, напрыклад, камандаванне ўласным падраздзяленнем (з дапамогай прызначаных клавіш гулец аддае каманды выгляду «ісці за мной», «атакаваць бліжэйшую мэту», «спыніцца» і г. д).
Заданні звычайна заключаюцца ў знішчэнні варожых танкаў і выдаюцца гульцу ў пачатку кожнага эпізоду. У некаторых гульнях заданні праходзяць як у дзень, так і ў ноч. Таксама можа прысутнічаць магчымасць разбуральнасці асяроддзя, якая ўзнікае пасля стрэлаў. У некаторых рэалістычных сімулятарах дазволена прымаць розныя спецыяльнасці ў экіпажы танка (у аркадных сімулятарах гулец звычайна трымае кантроль над усім транспартным сродкам).
У гульнях гэтага жанру гульцу даецца агляд з кабіны танка, у іншых выпадках — віртуальная камера знаходзіцца над танкам.
Першыя гульні жанру з’явіліся яшчэ ў 1980-х гадах.


== Разнавіднасці жанру ==
Падобна сімулятарам авіяцыі і падводных лодак, гульні жанру танкавага сімулятара падпадзяляюць на два тыпу — аркадныя і рэалістычныя. Адметная асаблівасць аркадных сімулятараў — істотна спрошчанае кіраванне, у той час як у рэалістычным сімулятары гульцу неабходна выконваць мноства дзеянняў, якія ўласцівыя кіраванню танкам у рэальным жыцці (а агляд часта абмежаваны толькі выглядам з кабіны).


=== Аркадны танкавы сімулятар ===
Адной з гульняў, якія паклалі аснову сучасным танкавым аркадам, з’яўляецца Battle City 1985 года, выпушчаная для гульнявой прыстаўкі Nintendo Famicom (у краінах СНД вядомая як Dendy). З тых часоў было выканана мноства перайманняў дадзенай гульні, якія выходзілі як на сучасных гульнявых платформах, так і на мабільных тэлефонах. Сутнасць гульні заключалася ў тым, што гулец, кіруючы танкам, павінен быў знішчыць усе варожыя машыны на ўзроўні, якія паступова з’яўляюцца з поўначы гульнявога поля. Ворагі спрабуюць знішчыць базу гульца (на поўдні гульнявога поля ў выглядзе арла) і яго самога. Падтрымліваецца таксама гульня з напарнікам — ён можа кіраваць другім танкам.
Вядомымі прадстаўнікамі сучасных аркадных танкавых гульняў з’яўляюцца такія гульні, як Tiger Hunt (2002) і Panzer Elite Action: Fields of Glory (у Расіі выдадзена як «Panzer Elite Action: Танкавая гвардыя») (2006). Аднак найбольш вядомымі гульнямі з’яўляюцца World of Tanks і War Thunder — танкавыя сімулятары, рэалізаваныя як масавая шматкарыстальніцкая анлайн-гульня, запушчаныя ў 2010 і 2012 гадах адпаведна.


=== Рэалістычны танкавы сімулятар ===
Рэалістычныя танкавыя сімулятары, акрамя складанага кіравання, улічваюць важныя асаблівасці паводзін фізічнай мадэлі гэтага танка.
Вядомыя такія сучасныя гульні ў жанры рэалістычнага танкавага сімулятара, як Steel Beasts (2000), «Т-72: Балканы ў агні» (2004), «Сталёвая лютасць: Харкаў 1942» (2007) і інш.


=== Элементы танкавага сімулятара ў іншых гульнях ===
Элементы танкавага сімулятара ёсць і ў сучасных тактычных шутарах. У іх гулец, выступаючы ў ролі салдата, можа кіраваць ваеннай тэхнікай (аўтамабілямі, верталётамі, самалётамі, танкамі). Да ліку такіх гульняў, перш за ўсё, адносяцца гульні вытворчасці студыі Bohemia Interactive Studio: серыі Operation Flashpoint і Armed Assault. Эпізоды, у якіх гульцу неабходна кіраваць танкам, ёсць таксама ў гульні Brothers in Arms: hell’s Highway 2008 года (распрацоўка кампаніі Gearbox Software).


== Спіс гульняў у жанры танкавага сімулятара ==
1980 — Battlezone
1985 — Battle City
1988 — Abrams Battle Tank
1989 — M1 Tank Platoon
1989 — Heavy Metal
1990 — Battle Command
1990 — Battle tank
1995 — Armored Fist
1995 — K-1 Tank
1997 — Armored Fist 2
1997 — iM1A2 Abrams: America’s Main Battle Tank
1998 — Panzer Commander
1998 — M1 Tank Platoon II
1998 — iPanzer '44
1999 — Armored Fist 3
1999 — Panzer Front
1999 — Gulf War: Operation Desert Hammer
1999 — Panzer Elite
2000 — Steel Beasts
2000 — Киллер Танк
2001 — Panzer Front bis.
2001 — Panzer Front Ausf.B
2002 — Operation Tiger Hunt
2003 — Tanktiks: The Impact (аркадный симулятор)
2003 — Armored Assault
2004 — Т-72: Балканы в огне
2005 — Т-72: Стремительный рейд
2005 — World War II Tank Commander
2006 — Panzer Elite Action: Fields of Glory
2007 — Panzer Elite Action: Dunes of War
2007 — Tank Combat
2007 — Стальная ярость: Харьков 1942
2007 — Т-34 против Тигра
2008 — Incognito: Episode 1
2008 — WWII Battle Tanks: T-34 vs. Tiger
2008 — Tank Combat: Танковый прорыв
2008 — Т-72: Стремительный рейд
2009 — Танки Онлайн
2010 — Zero Ballistics
2010 — Tank Ace
2010 — World of Tanks
2010 — Ground War Tanks
2011 — Steel Armor: Blaze of War
2012 — M4 Tank Brigade
2012 — War Thunder
2013 — Digital Combat Simulator: Combined Arms
2013 — Tank Domination
2014 — Steel Beasts Pro
2014 — World of Tanks Blitz
2015 — Armored Warfare: Проект Армата


== Гл. таксама ==
Камп’ютарная гульня


== Спасылкі ==
TankSim (англ.)(недаступная спасылка).  TankSim. — сайт, прысвечаны гульням у жанру танкавага сімулятара. Архівавана з першакрыніцы 18 жніўня 2000. Праверана 28 лістапада 2013.Танкавыя сімулятары (англ.)(недаступная спасылка).  MobyGames. — гульні ў жанру на сайце MobyGames. Архівавана з першакрыніцы 12 красавіка 2012. Праверана 28 лістапада 2013.Танкавыя сімулятары (руск.)(недаступная спасылка).  Absolute Games. — гульні ў жанру на сайце Absolute Games. Архівавана з першакрыніцы 1 красавіка 2009. Праверана 28 лістапада 2013.Танкавыя сімулятары (англ.)(недаступная спасылка).  CNET. — гульні ў жанры на сайце CNET. Архівавана з першакрыніцы 23 мая 2010. Праверана 20 сакавіка 2010.Гульні ў жанры «Танкавы сімулятар» (руск.)(недаступная спасылка).  Playform.net. — гульні ў жанры на сайце Playform.net. Архівавана з першакрыніцы 3 снежня 2013. Праверана 28 лістапада 2013.Tank simulation games (англ.).  Softonic. — гульні ў жанры, сабраныя ў спіс на сайце Softonic. Праверана 28 лістапада 2013.Tank sim games (англ.).  Listal. — гульні ў жанры. Праверана 28 лістапада 2013.Tank sim (англ.)(недаступная спасылка).  PC Gamer. — навіны па закліку «танкавы сімулятар» на сайце PC Gamer. Архівавана з першакрыніцы 3 снежня 2013. Праверана 28 лістапада 2013.Tank sim (англ.)(недаступная спасылка).  Rock, Paper, Shotgun. — навіны па закліку «танкавы сімулятар» на сайце Rock, Paper, Shotgun. Архівавана з першакрыніцы 13 чэрвеня 2017. Праверана 28 лістапада 2013.Танкавы сімулятар (руск.).  millitari.ru. — артыкул. Праверана 28 лістапада 2013.