revision: 1824964
title: "\u041C\u0430\u045E\u0437\u0430\u043B\u0435\u0439 \u0413\u0435\u043E\u0440\u0433\
  \u0456\u044F \u0414\u0437\u0456\u043C\u0456\u0442\u0440\u0430\u0432\u0430"
url: https://be.wikipedia.org/wiki/%D0%9C%D0%B0%D1%9E%D0%B7%D0%B0%D0%BB%D0%B5%D0%B9_%D0%93%D0%B5%D0%BE%D1%80%D0%B3%D1%96%D1%8F_%D0%94%D0%B7%D1%96%D0%BC%D1%96%D1%82%D1%80%D0%B0%D0%B2%D0%B0


---

Маўзалей Георгія Дзімітрава — помнік-пахавальня кіраўніка Балгарыі Георгія Дзімітрава. Пабудаваны ў 1949 годзе, архітэктары — Г. Аўчараў і Р. Рыбараў. Падарваны ў жніўні 1999 года.
Муміфікаванае цела Георгія Дзімітрава ў саркафагу, было змешчана ў спецыяльна пабудаваны маўзалей. Пасля падзення камуністычнага рэжыму ў Балгарыі, у 1990 годзе, партыя БСП (былая Балгарская камуністычная партыя) па просьбе сваякоў (паводле афіцыйнай версіі) прыняла рашэнне аб перапахаванні цела. Цела былога правадыра вынеслі з маўзалея тайна, позняй ноччу. 25 лютага 1992 года Абшчынскі савет Сафіі прыняў рашэнне знесці маўзалей як збудаванне, бо яно ідэалагічна і архітэктурна не пасуе цэнтру горада.
У жніўні 1999 года будынак падарвалі з пятай спробы, абломкі вывозіліся машынамі і разбіраліся на сувеніры. Сёння пра маўзалей у Сафіі нішто не нагадвае. Там, дзе ён стаяў — забетанаваная пляцоўка.
Цяпер дакументальныя кадры з маўзалеем можна ўбачыць у відэазале Музея сацыялістычнага мастацтва ў Сафіі.


== Спасылкі ==
 На Вікісховішчы ёсць медыяфайлы па тэме Маўзалей Георгія Дзімітрава