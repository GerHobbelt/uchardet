revision: 4437571
title: "\u0424\u043B\u0430\u0432\u0456\u0439 \u0420\u0443\u0444"
url: https://be.wikipedia.org/wiki/%D0%9C%D0%B5%D0%BB%D1%8C%D0%BA%D0%B0%D1%80%D1%82


---

Мелька́рт, Меліке́рт (ад грэч. Μελικέρτης, элінізаванае фінікійскае , Milk-Qart, «цар горада») — у фінікійскай рэлігіі і міфалогіі — бог-заступнік мараплаўства і горада Ціра, які атаясамляўся грэкамі з Гераклам. Шанаваўся ў Ціры і Фасасе. 
Спачатку быў богам прыроды, якая адраджаецца. Паводле сведчання  Менандра Эфескага свята Мелькарта адзначалі ў лютым-сакавіку . Пераказы называлі Мелькарта сынам Дэмара  і  Астарты , якога выгадавала казачная лань з меднымі нагамі. З самага нараджэння вёў непрымірымую барацьбу з богам смерці  Мотам. Перамог жахлівага змяя з сямю галовамі, адолеў пасланых Мотам львоў і грыфонаў (апошніх — з дапамогай свайго спадарожніка Эшмуна), перамог самага Мота, які ператвараўся ў вепрука і быка, пасля ўсё ж быў забіты Мотам, але адрадзіўся (дзякуючы Эшмун, які даў яму пачуць пах перапёлкі ), спусціўся ў царства мёртвых і вынес з яго душу паплечніка — з дапамогай багіні сонца.
Пазней Мелькарт і сам ператварыўся ў бога сонца і заступніка агню . Адпаведна зведала змены і легенда аб адраджэнні Мелькарта, які цяпер спальваў сябе ў свяшчэнным агні і набіраўся новай маладосці. У  Гадэсе, дзе нібыта існавала магіла Мелькарта  падчас свята ў яго гонар з горада выганялі ўсіх іншаземцаў і спальвалі выяву Мелькарта, які сядзеў на гіпакампе .
Гіпакамп ператварыўся ў спадарожніка Мелькарта з развіццём фінікійскага мараплаўства і ператварэннем Мелькарта на марскога бога. Тады ж з'явілася новая версія гібелі і адраджэння бога — нібыта Астарта з нованароджаным Мелькартам, якую перасладваў Мот, кінулася ў мора, але Мелькарт выплыў, ператварыўшыся ў дэльфіна. Гэта легенда была запазычана грэкамі (міф пра Мелікерта).
Мелькарт быў таксама богам горада  Цір (уласна, яго імя часта інтэрпрэтуюць як «ўладальнік Ціра», падобна да біблскай Баалат-Гебал ці сідонскага Ваал-Цыдона). Легенда аб заснаванні Ціра сцвярджала, што Мелькарт загадаў жыхарам ўзбярэжжа пабудаваць карабель (па ўзоры рыбы наўціл), пераплысці на Амбразійскія скалы, што блукалі ў моры, прынесці ахвяры і, калі скалы спыняцца, пабудаваць на іх горад . Іншая легенда прыпісвала Мелькарту (дакладней яго сабаку) адкрыццё пурпуру.
Ужо як абаронца Ціра Мелькарта ўшаноўвалі і як заступніка  каланізацыі (усе фінікійскія калоніі былі заснаваныя ціранамі). Пазней з'явіліся і пераказы аб плаванні гэтага бога на захад Міжземнага мора - да Гібралтара ), які самі фінікійцы называлі «слупамі Мелькарта» (адсюль, верагодна, і пайшла яго грэчаская назва Геркулесавы слупы), хоць, магчыма, што гэта назва тычылася не столькі Гібралтара, колькі вострава Кацінуса, дзе быў размешчаны храм Мелькарта, калоны якога былі выраблены з бронзы. Ёсць легенда, як яго статуя прыплыла на плыце з Ціра ў Эрыфры .
У класічную эпоху грэкі атаясамлялі Мелькарта з Гераклам. Лічылася, што «цірыйскі Геракл» быў пахаваны ў Іспаніі. У двухмоўным надпісе з Мальты імя Мелькарт перакладзена як Геракл-архегет . Паводле Менандра Эфескага, яго храм у Ціры узвёў цар Хіром . Герадот згадвае сваё наведванне цірскага храма Мелькарта, называючы яго храмам Геракла Цірскага. 


== Гл. таксама ==
Мелікерт


== Зноскі ==