revision: 3632642
title: "\u0411\u0435\u043D\u0436\u0430\u043C\u0456\u043D \u041C\u043E\u0442\u044D\u043B\
  \u044C\u0441\u0430\u043D"
url: https://be.wikipedia.org/wiki/%D0%91%D0%B5%D0%BD%D0%B6%D0%B0%D0%BC%D1%96%D0%BD_%D0%9C%D0%BE%D1%82%D1%8D%D0%BB%D1%8C%D1%81%D0%B0%D0%BD


---

Бенжамін (Бен) Рой Мотэльсан (англ.: Benjamin Roy Mottelson; 9 ліпеня 1926 г., Чыкага, ЗША) — дацкі фізік, які нарадзіўся ў ЗША, лаўрэат Нобелеўскай прэміі па фізіцы (1975), сумесна з Оге Борам і Леа Джэймсам Рэйнуотэрам, «за адкрыццё ўзаемасувязі паміж калектыўным рухам і рухам асобнай часціцы ў атамным ядры і развіццё тэорыі будовы атамнага ядра, якая базуецца на гэтай ўзаемасувязі ».


== Біяграфія ==
Моттельсон скончыў школу ў горадзе Ла-Гранж ў Ілінойсе. Ступень бакалаўра атрымаў у 1947 г. у універсітэце Перд'ю. Ступень доктара філасофіі (у галіне ядзернай фізікі) у 1950 годзе ў Гарвардскім універсітэце.
Па стыпендыі Шэлдана паехаў у Данію, дзе пачаў працаваць у галіне ядзернай фізікі. Мотэльсан, разам з Оге Борам, дапамог паказаць правільнасць тэорыі Джэймса Рэйнуотэра пра структуру атамнага ядра. Трое навукоўцаў атрымалі за гэтую працу Нобелеўскую прэмію па фізіцы.


== Зноскі ==