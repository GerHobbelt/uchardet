revision: 3255324
title: "\u041A\u0430\u0440\u0430 (\u0431\u0456\u044F\u043B\u043E\u0433\u0456\u044F\
  )"
url: https://be.wikipedia.org/wiki/%D0%9A%D0%B0%D1%80%D0%B0_(%D0%B1%D1%96%D1%8F%D0%BB%D0%BE%D0%B3%D1%96%D1%8F)


---

Кар́а — знешняя частка сцябла і кораня раслін, аддзеленая ад цэнтральнай часткі утваральнай тканкай (камбіем). Па кары ад лісця да каранёў і пладоў перамяшчаюцца пластычныя рэчывы. Кара абараняе расліну ад шкодных уздзеянняў навакольнага асяроддзя, у ёй адкладваюцца розныя пажыўныя рэчывы. Кару многіх раслін выкарыстоўваюць як лекавую сыравіну.

Па фактуры і малюнку кару падзяляюць на:

дрэвы з гладкай карой (бук, граб, айлант, вішня);
дрэвы з пласціністай карой (каштан, платан, эўкаліпт);
дрэвы з дробна-трашчыністай карой (груша, лірыядэндран, гінкга);
дрэвы з глыбока- трашчыністай карой (дуб звычайны, вярба белая).


== Будова ==
Паводле будовы адрозніваюць першасную і другасную кару. Першасная кара - складаецца з двух слаёў: каленхімы (слой пад перыдэрмай) - механічнай тканкі, парэнхімы першаснай кары (можа выконваць функцыю назапашвання). Другасная кара - (ці луб, флаэма). Тыповая будова лубу: сітападобныя трубкі, клеткі-спадарожнікі, лубяная парэнхіма і лубяныя валокны. Лубяныя валокны ўтвараюць слой, які завецца цвёрдым лубам; усе астатнія элементы ўтвараюць мяккі луб.