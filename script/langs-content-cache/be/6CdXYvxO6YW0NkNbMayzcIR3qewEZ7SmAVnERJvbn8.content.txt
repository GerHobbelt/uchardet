revision: 4284627
title: "\u041C\u0430\u0456\u043D\u0430 \u041F\u044F\u0442\u0440\u043E\u045E\u043D\u0430\
  \ \u041F\u0430\u045E\u043B\u0430\u0432\u0430"
url: https://be.wikipedia.org/wiki/%D0%9C%D0%B0%D1%96%D0%BD%D0%B0_%D0%9F%D1%8F%D1%82%D1%80%D0%BE%D1%9E%D0%BD%D0%B0_%D0%9F%D0%B0%D1%9E%D0%BB%D0%B0%D0%B2%D0%B0


---

Маіна Пятроўна Па́ўлава (нар. 29 красавіка 1929)  — вучоны ў галіне педыятрыі і гематалогіі, доктар медыцынскіх навук (1972), прафесар (1976).


== Біяграфія ==
Нарадзілася ў вёсцы Падмішнеўе (Сіроцінскі раён, Віцебская акруга, зараз у Шумілінскім раёне Віцебскай вобласці Беларусі). У 1948 годзе скончыла сярэднюю школу, у 1953 годзе — Мінскі медыцынскі інстытут (сучасны Беларускі дзяржаўны медыцынскі ўніверсітэт). У 1953—1957 гадах працавала педыятрам у горадзе Мінску. З 1957 года М. П. Паўлава ў Мінскім медыцынскім інстытуце. У 1957—1959 гадах навучалася ў аспірантуры пры кафедры дзіцячых хвароб, у 1959—1960 гадах старэйшы навуковы супрацоўнік, у 1960 годзе абараніла кандыдацкую дысертацыю на тэму «Кобальт, никель, медь и цинк в трубчатых костях плода человека» і атрымала ступень кандыдата медыцынскіх навук. У 1969—1975 гадах дацэнт кафедры. Абараніла доктарскую дысертацыю на тэму «Функция естественной радиоактивности в генезе лейкозов человека» і з 1975 г. прафесар 3-й кафедры дзіцячых хвароб, з 1986 г. — загадчык курсам гематалогіі. У 1979—1989 гадах М. П. Паўлава займала таксама пасаду галоўнага дзіцячага гематолага Міністэрства аховы здароўя БССР.


== Навуковая і грамадская дзейнасць ==
М. П. Паўлавай належаць навуковыя працы па праблемах абмену мікраэлементаў у арганізме, ролі радыеактыўных элементаў у парушэнні метабалізму і развіцці лейкозаў у дзяцей. Удзельнічала ў ліквідацыі наступстваў аварыі на Чарнобыльскай АЭС. Кіравала стварэннем Рэспубліканскага гематалагічнага цэнтра на базе 1-й гарадской клінічнай бальніцы Мінска.
Аўтар больш за 70 публікацый і шэрагу рацыяналізатарскіх прапаноў. Сярод апублікаванага:

Манаграфія «Лейкозы у детей» (Мінск, 1981);
Естественная радиоактивность скелета при лейкозах (1966);
Стронций-90 и кальций в скелете при лейкозах (1969);
Руководства по гематологическим болезням у детей (Мінск, 1988);
Морфоцитологические изменения в периферической крови у детей, проживающих в районах, загрязненных радионуклидами (1993).У 1976—1989 гадах М. П. Паўлава з’яўлялася старшынёй педагагічнага таварыства Мінскага медыцынскага інстытута.


== Узнагароды ==
У 1986 годзе ўзнагароджана ордэнам за ўдзел у арганізацыі эвакуацыі дзяцей пасля аварыі на Чарнобыльскай АЭС.


== Зноскі ==


== Літаратура ==
Паўлава Маіна Пятроўна // Беларуская энцыклапедыя: У 18 т. Т. 12: Палікрат — Праметэй / Рэдкал.: Г. П. Пашкоў і інш. — Мн. : БелЭн, 2001. — Т. 12. — 576 с. — 10 000 экз. — ISBN 985-11-0035-8. — ISBN 985-11-0198-2 (т. 12). — С. 202.
Павлова Майна Петровна: К 60-летию со дня рождения // Здравоохр. Белоруссии. — 1989. — N° 7. —С. 77.


== Спасылкі ==
Павлова Майя (Майна) Петровна (29.04.1929- )  (руск.) // Сайт Беларускага дзяржаўнага медыцынскага ўніверсітэта
Павлова, Маина Петровна (доктор медицинских наук ; род. 1929)  (руск.) // Нацыянальная бібліятэка Беларусі