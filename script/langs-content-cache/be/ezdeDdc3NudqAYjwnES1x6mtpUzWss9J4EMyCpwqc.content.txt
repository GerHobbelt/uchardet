revision: 4517868
title: '2020'
url: https://be.wikipedia.org/wiki/2020


---

2020 — высакосны год, пачаўся ў сераду.


== Падзеі ==


=== Студзень ===

3 студзеня — авіяўдар ВПС ЗША па міжнародным аэрапорце Багдада.
5 студзеня — Луіс Пара заняў пасаду спікера парламента Венесуэлы.
7 студзеня — Себасцьян Курц паўторна заняў пасаду Федэральнага канцлера Аўстрыі.
8 студзеня:
У рамках аперацыі «Пакутнік Сулеймані» КВІР Ірана здзейсніў ракетныя атакі амерыканскіх баз на тэрыторыі Ірака. У катастрофе Boeing 737 пад Тэгеранам загінулі 176 чалавек.
У Пекіне (Кітай) быў адкрыты помнік беларускаму літаратурнаму класіку Янку Купалу працы скульптара У Вэйшаня.
9 студзеня — у Лазане (Швейцарыя) адбылася цырымонія адкрыцця III Зімовых юнацкіх Алімпійскіх гульняў.
11 студзеня — у сувязі са смерцю султана Кабуса новым манархам Амана быў абвешчаны яго стрыечны брат Хайтэм бен Тарык Аль Саід.
15 студзеня — Урад Расіі на чале з Дзмітрыем Мядзведзевым падаў у адстаўку.
19 студзеня — Саміт па Лівіі ў Берліне.
20 студзеня — Прызначаныя новыя міністр абароны, начальнік Генштаба і дзяржсакратар Савета бяспекі Беларусі.
22 студзеня — Прэзідэнтам Грэчаскай Рэспублікі, упершыню прызначана жанчына Катэрына Сакелярапулю.
26 студзеня — Луіс Нірэнберг, амерыканскі матэматык.
28 студзеня — апублікаваны План ЗША па блізкаўсходнім урэгуляванні.
31 студзеня — Вялікабрытанія афіцыйна і канчаткова выйшла з Еўрапейскага Саюза.


=== Люты ===

2 лютага — серб Новак Джокавіч у восьмы раз выйграў Адкрыты чэмпіянат Аўстраліі па тэнісе.
5 лютага — Катастрофа Boeing 737 у Стамбуле.
6 лютага — завяршыўся працэс імпічмэнту прэзідэнта ЗША Дональда Трампа: ён быў апраўданы па ўсіх абвінавачваннях падчас галасавання ў Кангрэсе ЗША.
8 лютага:
Падчас стральбы ў Накханратчасіме (Тайланд) загінулі 26 чалавек.
Партыя Шын Фейн перамагла на парламенцкіх выбарах у Ірландыі.
9 лютага — у Лос-Анджэлесе ўручылі кінапрэмію «Оскар». Упершыню галоўную ўзнагароду атрымаў неангламоўны фільм — паўднёвакарэйская стужка «Паразіты» рэжысёра Пон Джун Хо. 
18 лютага — пераможцам прэзідэнцкіх выбараў, якія адбыліся ў Афганістане ў канцы верасня 2019 года, афіцыйна аб’яўлены Ашраф Гані.
19 лютага — у нямецкім горадзе Ганау ў двух кальянных кафэ былі расстраляныя 9 чалавек.
22 лютага — «Мова Фэст» у Мінску прымеркаваны да Міжнароднага дня роднай мовы.
23 лютага — на чэмпіянаце свету па біятлоне ў Антхольцы (Італія) нарвежка Мартэ Олсбю-Ройселан стала 5-разовай чэмпіёнкай.
25 лютага — Смітсанаўскі інстытут (ЗША) перадаў звыш двух мільёнаў выяў прадметаў з музейных калекцый у грамадскі набытак.
29 лютага:
ЗША і афганскі рух «Талібан» у Досе (Катар) падпісалі мірнае пагадненне, якое прадугледжвала вывад замежных войскаў з Афганістана і заключэнне перамір’я.
Грамадскі транспарт у Люксембургу стаў бясплатным.


=== Сакавік ===
1 сакавіка — Турцыя афіцыйна абвясціла пра пачатак аперацыі «Вясновы шчыт» на тэрыторыі Сірыі.
4 красавіка — Вярхоўная Рада Украіны адправіла ў адстаўку прэм’ер-міністра Аляксея Ганчарука і яго ўрад.
9 сакавіка — у Нідэрландах пачаўся суд па справе аб катастрофе Boeing-777 Малайзійскіх авіяліній у 2014 годзе.
11 сакавіка — амерыканскага кінапрадзюсара Харві Вайнштэйна прысудзілі да 23 гадоў турмы па абвінавачванні ў сексуальным гвалце.
24 сакавіка — Летнія Алімпійскія гульні 2020 у Токіа былі перанесены на 2021 год.
25 сакавіка — беларускі пісьменнік з Польшчы Міхал Андрасюк абвешчаны лаўрэатам літаратурнай прэміі «Гліняны Вялес».
27 сакавіка — Паўночная Македонія ўступіла ў НАТА.


=== Красавік ===
4 красавіка — У Чарнобыльскай зоне адчужэння пачаліся буйныя лясныя пажары.
7 красавіка — ад палу сухой травы згарэла большая частка вёскі Нарчы (Шчучынскі раён).
18 красавіка — У Новай Шатландыі пачаўся шэраг забойстваў і нападаў, падчас якіх загінулі па меньшай меры 23 чалавекі.
24 красавіка — Вярхоўны суд Саудаўскай Аравіі прыняў рашэнне адмяніць пакаранне бізунамі, якое прадугледжвала заканадаўства.
26 красавіка — затушаны лясныя пажары ў Бебжанскім нацыянальным парку (Польшча), што трывалі амаль тыдзень.
27 красавіка — на фоне двоеўладдзя і грамадзянскай вайны фельдмаршал Халіф Хафтар абвясціў аб пераходзе ўлады ў Лівіі ад Палаты прадстаўнікоў да арміі.
29 красавіка — набліжэнне астэроіда (52768) 1998 OR2 да Зямлі.


=== Май ===

2 мая — указам Прэзідэнта Казахстана Касым-Жамарта Такаева спынены паўнамоцтвы спікера Сената Дарыгі Назарбаевай.
3 мая — супрацоўнікі амерыканскай прыватнай ваеннай кампаніі ажыцявілі няўдалую спробу захопа ўлады ў Венесуэле.
5 мая — сутычка на мяжы справакавала інда-кітайскі памежны канфлікт.
7 мая — былы прэзідэнт Грузіі Міхаіл Саакашвілі стаў кіраўніком Выканаўчага камітэта рэформ ва Украіне.
15 мая — Славенія стала першай краінай у Еўропе, якая аб’явіла аб афіцыйным спыненні эпідэміі COVID-19 на сваёй тэрыторыі.
16 мая — у Францыі арыштаваны Фелісьен Кабуга, адзін з галоўных абвінавачаных у датычнасці да генацыду ў Руандзе.
22 мая — 97 чалавек загінулі ў авіяцыйнай катастрофе самалёта Airbus A320 пад Карачы (Пакістан).
24 мая — Фінальны матч за Кубак Беларусі па футболе 2019/2020 адбыўся ў Мінску на стадыёне «Дынама». ФК БАТЭ атрымаў перамогу над Дынама-Брэст.
25 мая — забойства паліцэйскім афраамерыканца ў штаце Мінесота справакавала масавыя пагромы і беспарадкі.
29 мая — Уцечка дызельнага паліва ў Нарыльску.
30 мая — кампанія SpaceX у супрацоўніцтве з NASA адправіла на Міжнародную касмічную станцыю двух амерыканскіх астранаўтаў.


=== Чэрвень ===

4 чэрвеня — новым прэм’ер-міністрам Беларусі прызначаны Раман Галоўчанка, напярэдадні ўрад на чале з Сяргеем Румасам адпраўлены ў адстаўку.
8 чэрвеня — пратэстоўцы амерыканскага Сіэтла захапілі частку горада і абвясцілі аб стварэнні аўтаномнай зоны.
12 чэрвеня — у Атланце (ЗША) пры аказанні супраціву паліцыі забіты Рэйшард Брукс.
15 чэрвеня — Праўленнем Нацыянальнага банка Рэспублікі Беларусь без ведама акцыянераў прызначана новае кіраўніцтва «Белгазпрамбанка» на чале з Надзеяй Ермаковай.
20 чэрвеня — у в. Боркі (Кіраўскі раён) адкрыты мемарыяльны комплекс памяці спаленых вёсак Магілёўскай вобласці.
21 чэрвеня — кольцападобнае сонечнае зацьменне назіралася ў Афрыцы, Паўднёвай і Усходняй Азіі.
23 чэрвеня — былога прэзідэнта Кыргызстана Алмазбека Атамбаева прысудзілі да 11 гадоў і 2 месяцаў пазбаўлення волі за карупцыю.
24 чэрвеня — здарыўся крызіс у сістэме водазабеспячэння Мінска.
25 чэрвеня — пачалося Агульнарасійскае галасаванне па папраўкам да Канстытуцыі Расіі.
30 чэрвеня — пада Ржэвам урачыста адкрыты мемарыял Савецкаму салдату.


=== Ліпень ===

3 ліпеня:
Камета C/2020 F3 (NEOWISE) прайшла свой перыгелій, яна была адным з самых яркіх аб’ектаў на небасхіле ў Паўночным паўшар’і Зямлі ў ліпені 2020 года.
Жан Кастэкс прызначаны новым прэм’ер-міністрам Францыі.
12 ліпеня:
Другі тур прэзідэнцкіх выбараў у Польшчы: дзеючы лідар дзяржавы Анджэй Дуда перамог.
На мяжы Арменіі і Азербайджана адбылося ўзброенае сутыкненне.
15 ліпеня — у выніку кібератакі былі ўзламаныя шэраг топ-акаўнтаў на Twitter.
19 ліпеня:
ААЭ адправілі свой міжпланетны зонд «Аль-Амаль» да Марса.
У Сірыі прайшлі парламенцкія выбары.
21 ліпеня — тэрарыст здзейсніў захоп закладнікаў у Луцку.
23 ліпеня — Кітайская аўтаматычная міжпланетная станцыя «Цяньвэнь-1» запушчана да Марса.
27 ліпеня — Вярхоўны суд Рэспублікі Беларусь прысудзіў былога кіраўніка Службы бяспекі Прэзідэнта Андрэя Уцюрына да 12 гадоў пазбаўлення волі за хабар.


=== Жнівень ===

2 жніўня:
Будынак Дома губернатара ў Мінску адкрыўся пасля рэстаўрацыі.
Махамед Ірфаан Алі заступіў на пасаду прэзідэнта Гаяны.
4 жніўня — два моцныя выбухі адбыліся ў порце Бейрута (Ліван).
7 жніўня — крушэнне самалёта Boeing 737-8NG авіакампаніі Air India пры пасадцы ў індыйскім горадзе Кажыкодэ. Загінулі 20 чалавек.
8 жніўня — раскалоўся апошні некрануты канадскі шэльфавы ледавік Мілн, страціўшы 43 % свайго аб’ёму (каля 80 км²).
9 жніўня — у Беларусі адбыліся прэзідэнцкія выбары, пасля абвяшчэння вынікаў якіх пачынаюцца масавыя пратэсты.
16 жніўня:
Самы масавы пратэст у гісторыі Беларусі «Марш за свабоду» на якім было каля 300 000 чалавек.
Роні О’Саліван стаў шасціразовым чэмпіёнам свету па снукеры.
19 жніўня — на фоне пратэстаў і ўзброенага паўстання прэзідэнт Малі Ібрагім Бубакар Кейта сышоў у адстаўку.
20 жніўня — Аляксея Навальнага, расійскага апазіцыйнага лідара, шпіталізавалі з атручваннем у Омскую бальніцу. Крыху пазней, яго перавезлі ў берлінскую клініку «Шарытэ».
28 жніўня — Сіндза Абэ, прэм’ер-міністр Японіі, абвясціў пра адстаўку з прычыны кепскага здароўя.
29 жніўня — у Мінску адбыўся «Жаночы марш свабоды»
31 жніўня:
На пасаду прэм’ер-міністра Лівана прызначаны Мустафа Адзіб.
У сталіцы ААЭ Абу-Дабі адбыўся выбух у кавярні, загінулі 2 чалавекі
Краіны Прыбалтыкі ўвялі санкцыі супраць прадстаўнікоў беларускіх уладаў, у тым ліку Аляксандра Лукашэнкі


=== Верасень ===

3 верасня — у Судане адбылася найбуйнейшая паводка ў гісторыі краіны.
4 верасня
Святлана Ціханоўская выступіла перад Саветам Бяспекі ААН.
Прэзідэнт Сербіі Аляксандр Вучыч наведаў ЗША, дзе пры пасярэдніцтве Дональда Трампа заключыў пагадненне аб эканамічным супрацоўніцтве з Рэспублікай Косава.
6 верасня — «Цмокі-Мінск» сталі чэмпіёнамі Беларусі па баскетболе ў дванаццаты раз.
7 верасня — зняволена член Каардынацыйнай рады Марыя Калеснікава, наступнай раніцай яе няўдала спрабавалі вывезці з Беларусі.
13 верасня — адзіны дзень галасавання ў Расіі.
15 верасня:
былі заключаны ізраільска-эмірацкі і бахрэйнска-ізраільскі мірныя дагаворы.
адбываюцца пажары у ЗША.
16 верасня — у сувязі з адстаўкай Сіндза Абэ пост прэм’ер-міністра Японіі заняў Ёсіхідэ Суга.
21 верасня — прызначаны новыя рэктары Акадэміі кіравання пры Прэзідэнце Беларусі, БДМУ, ГДМУ, ГрДМУ.
25 верасня — крушэнне самалёта Ан-26 ВПС Украіны пад горадам Чугуівам. Загінула 26 чалавек.
26 верасня — прэм’ер-міністр Лівана Мустафа Адзіб сышоў у адстаўку.
27 верасня — пачаліся ўзброеныя сутыкненні ў Нагорным Карабаху.
30 верасня
ва Украіне была забітая Санвер Нікаэло, супрацоўніца пасольства ЗША ў Кіеве.
Паміж Трампам і Байдэнам прайшлі перадвыбарчыя дэбаты.


=== Кастрычнік ===

1 кастрычніка
Самы папулярны беларускі партал навінаў TUT.BY быў пазбаўлены акрэдытацыі.
ЕС пачынае судовы працэс супраць Вялікабрытаніі, абвінавачваючы яе ў парушэнні міжнароднага права шляхам адмены раздзелаў пагаднення аб выхадзе з Brexit.
2 кастрычніка — у Ніжнім Ноўгарадзе журналістка Ірына Славіна падпаліла сябе каля будынка МУС РФ.
3 кастрычніка — у Германіі 30-годдзе ўз’яднання.
4 кастрычніка:
Рэферэндум аб незалежнасці Новай Каледоніі.
у Кыргызстане прайшлі парламенцкія выбары.
6 кастрычніка — у Кыргызстане ЦВК адмяніў вынікі парламенцкіх выбараў пасля аднаго дня пратэстаў.
10 кастрычніка — Арменія і Азербайджан ўзгаднілі спыненне канфлікту ў Нагорным Карабаху.
11 кастрычніка:
Іспанец Рафаэль Надаль выйграў 13-ы тытул адкрытага чэмпіянату Францыі па тэнісе.
Прэзідэнт Таджыкістана Эмамалі Рахмон, які кіруе краінай з 1992 года, пераабраны на пяты тэрмін, набраўшы на выбарах амаль 91 %. Эмамалі Рахмон пакіруе Таджыкістанам яшчэ 7 гадоў.
«Лос-Анджэлес Лэйкерс» сталі чэмпіёнамі НБА ў сезоне 2019—2020. У фінале яны перамаглі «Маямі Хіт».
13 кастрычніка — У ходзе прэзентацыі кампанія Apple прадставіла смартфоны серыі iPhone 12
15 кастрычніка:
Прэзідэнт Кыргызстана Сааранбай Жээнбекаў абвясціў аб адстаўцы.
Галоўны прыз літаратурнай прэміі імя Ежы Гедройца атрымаў Сяргей Дубавец за кнігу «Тантамарэскі».
18 кастрычніка:
На прэзідэнцкіх выбарах у Балівіі перамагае Луіс Арсе, які атрымаў 52,4 % галасоў.
Скончаны тэрмін дзеяння зброевае эмбарга ААН на пастаўку ўзбраенняў Ірану.
20 кастрычніка — Суд Цэнтральнага раёна Мінска прызнаў інфармацыйны канал NEXTA-Live і лагатып NEXTA экстрэмісцкімі матэрыяламі.
21 кастрычніка — Папа Рымскі Францыск стаў першым пантыфікам, які падтрымаў аднаполыя саюзы. Гэтую заяву ён зрабіў газеце Il Corriere della Sera.
22 кастрычніка
Прэмію імя Сахарава за 2020 год атрымала Каардынацыйная рада Беларусі.
Канстытуцыйны суд Польшчы ўвёў забарону на аборты. Забаронена перарываць цяжарнасць нават па медыцынскіх паказчыках. Пачаліся пратэсты.
25 кастрычніка — мясцовыя выбары ва Украіне.
23 кастрычніка
бакі лівійскага канфлікту дасягнулі мірнага ўрэгулявання.
прэм’ера амерыканскага тэлесерыяла «Ход каралевы» пра шлях дзяўчынкі-сіраты да шахматнай славы.
26 кастрычніка — З-за заканчэння тэрміну выканання «Народнага ўльтыматуму» ў розных частках Беларусі пачаліся страйкі на прадпрыемствах і ўніверсітэтах.
27 кастрычніка — ракетны ўдар па Бардзе (Азербайджан).
29 кастрычніка — у Ніцы здзейснены тэракт у рымска-каталіцкім саборы Нотр-Дам-дэ-Ніца.
30 кастрычніка — на захадзе Турцыі адбылася землетрасенне магнітудай ад 6,6 да 6,9 балаў. Эпіцэнтр знаходзіўся ў Эгейскім моры за 17 км ад раёна Сэферіхісар у Ізміры.
31 кастрычніка — Прэзідэнцкія выбары ў Кот-д’Івуары, на якіх дзеючых кіраўнік дзяржавы Аласан Уатара набраў 100 % галасоў. BBC News Africa паведамляе што, на выбарчых участках знаходзіліся ваенныя якія ўжывалі стрэльбы для ціску на людзей.


=== Лістапад ===

1 лістапада — пачатак прэзідэнцкіх выбараў у Малдове. У першым туры перамогу атрымала Мая Санду з 36% галасоў.
2 лістапада — падчас тэракта ў сінагозе ў Вене (Аўстрыя) гінуць 6 чалавек.
3 лістапада:
Прэзідэнцкія выбары ў ЗША.
Першы энергаблок Беларускай АЭС уключаны ў энергасістэму краіны.
Прах Змітрака Бядулі перапахавалі на Усходніх могілках Мінска.
5 лістапада:
Міністэрства культуры Беларусі адмяніла 27-ы Мінскі міжнародны кінафестываль «Лістапад».
Прэзідэнт Косава Хашым Тачы сышоў у адстаўку на фоне абвінавачанняў у ваенных злачынствах. Яго затрымалі ў Гаазе.
Пачынаецца Тыграйскі канфлікт.
6 лістапада — у Мінску ўрачыста адкрыліся першыя 4 станцыі трэцяй лініі метро.
8 лістапада — Скончаны падлік галасоў на выбарах у ЗША. Прэзідэнтам стаў Джо Байдэн ад партыі дэмакратаў.
10 лістапада — Арменія і Азербайджан, пры пасрэдніцтве Расіі, падпісалі пагадненне аб спыненні ваенных дзеянняў у Нагорным Карабаху.
12 лістапада — у Мінску памёр збіты, верагодна супрацоўнікамі беларускіх дзяржаўных структур, Раман Бандарэнка з плошчы Перамен.
14 лістапада — паведамлена аб выяўленні на тэрыторыі Сакары ў Егіпце шматлікіх старажытных саркафагаў з муміямі і пазалочаных статуй.
15 лістапада — адбыўся другі тур прэзідэнцкіх выбараў у Малдове. Перамогу атрымала Мая Санду з 57% галасоў.
18 лістапада — Pfizer і BioNTech завяршаюць выпрабаванні сваёй вакцыны ад COVID-19 агульнай эфектыўнасцю 95% без пабочных эфектаў.
22 лістапада — Біскуп Пінскі Антоній Дзям’янка асвяціў адбудаваны касцёл Найсвяцейшай Тройцы ў Воўчыне.
23 лістапада — вакцына AZD1222 кампаніі AstraZeneca, распрацаваная ў супрацоўніцтве з Оксфардскім універсітэтам, даказала сваю эфектыўнасць у абароне ад COVID-19 на 70%. Эфектыўнасць можа быць павышана да 90%, калі за пачатковай палавіннай дозай варта поўная доза праз месяц, заснаваная на прамежкавых дадзеных.
24 лістапада:
Шэсць краін далучыліся да другога пакету санкцый Еўрасаюза супраць беларускіх чыноўнікаў, сярод якіх А. Лукашэнка.
Кітай запусціў на месяц зонд «Чан’э-5».
25 лістапада — Пасля трох месяцаў улады разблакавалі сайт «Нашай нівы», першы з сотні забароненых рэсурсаў.
27 лістапада — Паблізу Тэгерана забіты вядучы іранскі навуковец-ядзершчык Махсен Фахрызадэ.
29 лістапада — Дзіцячае Еўрабачанне — 2020 у Польшчы.


=== Снежань ===

1 снежня — У Швейцарыі легалізаваныя аднаполыя шлюбы, тым самым стаўшы 30 краінай у свеце, дзе яны складаюцца.
2 снежня — Вялікабрытанія сцвярджае вакцыну Pfizer BNT162b2, стаўшы першай краінай у свеце, якая зрабіла гэта.
7 снежня — Міжнародны алімпійскі камітэт часова забараніў для ўсіх членаў выканаўчага камітэта НАК Беларусі на чале з Аляксандрам Лукашэнкам удзел у сваіх мерапрыемствах.
10 снежня:
Абраны прэзідэнт ЗША Джозеф Байдэн і яго напарніца па перадвыбарнай гонцы Камала Харыс названы ўладальнікамі звання «Чалавек года» па версіі часопіса «Time».
Лаўрэаткай прэміі «Людзі Свабоды — 2020» стала Ніна Багінская.
10 снежня–22 снежня — Чэмпіянат свету па спартыўнай барацьбе ў Сербіі.
12 снежня — Аабылася 33-я цырымонія прысуджэння Еўрапейскай кінапрэміі. Найлепшым еўрапейскім фільмам прызнана карціна Томаса Вінтэрберга «Запой».
14 снежня — поўнае сонечнае зацьменне назіралася ў Чылі і Аргенціне.
16 снежня — курс Bitcoin упершыню перавысіў 20 000 амерыканскіх долараў.
17 снежня — найлепшым футбалістам года па версіі ФІФА названы Роберт Левандоўскі.
21 снежня — Злучэнне на небе Сатурна і Юпітэра.
22 снежня — Форвард «Барселоны» Ліянель Месі стаў найлепшым бамбардзірам у гісторыі футбола па галах за адзін клуб.
24 снежня — Мая Санду заступіла на пасаду Прэзідэнта Малдовы.
24 снежня — Мітрапаліт Тадэвуш Кандрусевіч пасля трох месяцаў выгнання вяртаецца ў Беларусь.
29 снежня — землятрасенне ў Пятрыне (Харватыя).
30 снежня — у аэрапорце Адэна тэрарысты ажыццявілі няўдалую атаку на членаў кабінета міністраў Емена.


== Нарадзіліся ==


== Памерлі ==

3 студзеня: Касем Сулеймані — камандуючы атрадам «Кодс» іранскага Корпуса Вартавых Ісламскай рэвалюцыі.
10 студзеня: Кабус бен Саід — султан Амана.
25 лютага: Хосні Мубарак — егіпецкі дзяржаўны дзеяч, прэзідэнт Егіпта (1981—2011).
31 сакавіка: Віктар Мікалаевіч Дашкевіч — беларускі акцёр.
10 жніўня: Аляксандр Валер’евіч Тарайкоўскі — удзельнік пратэстаў у Беларусі.
20 лістапада: Віктар Сцяфанавіч Цітоў — беларускі этнограф.


== Зноскі ==


== Спасылкі ==