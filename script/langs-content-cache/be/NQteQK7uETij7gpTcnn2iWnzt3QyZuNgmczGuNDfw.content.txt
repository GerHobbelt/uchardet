revision: 4179551
title: "\u0406\u0432\u0430\u043D \u0428\u0432\u0435\u0434\u0430\u045E"
url: https://be.wikipedia.org/wiki/%D0%86%D0%B2%D0%B0%D0%BD_%D0%9C%D1%96%D1%85%D0%B0%D0%B9%D0%BB%D0%B0%D0%B2%D1%96%D1%87_%D0%A0%D0%B0%D0%BF%D0%BD%D1%8F-%D0%90%D0%B1%D0%B0%D0%BB%D0%B5%D0%BD%D1%81%D0%BA%D1%96


---

Князь Іван Міхайлавіч Рапня-Абаленскі (? — 1523) — баярын і ваявода на службе ў маскоўскіх князёў Івана III і Васіля III, родапачынальнік князёў Рапніных-Абаленскіх. Падчас ваяводства ў Пскове ў 1509 годзе атрымаў мянушку «Знойдзены» (руск.: Найден).


== Біяграфія ==
Іван Рапня быў чацвёртым з пяці сыноў князя Міхаіла Абаленскага, трэцяга сына Івана Канстанцінавіча, удзельнага князя Абаленскага.
У 1491 годзе разам з князем Пятром Абаленскі і царэвічам Салтаганам удзельнічаў у паходзе маскоўскага войска, дасланага на дапамогу саюзніку, крымскага хана Менглі-Гірэя, супраць войскаў Вялікай Арды пад камандаваннем Саід-Ахмада і Шэйх-Ахмеда. Даведаўшыся, што маскоўскае войска знаходзіцца на берагах Данца, ардынскія царэвічы адышлі.
У 1492 годзе падчас паходу Івана III супраць шведаў, ён быў дваранінам, а потым ваяводам вартавога палка.
У 1493—1494 гадах ваявода перадавога палка ў паходзе на Вязьму. У 1494 годзе частаваў паслоў Вялікага Князя Літоўскага Аляксандра на прыёме ў Івана III.
У 1496 годзе ваявода перадавога палка ў паходзе супраць шведаў.
У 1500 годзе прысутнічаў на шлюбе князя Васіля Холмскага з дачкой Івана III. Ваявода перадавога палка ў паходзе пад Пуціўль і Бранск.
У 1502 годзе ваявода левай рукі пры няўдалай аблозе Смаленска.
У 1506 годзе ваявода левай рукі ў паходзе на Казань.
У 1508 годзе ваявода перадавога палка пры паходзе да Дарагабужа.
У 1509 годзе ваявода вартавога палка. Па даручэнні Васіля III, разам з ноўгарадскімі намеснікамі Даніілам Шчэняй і Рыгорам Давыдавым, падпісаў у Ноўгарадзе мірны дагавор з Лівонскімі пасламі. З гэтага года ён становіцца намеснікам у Пскове замест князя Пятра Васільевіча Вялікага. Пскавічы празвалі яго «Знойдзены» (руск.: Найден), так як ён не заехаў у горад у адпаведнасці са звычаямі, а быў імі знойдзены ўжо ў сваёй рэзідэнцыі. Да яго ў пскавічоў было шмат прэтэнзій і яны ў канцы 1509 год скардзіліся на Рапню Васілю III, але апошні арыштаваў усіх знакамітых людзей Пскова, прадставіў гэта як бунт і скарыстаўся выпадкам для разгону веча, высылкі вечавога звона і ліквідацыі рэшткаў Пскоўскай незалежнасці.
У 1511—1512 гадах быў ваяводам перадавога палка пры паходзе Васіля III на Смаленск.
У 1513 годзе атрымаў баярскае званне. У чарговым паходзе князь Васіль адправіў наперад пад Смаленск вялікую частку войска пад камандаваннем Рапні і акольнічага Андрэя Сабурава. У адкрытай бітве літоўскія войскі з Смаленску былі разбіты.
Пасля 1513 года і да яго смерці ў 1523 годзе звестак пра яго ў летапісах няма.


== Зноскі ==


== Літаратура ==
Зимин А. А. Формирование боярской аристократии в России во второй половине XV — первой трети XVI в. — М.: Наука, 1988. — 350 с — 16 000 экз. — ISBN 5-02-009407-2.
Лихач Е. Оболенский, Иван Михайлович (Репня) // Русский биографический словарь : в 25 томах. — СПб.—М., 1896—1918.
Рудаков В. Е. Репнины // Энциклопедический словарь Брокгауза и Ефрона : в 86 т. (82 т. и 4 доп.). — СПб., 1890—1907.