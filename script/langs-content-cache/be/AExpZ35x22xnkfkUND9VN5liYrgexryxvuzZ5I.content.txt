revision: 4410346
title: "\u0410\u0440\u0433\u0430\u043D\u0456\u0437\u0430\u0446\u044B\u044F \u0430\u043C\
  \u0435\u0440\u044B\u043A\u0430\u043D\u0441\u043A\u0456\u0445 \u0434\u0437\u044F\u0440\
  \u0436\u0430\u045E"
url: https://be.wikipedia.org/wiki/%D0%90%D1%80%D0%B3%D0%B0%D0%BD%D1%96%D0%B7%D0%B0%D1%86%D1%8B%D1%8F_%D0%B0%D0%BC%D0%B5%D1%80%D1%8B%D0%BA%D0%B0%D0%BD%D1%81%D0%BA%D1%96%D1%85_%D0%B4%D0%B7%D1%8F%D1%80%D0%B6%D0%B0%D1%9E


---

Арганізацыя амерыканскіх дзяржаў (ААД (OAS); ісп.: Organización de los estados americanos, англ.: Organization of American states, фр.: Organisation des États américains, парт.: Organização dos Estados Americanos) — міжнародная арганізацыя, створаная 30 красавіка 1948 года на 9-й Міжамерыканскай канферэнцыі ў Багаце (Калумбія) на базе Панамерыканскага саюза, які існаваў з 1889 года.
Штаб-кватэра размешчана ў Вашынгтоне. Рабочыя мовы — іспанская, англійская, французская і партугальская.
Вышэйшыя органы — Генеральная асамблея, Пастаянны савет, Кансультатыўная нарада міністраў замежных спраў, Генеральны сакратарыят.


== Гісторыя ==
Арганізацыя амерыканскіх дзяржаў з'яўляецца найстарэйшай рэгіянальнай арганізацыяй у свеце, пачынаючы з Першай міжнароднай канферэнцыі амерыканскіх дзяржаў, якая праходзіла ў Вашынгтоне. На гэтай сустрэчы было ўхвалена стварэнне Міжнароднага саюза амерыканскіх рэспублік, і была падрыхтавана глеба для стварэння сеткі палажэнняў і ўстаноў, якія сталі вядомыя як Усеамерыканская сістэма.
ААД з'явілася на свет у 1948 годзе з падпісання ў Багаце, Калумбія, Статуту ААД, які набыў моц у снежні 1951 года.
Краіны, якія атрымалі незалежнасць пасля 1948 года, звычайна прымаліся ў ААД па меры атрымання незалежнасці, за выключэннем Канады, якая ўступіла ў ААД толькі ў 1990 годзе, і Гаяны, прынятай у 1991 (праз 25 гадоў пасля атрымання незалежнасці; як і Канада, Гаяна з'яўляецца членам Брытанскай Садружнасці). Гаяна на сёння з'яўляецца апошняй краінай, прынятай у ААД.
Да 1962 г. Куба як член ААД брала ўдзел у яе працы, але пасля пераходу Кубы на сацыялістычны шлях развіцця кіраўніцтва ААД злічыла гэта несумяшчальным з сістэмай калектыўнай бяспекі Амерыкі і прыпыніла членства ўрада Кубы ў арганізацыі; Куба і краіны савецкага блока злічылі гэта рашэнне незаконным. У 2000-я гады кіраўніцтва Кубы неаднаразова выступала з прапановамі аднаўлення членства ў ААД. Рашэнне пра прыпыненне ўдзелу Кубы было адменена 3 чэрвеня 2009, аднак сама Куба адмовілася вярнуцца ў ААД.
На Генеральнай асамблеі ААД у красавіку 1971 года заснаваны інстытут пастаянных назіральнікаў ААД; на канец 2009 года гэты статус маюць ЕС і 62 дзяржавы, у тым ліку Расія, Украіна, Казахстан, Азербайджан, Грузія і Арменія.
4 ліпеня 2009 года ўрад Гандураса , які прыйшоў у выніку ваеннага перавароту, абвясціў пра дэнансацыю хартыі ААД і неадкладны выхадзе сваёй краіны з гэтай арганізацыі. Раней, 2 ліпеня, кіраўніцтва ААД запатрабавала на працягу 72-х гадзін вярнуць уладу ў краіне прэзідэнту Мануэлю Селаю, пагражаючы ў адваротным выпадку выключыць Гандурас з арганізацыі. 1 чэрвеня 2011 года, пасля таго, як Селая і дзеючы прэзідэнт Гандураса Парфірыа Лоба заключылі пагадненне аб нацыянальным прымірэнні, членства Гандураса ў ААД было адноўлена.


== Мэты і кірункі ==
Арганізацыя была створана ў мэтах дасягнення міру сярод яго дзяржаў-членаў, як гэта прадугледжана ў артыкуле 1 Статуту: 

Сёння, ААД аб'ядноўвае ўсе 35 незалежных дзяржаў Паўночнай і Паўднёвай Амерыкі і з'яўляецца галоўнай палітычнай, юрыдычнай і сацыяльнай сілай у паўшар'і.
Арганізацыя выкарыстоўвае чатыры кірункі для эфектыўнага ажыццяўлення сваёй асноўнай мэты, зыходзячы з яе асноўных прынцыпаў: дэмакратыі, правоў чалавека, бяспекі і развіцця.


== Дзяржавы-члены ==
Антыгуа і Барбуда
Аргенціна
Багамскія астравы
Балівія
Барбадас
Беліз
Бразілія
Венесуэла
Гаіці
Гандурас
Гаяна
Гватэмала
Грэнада
Дамініка
Дамініканская Рэспубліка
ЗША
Калумбія
Канада
Коста-Рыка
Куба
Мексіка
Нікарагуа
Панама
Парагвай
Перу
Сальвадор
Сент-Вінсент і Грэнадзіны
Сент-Кітс і Невіс
Сент-Люсія
Сурынам
Трынідад і Табага
Уругвай
Чылі
Эквадор
Ямайка


== Зноскі ==


== Спасылкі ==
Сайт арганізацыі (англ.) (ісп.) (фр.) (парт.)