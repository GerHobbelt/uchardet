revision: 4513054
title: "...Ready for It? (\u043F\u0435\u0441\u043D\u044F \u0422\u044D\u0439\u043B\u0430\
  \u0440 \u0421\u0432\u0456\u0444\u0442)"
url: https://be.wikipedia.org/wiki/...Ready_for_It%3F_(%D0%BF%D0%B5%D1%81%D0%BD%D1%8F_%D0%A2%D1%8D%D0%B9%D0%BB%D0%B0%D1%80_%D0%A1%D0%B2%D1%96%D1%84%D1%82)


---

«…Ready for It?»  (бел. «...Падрыхтаваны да гэтага?») — песня амерыканскай спявачкі Тэйлар Свіфт з шостага студыйнага альбома «Reputation». Песня была выпушчана ў якасці прома-сінгла 3 верасня 2017 года на лэйбле Big Machine Records і атрымала шырокі поспех у хіт-парадах і па колькасці продажаў. 24 кастрычніка кампазіцыя стала паўнапраўным сінглам, а праз тры дні адбыўся рэліз відэакліпа, які за першы дзень набраў 17,5 мільёнаў праглаядаў на YouTube.
Трэк дасягнуў 4 радка ў галоўным хіт-парадзе ЗША «Billboard» Hot 100, заняў 3 месца ў хіт-парадзе Аўстраліі, дзе мае плацінавую сертыфікацыю, дабраўся да 7 пазіцыі ў Вялікабрытаніі і 11 у Канадзе, дзе мае залатую сертыфікацыю.
Песня атрымала пераважна станоўчыя водгукі ад музычных выданняў і крытыкаў.


== Інфармацыя ==
Свіфт упершыню паказала частку сінгла 2 верасня 2017 года. У той жа дзень яна абвясціла, что трэк уваходзіць у склад яе новага студыйнага альбома, і пацвердзіла яго рэліз у якасці прома-сінгла. Ужо 3 верасня песня стала даступная для лічбавай загрузкі ў рамках прадзаказу лонгплея «Reputation». Дзякуючы вялікай папулярнасці 24 кастрычніка кампазіцыя трапіла на радыё ў якасці паўнапраўнага сінгла. Праз тры дні адбыўся рэліз відэакліпа, знятага Джосэфам Канам, які за першы дзень набраў 17,5 мільёнаў праглаядаў на YouTube.
«...Ready for It?» спалучае шматлікія музычныя стылі, сярод якіх поп, электронная музыка, электрапоп індастрыял-поп, элементы рэпа, тропікал-хаўса і дабстепа. Акрамя таго, пры стварэнні песні выкарыстоўваліся сінтэзатаы, барабаны і драм-машыны. Музычную атмасферу песні параўноўваюць з творамі Рыяны і альбомам некаторымі песнямі рэпера Канье Уэста. Песня выконваецца ў ключы "мі мінор" з тэмпам 80 удараў у хвіліну і з вакалам Свіфт у дыяпазоне ад G3 да D5. Лірыка трэка засяроджна на каханні і рэпутацыі спявачкі, а таксама спасылаецца на адносіны паміж Рычардам Бартан і Элізабэт Тэйлар. Па розных звестках, на стварэнне кампазіцыі выканаўцу маглі натхніць брытанскія акцёры Том Хідлстан ці Джо Алвін або спявак Гары Стайлз.
Песня атрымала пераважна станоўчыя водгукі ад музычных выданняў і крытыкаў: Vulture, Stereogum, USA Today, Billboard.
Трэк стаў камерцыйна паспяховым і трапіў у шматлікія чарты ва ўсім свеце. Сінгл дасягнуў 4 радка ў галоўным хіт-парадзе ЗША «Billboard» Hot 100, заняў 3 месца ў хіт-парадзе Аўстраліі, дзе, як і ў Амерыцы, мае плацінавую сертыфікацыю, дабраўся да 7 пазіцыі ў Вялікабрытаніі, дзе мае срэбны статус, і Канадзе, дзе мае залатую сертыфікацыю.
7 снежня выйшаў афіцыяльны рэмікс на песню ад BloodPop.


== Чарты ==


=== Штотыднёвыя чарты ===


== Зноскі ==