revision: 31634785
title: "Mari\xE1n Aguilera"
url: https://ca.wikipedia.org/wiki/Mari%C3%A1n_Aguilera


---

María Ángeles Aguilera Pérez, més coneguda com a Marián Aguilera (Montgat, Maresme, 12 de març de 1977), és una actriu de cinema i televisió catalana.


== Biografia ==
Abans de dedicar-se a la interpretació es va donar a conèixer al recollir a Empúries el foc olímpic arribat des de Grècia, que havia de recórrer tot el país, en els actes previs als Jocs Olímpics de Barcelona del 1992. Ja des de jove havia fet diferents cursos i tallers tant d'expressió corporal com de ball, jazz, expressió oral o mim. Més endavant, Marián va seguir completant la seva formació amb altres cursos de teatre musical, solfeig, dansa contemporània i similars.
L'actriu va debutar al cinema, de la mà del director Jaime Camino, que li va oferir un paper en la seva pel·lícula El llarg hivern, l'any 1992, on va treballar al costat d'actors com Asunción Balaguer i Adolfo Marsillach. El 1997 va participar en la pel·lícula de Rosa Vergés Tic Tac, i, l'any 1999 va actuar amb Emma Suárez a La ciutat dels prodigis, a les ordres de Mario Camus. L'actriu té una filmografia extensa, entre la qual destaquen títols com Honolulu Baby, Tuno negro, No debes estar aquí, El misterio de Wells, Las huellas que devuelve el mar, Tánger, Seres queridos, El prado de las estrellas, Lo más importante de la vida es no haber muerto o El último fin de semana, entre molts d'altres.
També ha protagonitzat alguns curtmetratges com Mucha mierda, Otra vida o Ficción real. Quant a la televisió, el seu debut va tenir lloc l'any 1997 amb la sèrie Al salir de clase, en la qual va romandre fins a l'any 1999. En els anys 2001 i 2002 també va formar part del repartiment d'Esencia de poder, i de l'any 2005 al 2010 va encarnar a la "Sílvia", a Los hombres de Paco. També ha participat en altres sèries, algunes d'elles de manera episòdica. Així, l'hem vist a Código Fuego, El inquilino, Homicidios, Todos los hombres sois iguales o Paraíso.
Pel que fa al teatre, ha treballat a algunes obres, com És així si us ho sembla, La enfermedad de la juventud o Mi primera vez. Cal destacar també que va ser la protagonista d'un videoclip d'Alejandro Sanz, el del tema "El alma al aire". Entre els seus premis i reconeixements, té una nominació al Fotogramas de Plata pel seu paper a la sèrie Los hombres de Paco.


== Filmografia ==


=== Cinema ===


=== Televisió ===
Crònica negra (1989)
Quin curs el meu tercer! (1994)
Al salir de clase (1997-2001)
Todos los hombres sois iguales (1998)
Il figlio di Sandokan (1998)
Laberint d'ombres (1999-2000)
Esencia de poder (2001)
Paraíso (2001)
Código fuego (2003)
El inquilino (2004)
Los hombres de Paco (2005-2010)
Marqués Mendigo (2007)
Lex (2008)
Homicidios (2011)


=== Teatre ===
És així si us ho sembla
La enfermedad de la juventud
Mi primera vez


=== Videoclip ===
Videoclip del tema "El alma al aire" de Alejandro Sanz


== Premis i nominacions ==


== Referències ==