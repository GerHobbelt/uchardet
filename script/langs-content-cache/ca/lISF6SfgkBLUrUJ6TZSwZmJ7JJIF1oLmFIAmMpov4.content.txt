revision: 31711641
title: Alberto Aguilera y Velasco
url: https://ca.wikipedia.org/wiki/Alberto_Aguilera_y_Velasco


---

Alberto Aguilera y Velasco (València, 7 d'agost de 1842 – Madrid, 25 de desembre de 1913) fou un advocat periodista i polític espanyol, diputat, senador, ministre de Governació durant la regència de Maria Cristina d'Habsburg-Lorena i alcalde de Madrid diverses vegades entre 1901 i 1910.


== Biografia ==
Fill de Pablo Aguilera, natural d'Almadén (Ciudad Real) i de María Soledad Velasco Y Jiménez, natural d'Albuñol (Granada), va estudiar A la Universitat de Madrid, llicenciant-se en dret en ingressant en la carrera judicial als vint-i-vuit anys.
Va ocupar els càrrecs d'oficial de l'Assessoria d'Hisenda i advocat fiscal de l'Audiència de Saragossa.


== Governador civil ==
Regnant Amadeu I i sent president del Consell de Ministres Manuel Ruiz Zorrilla va ser successivament governador civil de Ciudad Real, Oviedo (12-4-1871), Toledo (28-8-1871 a 15-10-1871), Múrcia (20-6-1872), Sevilla (12-10-1872 a 19-2-1873 i de nou a partir del 26-7-1873). Posteriorment, durant la Regència de Maria Cristina, amb els governs de José de Posada Herrera i Sagasta, també ho fou de Madrid de 20-10-1883 a 9-1-1884; de 6-7-1888 a 8-7-1890; de13-12-1892 i 6-10-1897, manejant amb tacte i destresa difícils situacions prèvies i posteriors al desastre del 98.


== Diputat i senador ==
Membre del Partit Liberal va ser elegit diputat al Congrés per la circumscripció de Granada en les successives eleccions celebrades entre 1886 i 1903 encara que renunciaria a aquesta última acta de diputat per passar al Senat en ser nomenat senador vitalici el 23 de desembre de 1903.


== Sotssecretari i ministre ==
Va ser sotssecretari del Ministeri de la Governació des del 17 d'octubre de 1883, amb Segismundo Moret, del Ministeri d'Hisenda d'Espanya des del 8 d'agost de 1886, amb Joaquín López Puigcerver, i ministre de la Governació entre el 12 de març i el 4 de novembre de 1894 en un govern presidit per Sagasta.


== Alcalde ==
Com a alcade de Madrid destaquen els següents fets esdevinguts durant el seu mandat:

1902. Poc després de prendre possessió de l'alcaldia i amb l'objecte d'embellir la vila de Madrid i prenent com a excusa la pujada al tron d'Alfons XIII, es va dur a terme la inauguració el dia 5 de juny de 1902, de diferents monuments dedicats a personatges històrics: a l'Heroi de Cascorro, a Juan Bravo Murillo i a Lope de Vega;
1902. Inauguració de l'Hospital de San Pedro de los Naturales;
1904. Aprovació del Projecte de Gran Vía presentat pels pels arquitectes municipals José López Sallaberry i Francisco Andrés Octavio;
1906. Impuls per a la creació del Parc de l'Oeste;
1908. Començament de la construcció de l'Hospital de Maudes.


== Altres càrrecs ==
Director general d'Establiments penals (10-12-1885).
Vicepresident de la Reial Acadèmia de Jurisprudència.
Membre del Consell penitenciari.
President del Cercle de Belles arts.
President del Cercle Instructiu Obrer.


== Distincions ==
Gran creu de Carles III.
Fill adoptiu d'Albuñol.
Un carrer de Madrid porta el seu nom.


== Bibliografia ==
 Enciclopedia universal ilustrada europeo-americana. III. AE-ALAK.  Madrid: Espasa-Calpe, Reimpresión de la edición original de J. Espasa e hijos, Barcelona, 1908, p. 638-639. ISBN 84-239-4503-0. 
Fernández García, Matías. Parroquia madrileña de San Sebastián: algunos personajes de su archivo.  Madrid: Caparrós, 1995, p. 400. ISBN 84-87943-39-X. 
García, José Julio. Alberto Aguilera, alcalde de Madrid: (su personalidad, su obra y su tiempo).  Madrid: Artes Gráficas Municipales, 1989. ISBN 84-7812-057-2. 
Manzano Camarena, Paquita; Vargas Lorente, Pedro. La ciudad de Albuñol.  Albuñol: Ayuntamiento de Albuñol, 1986, p. 200-208. ISBN 84-398-7254-2. 
Montoliú Camps, Pedro. Enciclopedia de Madrid.  Barcelona: Planeta, 2002. ISBN 84-08-04338-2. 
 «Muerte de D. Alberto Aguilera». La correspondencia de España, 20.406, 26-12-1913, pàg. 1.
 «Muerte de un gran patricio». El Liberal, 12.367, 26-12-1913, pàg. 1-2.


== Notes ==


== Enllaços externs ==
(castellà) PDF Monumentos escultóricos erigidos en la ciudad de Madrid para celebrar la coronación de Alfonso XIII.