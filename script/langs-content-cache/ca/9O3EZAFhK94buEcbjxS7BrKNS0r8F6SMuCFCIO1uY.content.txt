revision: 32165982
title: Papers de Pandora
url: https://ca.wikipedia.org/wiki/Papers_de_Pandora


---

Els papers de Pandora (en anglès, Pandora Papers) són un conjunt de 11,9 milions de documents sobre evasió fiscal que constitueixen la filtració de dades sobre empreses extraterritorials (offshore) més gran de la història. Varen ser filtrats al Consorci Internacional de Periodistes d'Investigació (ICIJ), que els anuncià el 2 d'octubre de 2021 i començà a fer públics el 3 d'octubre del mateix any. Aquesta entitat ja havia divulgat cinc anys abans un altre escàndol financer internacional, els papers de Panamà.
Les organitzacions van descriure la fuita de dades, equivalents a 2,9 terabytes de dades, com la filtració més àmplia de secrets financers fins al moment. Els pràcticament 12 milions d'arxius contenien documents, imatges, correus electrònics i fulls de càlcul de 14 empreses de serveis financers, de països com Panamà, Suïssa i els Emirats Àrabs Units, fet que superava els Papers de Panamà, filtrats l'any 2016 amb uns 11,5 milions de documents confidencials. Segons va transcendir als mitjans, haurien estat evadits uns 32 milions de dòlars estatunidencs, sense comptar-hi béns immobiliaris, art, joies i altres.Uns 100 milionaris, 30 líders polítics actuals i del passat, i uns 300 funcionaris públics van ser mencionats en les primeres filtracions del 3 d'octubre de 2021.El rei Abd-Al·lah II de Jordània va ser una de les principals figures que són mencionades en els papers: hi ha documents que mostren que va invertir uns 100 milions de dòlars estatunidencs en propietats del Regne Unit i dels Estats Units d'Amèrica, en llocs com Malibu, Londres o Ascot. També s'hi mencionava l'antic Primer Ministre del Regne Unit Tony Blair; segons els papers, Blair es va estalviar 312 000 lliures esterlines en impost sobre transmissions en la compra d'una propietat per 6,45 milions de lliures a Londres en comprar Romanstone International Limited, una empresa amb seu a les Illes Verges Britàniques. Els papers també van revelar com es va vendre un bloc d'oficines propietat de la família del president d'Azerbaidjan Ilham Alíev a la Crown Estate, l'imperi immobiliari de la reina Elisabet II del Regne Unit, per 66 milions de lliures l'any 2018, operació en què els Aliev van obtenir un benefici de 31 milions de lliures. Altres caps d'estat com Vladimir Putin i Volodímir Zelenski, i personalitats com ara Pep Guardiola o Julio Iglesias, entre altres, també hi apareixien.


== Fonts de dades ==
Els fitxers filtrats provenen de 14 proveïdors de serveis offshore que ajuden els clients a establir empreses en jurisdiccions secretes.


== Llista de mitjans que han participat ==
Per revelar els papers, l'ICIJ va treballar amb 600 periodistes de 150 mitjans de comunicació repartits entre 117 països, incloses organitzacions de notícies.


== Llista de persones mencionades ==
Llista parcial de personalitats mencionades als papers de Pandora


=== Caps d'estat ===
 Abdullah II, Rei de Jordània
 Luis Abinader, President de la República Dominicana
 Guillermo Lasso, President de l'Equador
 Sebastián Piñera, President de Xile
 Uhuru Kenyatta, President de Kenya
 Milo Đukanović, President de Montenegro
 Vladimir Putin, President de Rússia
 Ilham Aliyev, President de l'Azerbaidjan
 Ali Bongo Ondimba, President del Gabon
 Tamim bin Hamad Al Thani, Emir de Qatar
 Volodímir Zelenski, President d'Ucraïna


=== Caps de govern ===
 Andrej Babiš, Primer Ministre de la República Txeca
 Muhammad bin Rashid Al Maktum, Primer ministre dels Emirats Àrabs Units
 Tony Blair, antic Primer ministre del Regne Unit
 Silvio Berlusconi
 Andrej Babiš, Primer Ministre Txec
 Najib Mikati, Primer ministre del Líban
 Hassan Diab, antic Primer ministre del Líban


=== Caps d'organitzacions ===
 Dominique Strauss-Kahn, antic director del Fons Monetari Internacional


=== Polítics ===
 Siniša Mali, Ministre de Finances de Sèrbia
 Shaukat Tarin, Ministre de Finances del Pakistan
 Nir Barkat, diputat de la Kenésset
 Haim Ramon, antic vicepresident d'Israel i diputat de la Kenésset
 Paulo Guedes, Ministre d'Economia del Brasil
 Roberto Campos Neto, President del Banc Central del Brasil
 Riad Salameh, Governador del Banc Central del Líban
 Carlos Morales Troncoso, antic vicepresident de la República Dominicana
 Xavier García Albiol, Alcalde de Badalona i expresident del Partit Popular de Catalunya


=== Reialesa ===
 Lalla Hasnaa, Princesa del Marroc
 Joan Carles I, Rei emèrit d'Espanya
 Corinna Larsen, Princesa i empresària danesa d'origen alemany


=== Artistes ===
 Miguel Bosé, cantant espanyol
 Julio Iglesias, cantant espanyol
 Shakira, cantant colombiana
 Claudia Schiffer, model alemanya
 Ringo Starr, bateria britànic, membre dels Beatles
 Elton John, cantant britànic


=== Esportistes ===
 Carlo Ancelotti, entrenador de futbol
 Ángel Di María, futbolista
 Bernie Ecclestone, dirigent de la Fórmula 1
 Pep Guardiola, entrenador de futbol
 Sachin Tendulkar, jugador de criquet


=== Escriptors ===
 Mario Vargas Llosa, escriptor i Premi Nobel


=== Organitzacions ===
 Apple Inc, empresa estatunidenca de tecnologia
 Nike, empresa estatunidenca de roba


== Vegeu també ==


== Referències ==