revision: 31538146
title: Garatge
url: https://ca.wikipedia.org/wiki/Garatge


---

Un  garatge o cotxera és un espai cobert i tancat amb clau, per a guardar-hi vehicle. A un habitatge unifamiliar dins de població o a una zona residencial se sol fer una distribució de la casa o dels xalets de manera que hi hagi un local per guardar vehicles o per emmagatzemar altres coses.
Els edificis comunitaris solen tenir un garatge comunitari on es pot comprar o llogar una plaça d'estacionament en una planta de l'aparcament. També s'anomena garatge un lloc professional (taller mecànic) per dur a terme treballs de reparació en els vehicles.
Els primers garatges privats planificats van aparèixer molt abans de 1900 i ho van fer a la vegada que els primers exemples de garatges públics planificats. El primer aparcament públic registrat als Estats Units d'Amèrica (Electric Vehicle Company Garage, Chicago) es va construir el 1898, al Regne Unit (Christal Palace Garage, Londres) el 1900 i a Alemanya (Großgarage der Automüller G.m.b.H., Berlín-Wilmersdorf) el 1901. Els primers automatismes via radio per a portes de garatge van ser inventats i desenvolupats per dos inventors nord-americans en la dècada de 1930 al mateix temps, un a Illinois i l'altre a l'estat de Washington, i eren desconeguts l'un per l'altre.


== Etimologia ==
El mot garatge prové del francès garage, que deriva del verb garer (guardar).

			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		
		
			
			
		


== Referències ==


== Vegeu també ==
Aparcament
Garatge Hewlett-Packard
Taller mecànic