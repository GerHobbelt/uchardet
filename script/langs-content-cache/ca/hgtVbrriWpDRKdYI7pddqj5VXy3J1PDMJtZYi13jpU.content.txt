revision: 31463268
title: Geraldine Chaplin
url: https://ca.wikipedia.org/wiki/Geraldine_Chaplin


---

Geraldine Leigh Chaplin (Santa Monica, Califòrnia, 31 de juliol de 1944) és una actriu cinematogràfica estatunidenca, filla de Charles Chaplin. Debutà el 1952 a Limelight, film realitzat pel seu pare. Del 1967, amb Peppermint frappé, fins al 1979, amb Mamá cumple cien años, col·laborà en vuit pel·lícules de Carlos Saura.


== Vida personal ==
Geraldine Chaplin va néixer a Santa Monica, Califòrnia, el primer fill de l'actor i director Charles Chaplin i Oona O'Neill (filla del dramaturg Eugene O'Neill i de l'autora Agnes Boulton). Chaplin es va educar en un internat dins Suïssa on parlava amb fluïdesa francès i espanyol, com es va veure en algunes de les seves actuacions en pel·lícules del director espanyol Carlos Saura, el seu anterior marit, amb qui va tenir una relació dotze anys. Es va casar el 2006 amb qui va viure molts anys, el cinematògraf xilè Patricio Castilla, i té dos fills, Shane (1974, de Saura) i Oona (1986, de Castilla). És també germanastra de Sydney Chaplin, Charles Chaplin, Jr. i Norman Chaplin. Viu fa molt de temps a Miami, Florida en una casa a prop de la platja.


== Carrera ==
Quan Chaplin tenia vuit anys, va sortir (no consta als crèdits) a la pel·lícula del seu pare Limelight. Quan el seu somni d'esdevenir ballarina es va acabar, va seguir el seu pare en la professió. David Lean la va triar per interpretar Tonya, la muller lleial del personatge principal a la seva pel·lícula Doctor Zhivago (1965). Durant els anys 1970 apareixia en uns quants films de Robert Altman. També feia de protagonista en nou pel·lícules dirigides per Carlos Saura, incloent-hi Cría Cuervos (1976), Elisa, vida mía (1977), i Mama cumple cien años (1979). Feia el paper de la seva àvia Hannah Chaplin a la pel·lícula biogràfica sobre el seu pare, Chaplin.


== Filmografia ==


== Referències ==