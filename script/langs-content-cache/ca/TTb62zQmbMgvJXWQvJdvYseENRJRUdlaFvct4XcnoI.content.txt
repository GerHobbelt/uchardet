revision: 30562444
title: "Kerry Bish\xE9"
url: https://ca.wikipedia.org/wiki/Kerry_Bish%C3%A9


---

Kerry Bishé (1 de maig del 1984) és una actriu estatunidenca coneguda pel seu paper protagonista a la sèrie televisiva de l'AMC Halt and Catch Fire.Va fer el paper de narradora a la temporada final de la comèdia de situació mèdica de l'ABC Scrubs i va protagonitzar la pel·lícula aclamada per la crítica Argo.


== Orígens ==
Bishé va néixer a Nova Jersey on va assistir a l'acadèmia Montclair Kimberley. El seu pare, Kenneth Bishé, hi ensenyava ciències socials, i s'hi va graduar l'any 2002, anant a estudiar a la Northwestern University.


== Carrera professional ==
Va anar de gira de forma professional amb Montana Shakespeare in the Parks durant l'estiu de 2004, fent el paper de Julieta a l'obra Romeo i Julieta. També ha aparegut a la producció d'Eugene O'Neill de l'any 2006 The Hairy Ape i al nou muntatge de Roundabout de l'obra de George Bernard Shaw, Pigmalió.Va debutar a la pantalla l'any 2007, quan va interpretar Sarah Rosen a la producció de baix pressupost The Half Life of Mason Lake. Després d'aparèixer com a extra en l'adaptació cinematogràfica de Sex and the City i The Lucky Ones, i un petit paper a la producció de l'any 2008 The Understudy, va treballar a la pel·lícula dirigida per l'actor de Scrubs Zach Braff, Night Life. Aquesta producció no la va fer popular, però la va introduir a Braff, amb qui més tard va treballar a Scrubs.Durant l'any 2009 va treballar en papers televisius, amb funcions televisives, apareixent en un episodi de l'adaptació estatunidenca de la sèrie britànica Life on Mars, en un episodi de la sèrie de televisió per cable Royal Pains i un paper principal en una tv-movie que no es va acabar produint, de la sèrie de ciència-ficció Virtuality.
El desembre de 2009 va obtenir el paper principal a la sèrie Scrubs, interpretant a Lucy Bennett, la nova narradora del show, que agafava el relleu de Zach Braff. ABC va cancel·lar la sèrie el 14 de maig de 2010.
Va coprotagonitzar la pel·lícula independent de l'any 2010 Nice Guy Johnny, amb Edward Burns i Mat Bush. Va fer un paper secundari a la pel·lícula de terror de Kevin Smith de l'any 2011 Red State i al drama de Ben Affleck de l'any 2012 Argo. També va coprotagonitzar la pel·lícula independent de l'any 2013, Grand Piano, amb Elijah Wood.Va protagonitzar el paper de Donna Clark la sèrie televisiva Halt and Catch Fire (2014-2017). Curiosament, el marit del seu personatge en aquesta sèrie l'interpreta Scoot McNairy, qui també feia el paper del seu cònjuge a la pel·lícula Argo.


== Filmografia ==


=== Pel·lícules ===


=== Televisió ===


== Referències ==