revision: 31542568
title: Michael Kamen
url: https://ca.wikipedia.org/wiki/Michael_Kamen


---

Michael Kamen (Nova York, 15 d'abril de 1948 - Londres, 18 de novembre de 2003) fou un compositor de música orquestral estatunidenc.
Va estudiar a la prestigiosa escola de música Juilliard School a Nova York, on va aprendre a tocar l'oboè. Ràpidament va esdevenir director d'orquestra i és un dels músics que millor ha aconseguit maridar la música clàssica i el rock.
Va col·laborar amb Pink Floyd a l'àlbum The Wall, també amb Sting, Eric Clapton, David Bowie, Kate Bush, Bryan Adams, Queen i encara amb Lenny Kravitz (Fields Of Joy).
També ha compost nombroses bandes sonores originals com Arma letal, Brazil o de sèries com Band of Brothers.
El 1991 treballava amb Metallica al Black Album (Nothin else matters) i el 1999 va fer algun concert simfònic que va donar lloc a l'àlbum S&M.
Michel Kamen va ser nominat dues vegades a l'Òscar per a la millor banda sonora i va guanyar 4 Grammy, 2 Globus d'Or, 2 Ivor Novello Awards, 1 Annie i un Emmy.
Va patir una esclerosi i va morir d'una crisi cardíaca al seu pis de Londres, deixant una vídua, Sandra Keenan-Kamen i dues filles, Sasha i Zoé.


== Composicions ==
A continuació hi ha una llista amb les pel·lícules en què ha participat com a compositor de la banda sonora (entre parèntesis la data d'estrena de la pel·lícula).

Pink Floyd The Wall (1982).
La zona morta (1983).
Brazil (1985).
Els immortals (Highlander) (1986).
Acció Jackson (Action Jackson) (1988).
For Queen and Country (1988).
Die Hard (1988).
 Les aventures del baró Munchausen (1988).
Els Contes de la cripta (1989).
Llicència per matar (1989), pertanyent a la sèrie de pel·lícules de James Bond.
Arma letal 2 (1989).
Die Hard 2 (1990).
The Krays (1990).
Cold Dog Soup (1990).
Nothing But Trouble (1991).
Hudson Hawk (1991).
Robin Hood: príncep dels lladres (1991).
Company Business (1991).
Let Him Have It (1991).
The Last Boy Scout (1991).
Two-Fisted Tales (1991).
Michael Kamen: Concert for Saxophone (1991).
Eric Clapton: 24 Nights (1991).
Shining Through (1992).
Arma letal 3 (1992).
Blue Ice (1992).
Amazing Stories: Book Four (1992).
Splitting Heirs (1993).
Last Action Hero (1993).
Celeste, siempre Celeste (1993).
Wilder Napalm (1993).
Els tres mosqueters (The Three Musketeers) (1993).
Sauvez Willy (1994).
Circle of Friends (1995).
Don Juan DeMarco (1995).
La jungla de cristall 3 (1995).
The First 100 Years: A Celebration of American Movies (1995).
Stonewall (1995).
La simfonia del professor Holland (Mr. Holland's Opus) (1995).
Jack (1996).
101 Dalmatians (1996).
Eric Clapton: Live in Hyde Park (1997).
Inventing the Abbotts (1997).
The Heart Surgeon (1997).
Remember Me? (1997).
Event Horizon (1997).
El convidat d'hivern (The Winter Guest) (1997).
De la Terra a la lluna (1998).
Por i fàstic a Las Vegas (Fear and Loathing in Las Vegas) (1998).
Arma letal 4 (1998).
What Dreams May Come (1998).
El gegant de ferro (1999).
S & M: Metallica with Michael Kamen Conducting the San Francisco Symphony Orchestra (1999).
Frequency (2000).
X-Men (2000).
Open Range (2004).
Against the Ropes (2004).
First Daughter (2005).
Back to Gaya (2005).


== Pel·lícula dedicada ==
El film de Forest Whitaker, First Daughter, li va ser dedicada.