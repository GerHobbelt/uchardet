revision: 32013160
title: Melasphaerula
url: https://ca.wikipedia.org/wiki/Irid%C3%A0cies


---

.
Les iridàcies són una família de plantes angiospermes de l'ordre de les asparagals (Asparagales), dins del clade de les monocotiledònies. Agrupa més de 2200 espècies en 69 gèneres i presenta una distribució cosmopolita, però amb una especial presència a l'Àfrica del Sud on s'hi troba més diversitat d'espècies que en el conjunt de l'hemisferi nord. Inclou plantes molt conegudes, com els gladiols o el safrà (Crocus sativus).


== Descripció ==
Són plantes herbàcies vivaces, amb tiges subterrànies en forma de rizoma, bulb o corm. Les flors són hermafrodites poden ser actinomorfes o zigomorfes, l'androceu està format per tres estams amb anteres biloculars, al gineceu l'ovari és ínfer, trilocular o monolocular amb nombrosos òvuls, l'estil és trilobulat. El fruit és una càpsula que presenta dehiscència loculicida.


== Taxonomia ==
Aquesta família va ser descrita per primer cop l'any 1789, sota el nom 'Irides, a l'obra Genera Plantarum del botànic francès Antoine-Laurent de Jussieu (1748 – 1836).


=== Subfamílies ===
Dins d'aquesta espècie es reconeixen les següents subfamílies:


=== Gèneres ===
Dins d'aquesta família es reconeixen els 69 gèneres següents:


== Usos ==
Algunes espècies de la família de les iridàcies són econòmicament importants, sobre tot com a plantes ornamentals. Destaquen els gladiols, que han esdevingut un conreu molt important destinat a la producció de flor tallada, les varietats cultivades han estat desenvolupades principalment a partir d'espècies africanes. Un altre gènere amb varietats cultivars, també destinades a la flor tallada, és Freesia. Com a planta ornamental també es por citar el lliri blau (Iris × germanica), un híbrid comú als nostres jardins. Una altra espècie econòmicament important és el safrà (Crocus sativus), de les seves flors se n'obté l'espècia del mateix nom.


== Vegeu també ==
Crocosmia masoniorum.
Tritonia crocata.
Babiana odorata.
Babiana stricta.
Babiana villosa.


== Referències ==


== Bibliografia ==
Byng, J. W.; Chase, Mark W.; Christenhusz, M. J. M.; Fay, Michael F.; Judd, W. S.; Mabberley, D. J.; Sennikov, A. N.; Soltis, Douglas E.; Soltis, Pamela S.; Stevens, Peter F. «An update of the Angiosperm Phylogeny Group classification for the orders and families of flowering plants: APG IV». Botanical Journal of the Linnean Society, vol. 181, n. 1, maig 2016. DOI: 10.1111/boj.12385.
Jussieu, Antoine-Laurent. Genera Plantarum, secundum ordines naturales disposita juxta methodum in Horto Regio Parisiensi exaratam (en llatí i francès), 1789. 
Peter Goldblatt, Ph.D - Phylogeny and classification of Iridaceae. Ann. Missouri Bot. Gard. 77: 607–627. 1990.