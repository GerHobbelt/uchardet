revision: 30329723
title: Jeu de paume
url: https://ca.wikipedia.org/wiki/Jeu_de_paume


---

El jeu de paume era un joc de pilota francès. És un ancestre directe del tennis i, potser, de la pilota valenciana, jugat per dos equips que s'encaren per passar-se la pilota per sobre d'una xarxa. La puntuació consisteix en jocs dividits en quatre quinzes (15-30-40 i joc).


== Descripció i terreny de joc ==
En un començament es colpejava amb el palmell de la mà (paume en francés) una pilota feta amb pell assaonada d'anyell (una pilota de badana), tot i que després passà a jugar-se amb pales de fusta, i finalment amb raquetes (de cànem i budells), tot cercant pilotes més complexes (i cares) i d'un bot més noble.
També en els seus començos el joc es practicava l'aire lliure, però a partir del segle xiv comença a jugar-se en tancats anomenats tripots (molt semblants als trinquets francesos).
La popularitat d'aquest esport queda palesa davant la dada que, el 1292, a la ciutat de París hi havia 13 artesans dedicats a la fabricació de pilotes, el 1596 hi havia 250 sales de jeu de paume. Però el mateix caràcter nobiliari que la va escampar i fer triomfar, la va fer ser abandonada des del 1789 amb la Revolució Francesa, restant refugiada als nobles anglesos, els quals la farien derivar cap a l'actual tennis.


== El jeu de paume i la pilota valenciana ==
Ja al segle xvi l'erudit valencià Joan Lluís Vives en els seus Diàlegs 
compara les maneres de jugar a París i a València per acabar concloent que, llevat d'unes petites diferències, les regles eren les mateixes. Tres personatges, Borja, Cavanilles i Centelles (que ha tornat de París) conversen així:


== Influències del jeu de paume ==
Tenint en compte les regions d'Europa en què ha romàs constància o en què encara es practica algun joc de pilota, hom raona que el jeu de paume en fou el precursor, adaptant-se tant als espais oberts i amb gespa neerlandesos (Joc de pilota a mà frisó) com als estrets carrers valencians (Llargues).
Aquest és un llistat, ordenat per països, de les modalitats que se suposen hereves del jeu de paume:

Alemanya: Faustball
Bèlgica: Ballpelote
Espanya:Canàries
País Basc: Bote luzea (Pilota basca)
País Valencià: Llargues (Pilota valenciana)França: Longue paume
Països Baixos: Joc de pilota a mà frisó
Itàlia: Pallone
Portugal: Punhobol
Romania
			
			
		
		
			
			
		


== Vegeu també ==
Trinquet (esport)
Joc de pilota mesoamericà
Joc de pilota a mà frisó


== Enllaços externs ==
Quadre històric: Una partida de Jeu de paume davant un palau Arxivat 2005-11-23 a Wayback Machine.
Societe Sportif du Jeu de Paume et de Racquets Arxivat 2012-06-19 a Wayback Machine.