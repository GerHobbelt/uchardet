revision: 31122843
title: Comandant del Cos de Marines
url: https://ca.wikipedia.org/wiki/Comandant_del_Cos_de_Marines


---

El Comandant del Cos de Marines (CMC) és normalment el màxim oficial del Cos de Marines dels Estats Units, sent membre de la Junta de Caps d'Estat Major. El CMC informa directament al Secretari de la Marina dels Estats Units, i és responsable de l'organització, política, plans i programes del Cos de Marines, així com d'exercir de conseller del President, el Secretari de Defensa, el Consell Nacional de Seguretat, el Consell de Seguretat Interior i al Secretari de la Marina en totes aquelles qüestions relatives al Cos de Marines. Sota l'autoritat del Secretari de la Marina, el CMC designa al personal de la Marina i dota de recursos als comandants dels Comandaments Unificats de Combat. El Comandant realitza totes les altres funcions descrites a la Secció 5043 del 10è Títol del Codi dels Estats Units, o delega aquells deures o responsabilitats a altres oficials de la seva administració en nom seu. Així com la resta de caps, el CMC és un càrrec administratiu i no té comandament operatiu sobre les forces del Cos de Marines dels Estats Units.
El Comandant és nomenat el President i ha de ser confirmat pel Senat, i és nomenat com un general de quatre estrelles. "El Comandant és directament responsable davant del Secretari de la Marina de totes les actuacions del Cos de Marines. Això inclou l'administració, disciplina, organització interna, entrenament, requeriments, eficiència i disponibilitat per al servei. El Comandant és responsable del sistema de suport de material del Cos de Marines." Des de 1801, la seu del Comandant ha estat situada a les Casernes dels Marines de Washington DC i els seus oficials principals estan a Arlington, Virginia.


== Comandants ==
Trenta-quatre homes han servit fins a l'actualitat com a Comandant del Cos de Marines, incloent al Comandant actual, General James T. Conway. El primer Comandant va ser Samuel Nicholas, que ocupà el càrrec sent capità car no hi havia cap ofici anomenat Comandant en aquells moments, i el Segon Congrés Continental havia autoritzat que el Marine amb més antiguitat ascendís fins a Coronel.
El Comandant que més temps va servir com a tal va ser Archibald Henderson, a vegades referit com L'Avi del Cos de Marines, a causa dels seus 39 anys al càrrec. En els 234 anys d'història del Cos de Marines dels Estats Units, només un comandant ha estat afusellat: Anthony Gale, de resultes d'un consell de guerra el 1820.Al juny del 2010, el Vicecomandant James F. Amos va ser recomanat pel Secretari de Defensa Robert Gates a succeir a Conway com a Comandant, i que Joseph F. Dunford, Jr. ocupés el càrrec de Vicecomandant. Si fos nomenat pel President Barack Obama, aquest canvi trencaria la tradició que el Comandant fos un oficial d'infanteria (el General Amos és aviador).


== Referències ==


== Bibliografia ==
 Allan Reed Millett and Jack Shulimson. Comandants of the Marine Corps.  Naval Institute Press, 2004. ISBN 9780870210129.