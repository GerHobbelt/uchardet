revision: 31803530
title: Filmografia de Charles Chaplin
url: https://ca.wikipedia.org/wiki/Filmografia_de_Charles_Chaplin


---

Charles Chaplin (1889–1977) va ser un actor, director, productor, guionista i compositor de bandes sonores anglès que va treballar en el món del cinema entre 1914 i 1967. És una de les grans icones de la història del cinema gràcies al seu personatge de Charlot i potser la persona que millor va definir el seu temps. Entre el 1910 i el 1920 va ser considerada la persona més famosa del planeta.Durant la seva carrera, Chaplin va ser premiat tres vegades amb un Oscar per l'Acadèmia de les Arts i les Ciències Cinematogràfiques. A la primera cerimònia dels Oscar, va ser originalment nominat com a millor actor i com a millor director per The Circus (1928). L'Acadèmia va retirar les dues nominacions i el va premiar amb un Oscar honorífic perquè el seu èxit com a guionista, director i actor mereixen un apartat per si sol. El 1972, va tornar als Estats Units després de dues dècades d'absència per tal de recollir un segon Oscar honorífic, en aquest cas per l'efecte incalculable que havia tingut el seu cinema en l'art del segle xx. El 1973 Chaplin va ser premiat de nou amb l'Oscar a la millor banda sonora per Limelight. Malgrat que la pel·lícula tenia 20 anys en aquell moment no havia estat estrenada a Los Angeles fins al 1972 i per tant no havia estat elegible fins aquell moment. Chaplin va ser nominat altres vegades per l'Acadèmia sense rebre el guardó. El 1940 a la millor pel·lícula, millor actor i millor guió original per The Great Dictator. El 1942, va ser nominat a l'Oscar a la millor banda sonora, juntament al de millor so per "La quimera de l'or", de la que Chaplin va estrenar una reedició afegint-hi una banda sonora. Finalment, el 1947 també va ser nominat a l'Oscar al millor guió original per "Monsieur Verdoux".Fins al 2019, set de les pel·lícules protagonitzades per Chaplin han estat afegides al National Film Registry dels Estats Units: Kid Auto Races at Venice (1914), The Immigrant (1917), The Kid (1921), The Gold Rush (1925), City Lights (1931), Modern Times (1936), i The Great Dictator (1940). També ha estat afegida Show People (1928) de King Vidor, en la que Chaplin feia un cameo.


== Filmografia oficial ==
El 1965, Chaplin va establir la seva filmografia oficial amb la publicació del seu llibre “My Autobiography”, en el que incloïa 80 pel·lícules realitzades d'ençà 1914. Posteriorment es va afegir “La comtessa de Hong Kong” realitzada el 1967, i “A Thief Catcher”, una de les pel·lícules de la Keystone que es considerava perduda i que va ser descoberta el 2010.
Totes les pel·lícules que Chaplin va realitzar fins al 1928, inclosa “The Circus”, van ser pel·lícules mudes. Moltes d'elles foren reeditades posteriorment afegint-hi bandes sonores, moltes vegades compostes pel mateix Chaplin. Limelight (1931) i Modern Times (1936) eren essencialment pel·lícules mudes, malgrat que incloïen banda sonora amb música i efectes de so i amb seqüències parlades al final de la pel·lícula. Les últimes cinc pel·lícules eren parlades. A excepció de La comtessa de Hong Kong, totes les seves pel·lícules va ser filmades en blanc i negre en 35 mm.


=== Keystone ===
Chaplin formava part de la companyia de Fred Karno que estava de gira pels Estats Units quan fou vist per Mack Sennett que li va proposar un contracte, ja que sabia que poc després abandonava la companyia un altre comediant, Ford Sterling. Chaplin apareix en 36 pel·lícules de la productora. Produïdes totes per Sennett, tenen una durada d'una bobina excepte en els casos que s'indica.


=== Essanay ===
A la Essanay Chaplin va protagonitzar, dirigir i escriure, 15 pel·lícules, totes produïdes per Jesse T. Robbins. La majoria, excepte els casos que s'indica, tenen una durada de dues bobines.


=== Mutual ===
Chaplin va ser contractat per la Mutual Film Corporation que va constituir una productora exclusivament per a les seves pel·lícules. En total Chaplin va produir, dirigir i interpretar 12 pel·lícules de dues bobines. L'any 1932, els Van Beuren Studios van comprar aquestes pel·lícules a la Mutual per 10.000 dòlars cada una, els van afegir una banda sonora composdes per Gene Rodemich i Winston Sharples, efectes sonors, i les van reestrenar a través de RKO Radio Pictures.


=== First National ===
Entre 1918 I 1923 Chaplin va escriure, produir dirigir i protagonitzar nou pel·lícules amb la seva pròpia productora. Aquestes pel·lícules van ser distribuïdes per la First National Pictures. Posteriorment, Chaplin va compondre la banda sonora de moltes d'elles en re-estrenes posteriors.


=== United Artists ===
El 1919 Chaplin va fundar la United Artists conjuntament amb D. W. Griffith, Mary Pickford i Douglas Fairbanks al qual, a partir del 1923 va començar a distribuir les seves pel·lícules, totes llargmetratges. En total va produir, dirigir i escriure vuit pel·lícules essent el protagonista de totes elles excepte la primera. A partir de City Lights Chaplin també en va escriure les bandes sonores. Per a la resta de pel·lícules, Chaplin va escriure una banda sonora posteriorment per a les seves re-estrenes.


=== Produccions britàniques ===
El 1952, Chaplin va viatjar a Anglaterra per assistir a l'estrena a Londres de Limelight. Un cop allà, el govern nord-americà li va anul·lar el visat de retorn al país pel seu suposat suport al comunisme. Com a resultat, les seves dues darreres pel·lícules es van produir al Regne Unit.


== Aparicions en altres pel·lícules ==
Apart de les 82 pel·lícules ressenyades més amunt, Chaplin va deixar diferents pel·lícules inacabades, va realitzar diferents cameos com a ell mateix i es van realitzar diferents compilacions de les seves pel·lícules.


=== Pel·lícules incomplertes o no estrenades ===


=== Compilacions ===
La majoria de les compilacions de pel·lícules de la Keystone, Eassanay i Mutual van ser fetes sense la seva autorització els anys posteriors a deixar aquestes productores. La llista no és exhaustiva però conté les més notables. Incidentalment, Chaplin va reeditar i musicar els seus curtmetratges per a la First National per ser reestrenats entre el 1959 i el 1975.


=== Cameos ===
Apart de en les seves pel·lícules A Woman of Paris (1923) i La comtessa de Hong Kong (1967), Chaplin va aparèixer fent diversos cameos en les següents pel·lícules:


== Referències ==