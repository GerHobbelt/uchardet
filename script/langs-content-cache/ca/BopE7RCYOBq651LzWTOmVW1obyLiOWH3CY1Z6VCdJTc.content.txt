revision: 31386587
title: "Ksar d'A\xEFt-Ben-Haddou"
url: https://ca.wikipedia.org/wiki/Ksar_d%27A%C3%AFt-Ben-Haddou


---

Aït-Ben-Haddou (amazic estàndard marroquí: ⴰⵢⵜ ⴱⴻⵏⵃⴰⴷⴷⵓ, Ayt Benḥaddu; àrab: آيت بن حدّو, Āyt ibn Ḥaddū) és un ksar (ciutat fortificada) situat en un turó a la riba del riu Ounila, a l'antic camí de les caravanes entre el Sàhara i Marràqueix, a la regió de Souss-Massa-Draâ, a la província d'Ouarzazate, al Marroc. Fou declarat Patrimoni de la Humanitat per la UNESCO l'any 1987. La majoria dels seus habitants actualment viuen al poble nou construït a l'altra riba del riu.


== Història ==
El ksar d'Aït-Ben-Haddou és un exemple destacat d'aquests tipus de construccions fetes, bàsicament, de terra i fusta, que es remunten al segle xvii a les valls del Draa, del Todgha, del Dadès i del Souss. El conjunt arquitectònic del ksar, reforçat per la bellesa del paisatge que l'envolta, ha afavorit que s'hi hagin rodat moltes pel·lícules, entre les quals hi ha títols destacats:

Lawrence d'Aràbia (1962), dirigida per David Lean.
Sodom and Gomorrah (1963), dirigida per Robert Aldrich, amb Stewart Granger.
L'home que volia ser rei (1975), dirigida per John Huston, amb Sean Connery i Michael Caine.
Mohammad, Messenger of God (1976), dirigida per Moustapha Akkad, amb Anthony Quinn i Irene Papas.
Jesús de Natzaret (1977), minisèrie de TV, dirigida per Franco Zeffirelli.
Time Bandits (1981), dirigida per Terry Gilliam, amb Sean Connery.
Marco Polo (1982), minisèrie de TV.
La joia del Nil (1985), dirigida per Lewis Teague, amb Michael Douglas Kathleen Turner i Danny DeVito.
007: Alta tensió (The Living Daylights) (1987), dirigida per John Glen, amb Timothy Dalton i Maryam d'Abo.
L'última temptació de Crist (1988), dirigida per Martin Scorsese.
El cel protector (1990), dirigida per Bernardo Bertolucci, amb Debra Winger, Kit Moresby i John Malkovich.
Kundun (1997), dirigida per Martin Scorsese.
The Mummy (1999), dirigida per Stephen Sommers, amb Brendan Fraser i Rachel Weisz.
Gladiator (2000), dirigida per Ridley Scott, amb Russell Crowe.
Alexander (2004), dirigida per Oliver Stone, amb Colin Farrell.
El regne del cel (2005), dirigida per Ridley Scott, amb Orlando Bloom, Eva Green i Jeremy Irons.
Prince of Persia (2010), dirigida per Mike Newell.Alguns dels elements arquitectònics visibles no són originaris, sinó construïts per les produccions cinematogràfiques que els hi han fet, o restes de les edificacions que s'hi van fer. Arran de la declaració de Patrimoni de la Humanitat de la UNESCO, s'ha desenvolupat tot un pla de protecció i manteniment de les estructures i construccions tradicionals amb fang i fusta.


== Referències ==


== Enllaços externs ==
Galeria fotogràfica UNESCO (anglès).