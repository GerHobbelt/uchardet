revision: 134046745
title: Earth Overshoot Day
url: https://it.wikipedia.org/wiki/Earth_Overshoot_Day


---

L'Earth Overshoot Day (EOD), in italiano Giorno del Superamento Terrestre, del sovrasfruttamento della Terra o dello sforamento, indica a livello illustrativo il giorno nel quale l'umanità consuma interamente le risorse prodotte dal pianeta nell'intero anno.
Nel 2023 l'Earth Overshoot Day è caduto il 2 agosto; si può stimare inoltre che procedendo di questo passo intorno al 2050 l'umanità consumerà ben il doppio di quanto la Terra produca.


== Calcolo della data ==
Il Global Footprint Network, associazione no profit che sviluppa strumenti per promuovere la sostenibilità tra cui l'impronta ecologica e la biocapacità, calcola il numero di giorni dell'anno che la biocapacità terrestre riesce a provvedere all'impronta ecologica umana. I giorni rimanenti sono detti overshoot (che in inglese significa "andare oltre").
Il calcolo del giorno definito come Earth Overshoot Day è quindi semplicemente dato dal rapporto tra la biocapacità del pianeta, ossia l'ammontare di tutte le risorse che la Terra è in grado di generare annualmente, e l'impronta ecologica dell'umanità, ossia la richiesta totale di risorse per l'intero anno. Si trova così la frazione dell'anno per la quale le risorse generate riescono a provvedere al fabbisogno umano.
Infine moltiplicando per il numero di giorni in un anno si ottiene la data dell'Earth Overshoot Day.
Definite le grandezze:

  
    
      
        B
        I
        O
      
    
     
   = biocapacità annuale del pianeta Terra;

  
    
      
        H
        E
        F
      
    
     
   = impronta ecologica annuale dell'umanitàsi può definire la formula:

  
    
      
        E
        O
        D
        =
        
          
            
              B
              I
              O
            
            
              H
              E
              F
            
          
        
        ×
        365
      
    
     
  È evidente che per avere una data rilevante il rapporto tra biocapacità e impronta ecologica debba essere inferiore all'unità.


== Earth Overshoot Day del passato ==
In seguito una tabella riassuntiva di tutti gli Earth Overshoot Day in seguito all'ultima indagine portata avanti dalla National Footprint Accounts nel 2017.
Sono presenti altri due anni precedenti alla data ufficiale di inizio del calcolo dell'Earth Overshoot Day, il 1969 e il 1970: in questi casi si stima che l'umanità non sia riuscita a consumare appieno le risorse messe a disposizione dal pianeta. Si può notare come i giorni di utilizzo delle risorse siano costantemente diminuiti a partire dall'inizio delle misurazioni, eccezion fatta per un breve periodo ad inizio degli anni '80.
Anche il 2020 si discosta nettamente dall'andamento; ciò è dovuto principalmente alla pandemia di COVID-19 che ha portato ad un conseguente provvisorio arresto dell'economia.

Si può notare che eccetto pochi rari casi dal 1971 in poi, anno dell'inizio di istituzione di questo calcolo, la data fatidica è andata via via allontanandosi dal termine dell'anno, ovvero il giorno 31 dicembre.


== Date dei singoli stati ==
La data di superamento del singolo stato è la data per la quale l'Earth Overshoot Day cadrebbe se tutta l'umanità consumasse come la popolazione della nazione in analisi.
In Italia, nel 2022 l'Earth Overshoot Day è stato il 15 maggio.
In precedenza, nel 2021 la data proposta è stata il 13 maggio mentre nel 2019 il 14 maggio.
Ciò significa che, stando a questi calcoli, l'Italia consuma quanto produce circa nel 36% della durata di un anno.

In seguito, viene riportata la tabella riassuntiva della data del superamento di ogni stato proposta per l'anno 2022.
Come si può notare, per mancanza di dati non di tutti gli stati è possibile calcolare il valore dell'Earth Overshoot Day.


== Note ==


== Voci correlate ==
Ambientalismo
Cambiamento climatico


== Altri progetti ==

 Wikimedia Commons contiene immagini o altri file su Earth Overshoot Day


== Collegamenti esterni ==

(EN) Sito ufficiale, su overshootday.org.