revision: 134299417
title: Human Resources
url: https://it.wikipedia.org/wiki/Human_Resources


---

Human Resources è una serie animata statunitense, spin-off di Big Mouth.
La serie è stata pubblicata su Netflix, per due stagioni, dal 18 marzo 2022 al 9 giugno 2023.


== Trama ==
La serie narra le vicende che accadono nel mondo dove lavorano i vari mostri che accompagnano gli umani nelle loro vite, visti nella serie principale Big Mouth.


== Episodi ==


== Personaggi e doppiatori ==


=== Personaggi principali ===
Emmy Fairfax, voce originale di Aidy Bryant, italiana di Ilaria Latini.Una lovebug, amica di Walter, che viene assegnata al suo primo cliente.
Pete Doheny, voce originale di Randall Park, italiana di Edoardo Stoppacciaro.Una roccia sensata, un mostro di pietra che rappresenta la logica negli umani.
Rochelle Hillhurst, voce originale di Keke Palmer, italiana di Eleonora Reti.Un verme dell'odio che si è trasformata in una lovebug.
Lionel St. Swithens, voce originale di David Thewlis, italiana di Massimo Lodolo.Un mostro che rappresenta la vergogna che infesta i ragazzi durante la pubertà.
Walter Las Palmas, voce originale di Brandon Kyle Goodman, italiana di Sergio Lucchetti.Un lovebug maschio che originariamente era un verme dell'odio.
Connie LaCienega, voce originale di Maya Rudolph, italiana di Rossella Acerbo.Un mostro degli ormoni donna.
Maury Beverley, voce originale di Nick Kroll, italiana di Achille D'Aniello.Un mostro degli ormoni che aiuta gli adolescenti ad attraversare la pubertà.


=== Personaggi ricorrenti ===
Sonya Poinsettia, voce originale di Pamela Adlon, italiana di Alessandra Cassioli.Una senior lovebug.
Tito Taylor Thomas, voce originale di Maria Bamford, italiana di Tiziana Martello.La zanzara dell'ansia.
Rick, voce originale di Nick Kroll, italiana di Stefano Mondini.Un mostro degli ormoni anziano.
Kitty Dukakis, voce originale di Maria Bamford, italiana di Loretta Di Pisa.Il gatto della depressione.
Becca, voce originale di Ali Wong, italiana di Federica De Bortoli.La prima madre a cui viene assegnato un mostro.
Barry, voce originale di Mike Birbiglia, italiana di Marco Benvenuto.Il marito di Becca.
Gavin Reeves, voce originale di Bobby Cannavale, italiana di Antonino Saccone.Un mostro degli ormoni che prende troppo seriamente il suo lavoro.
Tyler Pico, voce originale di John Gemberling, italiana di Matteo Liofredi.Un mostro degli ormoni immaturo, ora assistente di Gavin.
Dante, voce originale di Hugh Jackman, italiana di Fabrizio De Flaviis.L'angelo della dipendenza.
Petra, voce originale di Rosie Perez, italiana di Ughetta d'Onorascenzo.La gremlin dell'ambizione.
Mona, voce originale di Thandiwe Newton, italiana di Annalisa Usai.Un mostro degli ormoni donna che ha un'influenza caotica sulle sue clienti.
Gil, voce originale di Gil Ozeri, italiana di Paolo Marchese.Un mostro degli ormoni, migliore amico di Joe.
Joe, voce originale di Joe Wegert, italiana di Oreste Baldini.Un mostro degli ormoni, migliore amico di Gil.


== Produzione ==
Il 3 ottobre 2019 Netflix annuncia di aver ordinato una serie televisiva, spin-off di Big Mouth, dal titolo Human Resources, ambientata nello stesso universo della serie madre. Kroll, Goldberg, Levin, Flackett, Nate Funaro, Joe Wengert e Kelly Galuska ne sarebbero stati i produttori.Ad aprile 2022 Human Resources è stata rinnovata per una seconda e ultima stagione.


=== Cast ===
Il 14 giugno 2021 sono stati svelati maggiori dettagli sulla serie, compreso il cast. Nick Kroll, Maya Rudolph e David Thewlis riprendono i loro rispettivi ruoli come Maurice, Connie e lo Spirito della vergogna, con l'aggiunta di Brandon Kyle Goodman, Keke Palmer, Aidy Bryant e Randall Park. Il 15 ottobre 2021 anche Pamela Adlon si unisce al cast, riprendendo il ruolo di Sonya, e viene confermato che anche Goodman e Palmer avrebbero ripreso i ruoli della serie principale. Il 12 gennaio 2022 viene annunciato che anche Rosie Perez, Jemaine Clement, Thandiwe Newton, Bobby Cannavale, Henry Winkler e Maria Bamford si sarebbero uniti al cast, con Cannavale, Bamford, Newton e Clement che sarebbero tornati a interpretare i ruoli che avevano in Big Mouth.Il 1º marzo 2022 è stato pubblicato il trailer ufficiale della serie, con l'annuncio dell'ingresso nel cast di Helen Mirren, Lupita Nyong'o, Chris O'Dowd, Harvey Guillén, Janelle Monáe, Mike Birbiglia, Tim Robinson, Hugh Jackman e Ali Wong. Jackman e Wong sono già apparsi in Big Mouth: lui come guest star, mentre lei interpreta il personaggio ricorrente di Ali, a partire dalla terza stagione.Nella seconda stagione entrano nel cast, come guest star, anche Florence Pugh, Miley Cyrus, Eugene Levy, Sam Richardson, Niecy Nash, Jason Mantzoukas e Isabella Rossellini.


== Distribuzione ==
La prima stagione della serie è stata pubblicata il 18 marzo 2022 su Netflix, mentre la seconda è stata resa disponibile a partire dal 9 giugno 2023.


== Accoglienza ==
Su Rotten Tomatoes la prima stagione ha un punteggio del 90% basato su 20 recensioni, con un punteggio medio di 7,40/10. Su Metacritic, invece, la prima stagione ha un punteggio di 70 su 100, basato su 7 recensioni.Elly Belle di The A.V. Club ha dato alla serie una B, elogiando il diverso punto di vista rispetto a Big Mouth.


== Note ==


== Collegamenti esterni ==

(MUL) Sito ufficiale, su netflix.com. 
 Human Resources, su MYmovies.it, Mo-Net Srl. 
 Human Resources, su Movieplayer.it, NetAddiction S.r.l.. 
 Human Resources, su FilmTv.it, Arnoldo Mondadori Editore. 
 Human Resources, su Il mondo dei doppiatori, AntonioGenna.net. 
(EN) Human Resources, su IMDb, IMDb.com. 
(EN) Human Resources, su Rotten Tomatoes, Flixster Inc. 
(EN, ES) Human Resources, su FilmAffinity. 
(EN) Human Resources, su Metacritic, Red Ventures.