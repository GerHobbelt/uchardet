revision: 132076494
title: Carano
url: https://it.wikipedia.org/wiki/Gina_Carano


---

Gina Joy Carano (Dallas, 16 aprile 1982) è un'attrice ed ex lottatrice di arti marziali miste statunitense.


== Biografia ==
È italoamericana di quarta generazione ed è la figlia di Dana Joy Cason e Glenn Carano, noto giocatore di football di origine pugliese. Ha combattuto nelle organizzazioni statunitensi Strikeforce e EliteXC e ha gareggiato per il titolo Strikeforce dei pesi piuma nel 2009, perdendo per la prima volta nella sua carriera contro Cris "Cyborg" Santos.
Durante il suo periodo di attività è sempre stata classificata tra le prime dieci lottatrici del mondo nella classifica pound for pound, ed è tuttora una delle lottatrici più popolari al mondo. È stata premiata Female Fighter of the Year ai Fighters Only World MMA Awards nel 2008 e nello stesso anno ha partecipato al programma American Gladiators con il soprannome "Crush".


== Carriera da attrice ==
Gina Carano ha recitato prevalentemente in film d'azione e di arti marziali. Dopo alcuni video e documentari ai quali prese parte tra il 2005 ed il 2008 e la partecipazione a reality ed altri show come American Gladiators e Fight Girls, Gina debutta sul grande schermo nel 2009 con il film d'azione Blood and Bone.
Ha avuto il ruolo di attrice protagonista nel film Knockout - Resa dei conti del 2012 e ha partecipato con un ruolo di rilievo anche al film Fast & Furious 6 del 2013. Inoltre ha interpretato la sovietica Natasha nel videogame Command & Conquer: Red Alert 3. Nel 2016 appare nel film dedicato al personaggio Marvel Deadpool nel ruolo della mutante Angel Dust.
Dal 2019 fino al 2020 ha ricoperto il ruolo di Carasynthia "Cara" Dune, una mercenaria originaria di Alderaan, nella serie televisiva The Mandalorian, creata da Jon Favreau e prodotta da Lucasfilm, distribuita sulla piattaforma di streaming Disney+.


== Controversie ==
L'attrice è stata spesso criticata dai suoi detrattori per le sue posizioni politiche e sociali. Negli anni ha fronteggiato accuse di transfobia ed inoltre si è dichiarata pubblicamente scettica sull'uso delle mascherine durante la pandemia di COVID-19. Viene criticata, inoltre, per la sua presa di posizione riguardo alle elezioni presidenziali negli Stati Uniti d'America del 2020, in cui, schierandosi dalla parte politica di Donald Trump, sostiene la teoria cospirazionista del presidente uscente, paventando brogli elettorali. La situazione culmina quando, a febbraio 2021, dopo aver pubblicato dei post su Instagram in cui paragona la situazione degli elettori repubblicani a quella degli ebrei in Germania negli anni '30 e '40, la Lucasfilm decide di licenziarla e di escluderla da progetti futuri, tra cui la terza stagione della serie The Mandalorian, in cui era molto probabile una sua riconferma nel ruolo di Cara Dune.


== Filmografia parziale ==


=== Cinema ===
Blood and Bone, regia di Ben Ramsey (2009)
Knockout - Resa dei conti, regia di Steven Soderbergh (2012)
Fast & Furious 6, regia di Justin Lin (2013)
In the Blood, regia di John Stockwell (2013)
Bus 657 (Heist), regia di Scott Mann (2015)
Extraction, regia di Steven C. Miller (2015)
Deadpool, regia di Tim Miller (2016)
Kickboxer - La vendetta del guerriero (Kickboxer: Vengeance), regia di John Stockwell (2016)
Scorched Earth - Cacciatrice di taglie (Scorched Earth), regia di Peter Howitt (2018)
Madness in the Method, regia di Jason Mewes (2019)
Daughter of the Wolf - La figlia del lupo (Daughter of the Wolf), regia di David Hackl (2019)


=== Televisione ===
Fight Girls - serie TV (2006)
Almost Human – serie TV, 1 episodio (2013)
The Mandalorian - serie TV, 7 episodi (2019-2020)


=== Videogiochi ===
Command & Conquer: Red Alert 3 (2008)


== Doppiatrici italiane ==
Nelle versioni in italiano dei suoi film, Gina Carano è stata doppiata da:

Laura Lenghi in Knockout - Resa dei conti, In the Blood, Scorched Earth - Cacciatrice di taglie
Eleonora De Angelis in Blood and Bone
Rachele Paolelli in Fast & Furious 6
Benedetta Ponticelli in Deadpool
Gaia Bolognesi in The Mandalorian
Perla Liberatori in Daughter of the Wolf - La figlia del lupo


== Risultati nelle arti marziali miste ==


== Note ==


== Altri progetti ==

 Wikimedia Commons contiene immagini o altri file su Gina Carano


== Collegamenti esterni ==

(EN) Gina Carano, su Goodreads. 
(EN) Gina Carano, su sherdog.com, CraveOnline Media, LLC. 
(EN) Gina Carano, su Discogs, Zink Media. 
(EN) Gina Carano, su MusicBrainz, MetaBrainz Foundation. 
(EN) Gina Carano, su IMDb, IMDb.com. 
(EN) Gina Carano, su AllMovie, All Media Network. 
(EN) Gina Carano, su Rotten Tomatoes, Flixster Inc. 
(EN) Gina Carano, su TV.com, Red Ventures (archiviato dall'url originale il 1º gennaio 2012).