revision: 134289828
title: John Whittaker
url: https://it.wikipedia.org/wiki/Robert_Whittaker_(lottatore)


---

Robert John Whittaker (Auckland, 20 dicembre 1990) è un lottatore di arti marziali miste australiano.
Combatte nella divisione dei pesi medi per l'organizzazione statunitense UFC, nella quale è stato campione di categoria dal 2017 al 2019.
Precedentemente era stato campione ad interim nonché vincitore del torneo dei pesi welter nella stagione del 2012 del reality show The Ultimate Fighter.


== Biografia ==
Whittaker nasce il 20 dicembre 1990 ad Auckland da padre australiano e madre di etnia kiwis. Con la famiglia si trasferì da giovanissimo in Australia e infatti, una volta divenuto un lottatore professionista, ha rappresentato sia questa nazione che l'Australia.
Quando aveva sei anni il padre iscrisse lui e suo fratello ad una scuola di Karate per far imparare loro sia tecniche di autodifesa che di autocontrollo: dopo circa otto anni, quando aveva già ottenuto la cintura nera, passò all'Hapkido e poi alle MMA; prima di intraprendere quest'ultima disciplina ha svolto il mestiere di muratore.
Al contrario di molti suoi colleghi non ama il trash-talking ed è a capo di diversi progetti per spingere i giovani della sua città ad avvicinarsi alla arti marziali.


== Carriera nelle arti marziali miste ==


=== Inizi ===
Whittaker compie il suo debutto professionale nel 2009 all'età di 18 anni. Dopo aver firmato un contratto con la promozione australiana Xtreme Fighting Championship, compie il suo debutto il 14 marzo 2009 contro Chris Tallowin, vincendo l'incontro tramite KO tecnico al primo round. Si unisce quindi alla federazione Cage Fighting Championship, trionfando in tutti i sei incontri disputati fra il 2009 ed il 2011.Il 30 ottobre 2011, in occasione dell'evento Legend Fighting Championship 6, subisce la sua prima sconfitta da professionista quando affronta a Macao il sudcoreano Hoon Kim, dal quale viene sottomesso al primo round. Vince i due incontri successivi, prima di essere nuovamente battuto, questa volta da Jesse Juarez..


=== UFC ===
Whittaker debuttò in UFC il 15 dicembre del 2012, all'evento UFC on FX: Sotiropoulos vs. Pearson dove affrontò Brad Scott, per determinare il vincitore del reality show The Ultiamte Fighter: The Smashes. Whittaker vinse l'incontro per decisione unanime.
Il 25 maggio 2013 affrontò e sconfisse Colton Smith a UFC 160, per KO tecnico al terzo round. Successivamente, il 28 agosto, affrontò Court McGee, perdendo l'incontro per decisione non unanime.
A dicembre avrebbe dovuto affrontare Brian Melancon, ma quest'ultimo venne rimosso dalla card per infortunio che lo portò al ritiro. Whittaker venne anch'egli rimosso dalla card.
Il 22 febbraio del 2014 dovette scontrarsi con Stephen Thompson all'evento UFC 170. Robert venne finalizzato per KO tecnico al primo round.
A giugno dello stesso anno, vinse per decisione unanime contro Mike Rhodes. L'8 novembre, invece, affrontò Clint Hester in un incontro di pesi medi. Whittaker vinse un incredibile match, molto combattuto, per KO tecnico al secondo round; inoltre venne premiato con il riconoscimento Fight of the Night.
Il 10 maggio 2015 affrontò Brad Tavares all'evento UFC Fight Night 65. Con due incredibile ganci destri, Whittaker vinse l'incontro per KO, per poi essere premiato con il premio Performance of the Night.
A novembre avrebbe dovuto affrontare, quello che poi sarebbe diventato il campione dei pesi medi UFC, Michael Bisping all'evento UFC 193. Tuttavia, Bisping venne rimosso dall'incontro il 30 settembre per infortunio e al suo posto fu inserito Uriah Hall. Whittaker vinse per decisione unanime.
Il 23 aprile del 2016, all'evento UFC 197, riuscì a vincere l'incontro con Rafael Natal per decisione unanime.
A novembre dovette affrontare Derek Brunson nel main event di UFC Fight Night 101. Fin da subito entrambi gli atleti cominciarono a scambiarsi pesanti colpi, nel tentativo di vincere al più presto l'incontro per KO. Nei primi minuti Whittaker si trovò in difficoltà nel fronteggiare l'avanzata di Brunson, ma a 2 minuti dalla fine della prima ripresa riuscì a colpire il suo avversario con un gancio sinistro mentre indietreggiava; con questo colpò riuscì a stordirlo ma non a finalizzarlo. Passò 1 minuto e Whittaker eseguì una combinazione di jab sinistro e calcio destro alla testa di Brunson, lo mandò al tappeto e riuscì a finalizzarlo per KO tecnico. Con questa vittoria, oltre ad ottenere il premio Fight of the Night, ottenne anche il riconoscimento Performance of the Night.
A UFC on Fox: Johnson vs. Reis Robert Whittaker dovette affrontare l'esperto in Bjj Ronaldo Jacare Souza. Un match molto equilibrato fino a quando lo striking di Whittaker ha distrutto la difesa di Souza vincendo l'incontro per TKO al 2 round. 
Dopo la vittoria su Souza, Whittaker entra nella top tre dei pesi medi. In attesa del ritorno del campione Michael Bisping, Whittaker deve affrontare per il titolo dei pesi medi ad interim un altro contendente molto esperto, il cubano Yoel Romero, ancora imbattuto in UFC: i due si sono affrontati l'8 luglio 2017 all'evento UFC 213 e, dopo cinque round molto equilibrati, Whittaker vince per decisione unanime con il punteggio di 49-46. A fine match Whittaker ha avuto una discussione con il campione in carica Michael Bisping, presente tra il pubblico.


==== Campione dei pesi medi UFC e perdita del titolo ====
Il 7 dicembre 2017 il campione dei pesi medi Georges St-Pierre decide di rendere vacante il titolo, dopo aver battuto Bisping, per concentrarsi sulla sua salute e pertanto Whittaker viene promosso campione indiscusso; la sua prima difesa del titolo sarebbe dovuta avvenire contro l'ex campione Luke Rockhold a UFC 221, ma un serio problema di salute occorso proprio a Whittaker (infezione allo stomaco) portò alla sua sostituzione con Romero.
Il 9 giugno 2018 Whittaker affronta di nuovo Romero, ma dato che questi superò il limite di peso in caso di sconfitta avrebbe mantenuto il titolo; alla fine dei cinque round, comunque, Whittaker viene proclamato vincitore per decisione non unanime ed entrambi gli atleti vengono insigniti del premio Fight of the Night.
Il 9 febbraio 2019 avrebbe dovuto affrontare Kelvin Gastelum nel main event di UFC 234 davanti al pubblico di casa di Melbourne per difendere il titolo dei pesi medi, ma a poche ore dal match il campione dovette rinunciare per via di un'ernia addominale lasciando il main event nelle mani di Anderson Silva e Israel Adesanya.
Torna a combattere il 6 ottobre 2019 per difendere il suo titolo dall'assalto di Adesanya, nel frattempo divenuto campione ad interim dopo aver battuto Gastelum, ma al secondo round il nigeriano riesce a mettere KO il campione vincendo incontro e titolo.


== Risultati nelle arti marziali miste ==


== Note ==


== Altri progetti ==

 Wikimedia Commons contiene immagini o altri file su Robert Whittaker


== Collegamenti esterni ==

 Sito ufficiale, su robwhittaker.co. 
 Rob Whittaker (canale), su YouTube. 
(EN) Robert Whittaker, su sherdog.com, CraveOnline Media, LLC. 
(EN) Robert Whittaker, su IMDb, IMDb.com.