revision: 133344341
title: Bubbone
url: https://it.wikipedia.org/wiki/Bubbone


---

Bubbone (in inglese ed in latino: bubo) è il termine con il quale, in presenza di adenite acuta, si indica il rigonfiamento cutaneo generalmente edematoso e tumefatto, nettamente protruso all'infuori e dai contorni arrotondati e dal contenuto spesso purulento che si manifesta in corrispondenza di un linfonodo infiammato, generalmente all'inguine, alle ascelle o al collo. Le patologie che portano un bubbone a manifestarsi possono essere molteplici, come leishmaniosi, tumori o alcune malattie veneree, sebbene la patologia più famosa sia, per antonomasia, la peste bubbonica.Nel lessico medico il termine, seppur corretto, è ormai desueto. Fu ampiamente utilizzato per tutto il XIX secolo e per gran parte del XX secolo nella letteratura medica circa la trattazione di alcune malattie infettive come la peste bubbonica o la linfogranulomatosi inguinale, un tempo chiamata, appunto, bubbone tropicale o bubbone climatico. 
Il termine, permutato dal latino, è presente nel lessico comune ove per estensione, può riferirsi a generiche tumescenze, bitorzoli o rigonfiamenti della pelle che presentino le caratteristiche tipiche del bubbone: forma regolare, arrossamento, suppurazione.


== Patologie correlate ==
Oltre ad essere il principale segno distintivo della peste bubbonica, ne ritroviamo la manifestazione in molte malattie a trasmissione sessuale:

Ulcera venerea
Linfogranuloma venereo
Sifilide


== Terapia ==
Il trattamento, che varia a seconda dell'eziologia, prevede la somministrazione di farmaci antinfiammatori, e antibiotici, impacchi caldi e nei casi più gravi si procede ad opera di incisione chirurgica e drenaggio.


== Note ==


== Bibliografia ==
 Douglas M. Anderson, A. Elliot Michelle, Mosby’s medical, nursing, & Allied Health Dictionary sesta edizione, New York, Piccin, 2004,  p. 73,, ISBN 88-299-1716-8.
 E. Curto, Dizionario Oxford della medicina, Gremese, 1998, ISBN 978-88-7742-219-4.


== Voci correlate ==
Linfonodo
Linfoadenopatia
Peste bubbonica


== Altri progetti ==

 Wikizionario contiene il lemma di dizionario «bubbone»
 Wikimedia Commons contiene immagini o altri file su bubbone


== Collegamenti esterni ==

(EN) Bubbone, su Enciclopedia Britannica, Encyclopædia Britannica, Inc.