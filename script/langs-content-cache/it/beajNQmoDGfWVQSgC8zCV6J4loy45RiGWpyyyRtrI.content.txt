revision: 133148986
title: Agenzia Spaziale Statale dell'Ucraina
url: https://it.wikipedia.org/wiki/Agenzia_Spaziale_Statale_dell%27Ucraina


---

L'Agenzia Spaziale Statale dell'Ucraina (in ucraino Державне космічне агентство України, traslitterato: Derzhavne kosmichne ahentstvo Ukrayiny, sigla ДКАУ o DKAU; in inglese State Space Agency of Ukraine, sigla SSAU), nota precedentemente come Agenzia Spaziale Nazionale dell'Ucraina (in ucraino Національне космічне агентство України, traslitterato: Natsional'ne kosmichne ahentstvo Ukrayiny, sigla НКАУ o NKAU; in inglese National Space Agency of Ukraine, sigla NSAU) è l'agenzia responsabile in Ucraina del programma spaziale nazionale.
La SSAU è una struttura civile che coordina le installazioni governative, la ricerca e le industrie (in buona parte statali). Molti istituti che si occupano dell'ambito spaziale sono sotto il controllo diretto della SSAU. Tuttavia non è un sistema centralizzato e unitario che partecipa a tutte le componenti del processo spaziale (come la NASA per esempio). Inoltre è assente una componente militare.
L'agenzia si occupa di programmi con lanciatori e satelliti artificiali grazie a delle cooperazioni con l'Agenzia spaziale russa, l'Agenzia Spaziale Europea, la NASA e con soggetti commerciali. Le partecipazioni internazionali includono lanci con piattaforme in mare e il sistema di posizionamento Galileo.
I lanci si svolgono nel cosmodromo di Bajkonur in Kazakistan, nel cosmodromo di Pleseck e su piattaforme in mare. L'agenzia ha una base di controllo orbitale a Eupatoria in Crimea.
I velivoli spaziali includono i satelliti di osservazione terrestre Sich e Okean e l'osservatorio solare Coronas in collaborazione con la Russia. L'Agenzia spaziale ucraina ha fornito alla Russia lanciatori e satelliti militari, una collaborazione unica al mondo per un settore così strategico come quello della difesa.
L'Agenzia ucraina e la NASA stanno per firmare un accordo per il lancio di una missione senza equipaggio sulla Luna utilizzando un lanciatore Dnepr nel 2006 o 2007


== Altri progetti ==

 Wikimedia Commons contiene immagini o altri file su Agenzia Spaziale Ucraina


== Collegamenti esterni ==
(EN) Sito ufficiale, su nkau.gov.ua. URL consultato il 30 agosto 2005 (archiviato dall'url originale il 10 gennaio 2005).
(EN) Programma spaziale ucraino, su mdb.cast.ru. URL consultato il 30 agosto 2005 (archiviato dall'url originale l'8 gennaio 2020).
(EN) Razzo ucraino lancia satelliti americani, su en.rian.ru (archiviato dall'url originale l'8 aprile 2005).