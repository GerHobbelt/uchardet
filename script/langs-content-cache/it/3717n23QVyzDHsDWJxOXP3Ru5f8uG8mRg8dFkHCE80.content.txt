revision: 133401150
title: TiLo (azienda)
url: https://it.wikipedia.org/wiki/TiLo_(azienda)


---

TILO S.A. (acronimo di Treni Regionali Ticino Lombardia), è un'impresa ferroviaria italo-svizzera.
Nata il 14 giugno 2004 da una joint venture paritetica (50% pro capite) tra Trenitalia (sostituita dal 10 giugno 2011 da Trenord) e le Ferrovie Federali Svizzere (FFS), ha per obiettivo lo sviluppo e la gestione del traffico ferroviario regionale transfrontaliero tra il Cantone Ticino e la Lombardia. Gestisce infatti la quasi totalità della rete celere ticinese, in stretta integrazione col servizio ferroviario suburbano di Milano. Nel 2010 ha spostato la propria sede sociale da Chiasso a Bellinzona.


== Servizio ferroviario ==
I treni delle linee suburbane gestite da TiLo operano, nella misura in cui trovano applicazione le disposizioni tariffarie elvetiche, in regime di autocontrollo (senza biglietteria a bordo). Inoltre, rientrando essi nella categoria S-Bahn, a bordo dei convogli non è contemplata la presenza di alcun agente di scorta.
Nel 2014 la società ha trasportato 9.200.000 passeggeri sui propri treni.
In ambito elvetico il servizio ferroviario TiLo è integrato nella Comunità tariffale "arcobaleno" di Cantone Ticino e Moesano.


=== Linee gestite ===
TiLo gestisce le seguenti linee:


== Treni ==
Inizialmente il parco era composto da complessi di carrozze vicinali a pianale ribassato fornite da Trenitalia insieme ad alcune locomotive E.464 e sette complessi Domino a quattro casse forniti dalle Ferrovie Federali Svizzere.
La flotta si compone di quaranta elettrotreni RABe 524, entrati in servizio nel maggio 2007 e appartenenti alla famiglia Stadler FLIRT e configurati ad hoc con apparecchiature politensione, onde poter operare sia sulla rete italiana che su quella elvetica. Di essi, ventitré circolano in configurazione a quattro casse e diciassette a sei casse.
A partire dal 2020 sono in consegna 19 ulteriori elettrotreni RABe 524.3 (a sei casse) e RABe 523.2 (a quattro casse) della famiglia FLIRT TSI, in particolare per il servizio nella galleria del Ceneri.


== Note ==


== Bibliografia ==
M. Tolini, Italienischer TILO-Zug, "Schweizer Eisenbahn-Revue", 2004, 11, 485.


== Voci correlate ==
Ferrovie dello Stato
Trenitalia
Trenord
Ferrovie Federali Svizzere
Rete celere del Canton Ticino
Servizio ferroviario suburbano di Milano
Cisalpino


== Altri progetti ==

 Wikimedia Commons contiene immagini o altri file su TiLo


== Collegamenti esterni ==

(IT, DE, EN) Sito ufficiale, su tilo.ch. 
 Mappa della rete ferroviaria, su tilo.ch (archiviato dall'url originale il 26 ottobre 2006).