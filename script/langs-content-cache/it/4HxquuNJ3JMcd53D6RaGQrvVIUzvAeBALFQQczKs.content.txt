revision: 133325942
title: Yellow Submarine (album)
url: https://it.wikipedia.org/wiki/Yellow_Submarine_(album)


---

Yellow Submarine è il decimo album del gruppo musicale britannico dei Beatles (undicesimo considerando anche l'album Magical Mistery Tour, in origine pubblicato come LP solo negli USA e come EP in UK) pubblicato il 17 gennaio 1969, colonna sonora dell'omonimo film.


== Descrizione ==
Nonostante in copertina l'album sia accreditato solo ai Beatles, il lato B, intitolato Original Film Score è opera interamente di George Martin e ogni traccia è eseguita dalla George Martin Orchestra eccetto l'ultima intitolata Yellow Submarine in Pepperland di Lennon e McCartney ma arrangiato da Martin. Nel lato A, intitolato "The Beatles", sono comprese sei delle quindici canzoni dei Beatles presenti nell'omonimo film d'animazione uscito nelle sale inglesi il 17 luglio 1968. La scelta di Martin di registrare nuovamente i suoi brani è uno dei motivi per il quale la pubblicazione del disco venne ritardata rispetto all'uscita del film; inoltre i Beatles diedero priorità assoluta, nella seconda metà del 1968, alla preparazione del nuovo album, pubblicato appena due mesi prima di Yellow Submarine.

La relativa scarsità di nuove canzoni del gruppo nell'album suscitò la critica che il contenuto non valesse il prezzo di copertina; è probabile che la EMI in un primo momento abbia preso a cuore tale giudizio, poiché negli archivi esiste un master risalente al marzo 1969 per un extended play a 33 giri che però non venne mai pubblicato, il quale avrebbe dovuto includere, oltre ai quattro pezzi inediti dell'album, anche il brano Across the Universe (non incluso nel film), già allora pronto con un missaggio differente da quello curato da Phil Spector che vide la luce nel 1970 su Let It Be; tale prima versione finì poi pubblicata il 12 dicembre 1969 in una raccolta benefica del WWF intitolata No One's Gonna Change Our World.
Il disco ebbe un successo relativamente scarso: stette undici settimane in classifica, e la sua posizione più alta fu la terza.


=== Lato A - The Beatles ===
Le sei canzoni eseguite dai Beatles sono tutte raggruppate sul lato A; di esse soltanto quattro sono inedite:

Yellow Submarine era già apparsa nell'album Revolver e come singolo nell'estate 1966;
All You Need Is Love era già stata pubblicata come singolo nel 1967.Anche tre dei quattro inediti risalgono, come registrazione, al 1967:

All Together Now, ideata appositamente per il film, fu registrata nel maggio 1967;
Only a Northern Song era destinata originariamente a Sgt. Pepper's Lonely Hearts Club Band;
It's All Too Much fu incisa poco prima della pubblicazione di Sgt. Pepper e per l'inclusione in Yellow Submarine fu accorciata (in origine durava 8 minuti);
Hey Bulldog è l'incisione più recente e risale al febbraio 1968.


=== Lato B - Original Film Score ===
Il lato B contiene esclusivamente brani strumentali per orchestra, scritti e arrangiati da George Martin appositamente per il film, e da lui diretti. Nessuno dei quattro membri dei Beatles prese parte a queste registrazioni, avvenute a Abbey Road nell'ottobre 1968. I brani per orchestra presenti sull'album costituiscono una nuova incisione rispetto a quella effettuata a suo tempo per la colonna sonora originale.


=== Edizioni estere ===
La versione pubblicata in Ecuador e in Argentina venne intitolata Los Beatles - Submarino Amarillo e i titoli delle canzoni elencate in copertina vennero tradotti in spagnolo.


== Tracce ==
Lato A

Yellow Submarine (John Lennon, Paul McCartney)

Only a Northern Song (George Harrison) – unico brano dei Beatles inciso con due registratori a quattro piste

All Together Now (John Lennon, Paul McCartney)

Hey Bulldog (John Lennon, Paul McCartney)

It's All Too Much (George Harrison)

All You Need Is Love (John Lennon, Paul McCartney)

Lato B

Pepperland (George Martin) – George Martin Orchestra

Sea of Time (George Martin) – George Martin Orchestra

Sea of Holes (George Martin) – George Martin Orchestra

Sea of Monsters (George Martin) – George Martin Orchestra

March of the Meanies (George Martin) – George Martin Orchestra

Pepperland Laid Waste (George Martin) – George Martin Orchestra

Yellow Submarine in Pepperland (John Lennon, Paul McCartney, George Martin) – George Martin Orchestra


== Formazione ==
John Lennon - voce, chitarra ritmica, chitarra acustica, chitarra solista, pianoforte, clavicembalo, banjo, ukulele, glockenspiel, percussioni, battito di mani
Paul McCartney - voce, basso, chitarra, contrabbasso, tromba, percussioni, battito di mani
George Harrison - chitarra solista, chitarra acustica, voce, tamburello, organo Hammond, armonica, violino, percussioni, battito di mani
Ringo Starr - batteria, percussioni, handclaps, voceAltri musicistiGeorge Martin - pianoforte
Orchestra di fiati
Brian Jones, Marianne Faithfull, Pattie Harrison, Neil Aspinall, Geoff Emerick - voce
Orchestra composta da 4 trombe e 1 clarinetto
Mick Jagger, Keith Richards, Marianne Faithfull, Eric Clapton, Keith Moon, Pattie Harrison, Jane Asher, Mike McCartney, Graham Nash, Gary Leeds, Hunter Davies - voce
Orchestra composta da 4 violini, 2 violoncelli, 2 sax, 2 tromboni, 1 fisarmonica, 2 trombe


== Classifiche ==


== Versione rimasterizzata ==

Nel 1999, la United Artists e la Apple Records rimasterizzarono il film digitalmente. Questa operazione comprese la pulitura della pellicola originale e il ringiovanimento dei colori.
Le canzoni dell'album furono anche aggiornate. Tutte le canzoni dei Beatles furono mixate in Dolby Digital 5.1. Comunque, poiché l'originale colonna sonora del 1968 di Martin esisteva solo in mono, la Apple sostituì alcune sezioni dell'album con delle versioni rimasterizzate in stereo.
Il film fu anche rimontato nella sua versione europea originale, reintroducendo la canzone Hey Bulldog, che nella versione americana era stata eliminata e sostituita da sequenze alternative.
Per accompagnare la riedizione del film, nel 1999 è stata pubblicata una nuova versione del disco, contenente solo le tracce dei Beatles utilizzate nel film. Questo fece di Yellow Submarine il primo album dei Beatles ad essere completamente rimasterizzato, molto prima del cofanetto integrale del 2009 (nel quale quest'album compare nuovamente con la scaletta originaria).


=== Tracce ===

Tutte le canzoni sono state composte da John Lennon e Paul McCartney, tranne dove indicato

Yellow Submarine
Hey Bulldog
Eleanor Rigby
Love You To (Harrison)
All Together Now
Lucy in the Sky with Diamonds
Think for Yourself (Harrison)
Sgt. Pepper's Lonely Hearts Club Band
With a Little Help from My Friends
Baby You're a Rich Man
Only a Northern Song (Harrison)
All You Need Is Love
When I'm Sixty-Four
Nowhere Man
It's All Too Much (Harrison)La versione DVD contiene la colonna sonora rimasterizzata, la colonna sonora mono del 1968, e una traccia separata dell'intera colonna sonora composta da George Martin.


== Note ==


== Bibliografia ==
 Bill Harry, Beatles - L’enciclopedia, Roma, Arcana, 2001, ISBN 88-7966-232-5. (The Beatles Encyclopedia, Blandford, London, 1997)
 Mark Lewisohn, Beatles - Otto anni ad Abbey Road, Milano, Arcana Editrice, 1990, ISBN 88-85859-59-3. (The Complete Beatles Recording Sessions, EMI Records Ltd, London, 1988)


== Altri progetti ==

 Wikiquote contiene citazioni di o su Yellow Submarine
 Wikimedia Commons contiene immagini o altri file su Yellow Submarine


== Collegamenti esterni ==

 Yellow Submarine, su Last.fm, CBS Interactive. 
(EN) Richie Unterberger, Yellow Submarine, su AllMusic, All Media Network. 
(EN) Yellow Submarine, su Discogs, Zink Media. 
(EN) Yellow Submarine, su MusicBrainz, MetaBrainz Foundation.