revision: 131887991
title: Ora (Renzo Rubino)
url: https://it.wikipedia.org/wiki/Renzo_Rubino


---

Renzo Rubino, all'anagrafe Oronzo Rubino (Taranto, 17 marzo 1988), è un cantautore e musicista italiano.


== Biografia ==
Renzo Rubino nasce a Taranto, ma trascorre tutta la sua infanzia e adolescenza a Martina Franca.


=== Gli esordi e il primo album ===
L'infanzia la trascorre a Martina Franca, dove poi frequenta il liceo artistico Lisippo. All'età di 19 anni forma un gruppo musicale, i KTM, e diventa pianista e cantante di un night club pugliese. Dal 2008 comincia ad esibirsi sulla piazza pugliese con Pianafrasando, piccolo spettacolo musicale (voce e piano) ideato dallo stesso Rubino.
Nel 2010 esce il suo primo disco Farfavole, prodotto dall'etichetta discografica Spaghetti Record. Inizia a frequentare i corsi del CPM, dove incontra Andrea Rodini, suo attuale produttore artistico. Nel 2011, col brano Bignè, è tra i vincitori del festival Musicultura di Macerata. Sempre nel 2011 ha aperto i concerti di Antonella Ruggiero e Brunori Sas. Ad accompagnarlo nei suoi concerti Gli Altri, Fabrizio Faco Convertini al basso, Andrea Libero Cito al violino e Andrea Beninati a batteria, percussioni e violoncello.


=== Sanremo Giovani 2013 e il secondo album ===
Nel febbraio 2013, avendo superato le selezioni dell'Area Sanremo, partecipa al Festival della canzone italiana, nella categoria Giovani, con un singolo che tratta la tematica dell'amore gay intitolato Il postino (amami uomo). La canzone si posiziona al 3º posto nella finale del 15 febbraio 2013 e si aggiudica il Premio della Critica del Festival della canzone italiana "Mia Martini" nella suddetta categoria. Il brano Il postino (amami uomo) ha visto la collaborazione del tenore David Righeschi, mentre sul disco la voce tenorile è di Matteo Falcier.
Contemporaneamente alla partecipazione a Sanremo esce, il 14 febbraio 2013, il secondo album di Rubino, Poppins, edito dalla casa discografica Warner Music. L'album contiene anche la canzone con la quale ha partecipato al concorso canoro sanremese e una cover di Domenico Modugno, Milioni di scintille, che vanta la collaborazione di Fabrizio Bosso alla tromba.
Nel 2013 partecipa come concorrente nella categoria Giovani al Summer Festival, condotto da Alessia Marcuzzi e Simone Annicchiarico. Nello stesso anno è il vincitore Next Generation ai Wind Music Awards e del Premio Lunezia 2013 per la qualità Musical-letteraria dell'album Poppins. Sempre nel 2013, partecipa alla nona edizione, nonché decennale della scomparsa del famoso cantautore, del Festival teatro canzone Giorgio Gaber e torna, questa volta come ospite, a Macerata per le serate finali di Musicultura.


=== Festival di Sanremo 2014 e il terzo album ===
Il 18 dicembre 2013 viene annunciata da Fabio Fazio la partecipazione dell'artista al Festival di Sanremo 2014, nella categoria Campioni. Alla manifestazione presenta i brani Ora e Per sempre e poi basta. Con il brano Ora il cantante si classifica al 3º posto nella classifica finale, mentre l'orchestra gli assegna il premio al Miglior arrangiamento Sezione Campioni per il brano Per sempre e poi basta, arrangiato e diretto dal Maestro Marcello Faneschi.


=== Il quarto album e il Festival di Sanremo 2018 ===
Il 3 marzo 2017 esce il suo nuovo singolo intitolato La La La. Il 31 marzo 2017 esce, invece, il suo quarto album, intitolato Il gelato dopo il mare. L'anno successivo partecipa alla sessantottesima edizione del Festival di Sanremo con il brano Custodire, arrangiato e diretto dal maestro Marcello Faneschi, classificandosi al 13º posto. Nella serata dei duetti ha cantato il brano insieme a Serena Rossi.Porto Rubino
Dal 2019 l'artista va per mare con un festival itinerante chiamato Porto Rubino. Lo stesso diventa prima docufilm per Skyarte e selezionato alla festa del cinema di Roma e dal 2022 programma televisivo per Rai2 
Sanremo 2023
Torna a Sanremo con Levante nella serata dei duetti con "Vivere" di Vasco Rossi accompagnata al piano dall'artista pugliese.


== Discografia ==


=== Album ===
2011 – Farfavole
2013 – Poppins
2014 – Secondo Rubino
2017 – Il gelato dopo il mare


=== Singoli ===
2013 – Il postino (amami uomo)
2013 – Pop
2014 – Ora
2014 – Sottovuoto
2017 – La La La
2018 – Custodire
2018 – Il segno della croce
2019 – Dolcevita
2020 – Porto Rubino
2021 – Lasciami stare
2021 – Giocare


== Videografia ==


=== Video musicali ===
2013 – Il postino (amami uomo)
2013 – Pop
2014 – Ora
2014 – Per sempre e poi basta
2014 – Sottovuoto
2017 – La La La
2018 – Custodire
2018 – Il segno della croce
2019 – Dolcevita
2021 – Lasciami stare


== Tour ==
2011 - Farfavole Tour
2013 - Poppins Tour
2014 - Secondo Rubino Tour
2018 - Rubinoland
2019 - TASTI - Tre pianoforti in tour


== Premi e riconoscimenti ==
2011Vincitore Festival Musicultura con il singolo Bignè (canzone più votata dal pubblico di Rai Radio 1)2012Vincitore dell'accademia Area Sanremo2013Premio della Critica del Festival della canzone italiana "Mia Martini" nella categoria Giovani del Festival di Sanremo
Premio Contest Next Generation ai Wind Music Awards
Premio Lunezia Pop d'Autore per la qualità Musical-Letteraria dell'album Poppins al Premio Lunezia
Premio Artista emergente dell'anno al Tour Music Fest2014Premio Miglior arrangiamento Sezione Campioni al Festival di Sanremo per la canzone Per sempre e poi basta, arrangiato dal Maestro Marcello Faneschi.
Premio Nazionale Mediterraneo per il miglior videoclip con Sottovuoto (regia di Duccio Forzano)


== Partecipazioni al Festival di Sanremo ==


== Note ==


== Bibliografia ==
Fernando Fratarcangeli, Renzo Rubino, pubblicato in Raropiù, n° 2, maggio 2013, pagg. 38-39


== Altri progetti ==

 Wikimedia Commons contiene immagini o altri file su Renzo Rubino


== Collegamenti esterni ==

(EN) Renzo Rubino, su Discogs, Zink Media. 
(EN) Renzo Rubino, su MusicBrainz, MetaBrainz Foundation. 
 Sito ufficiale, su renzorubino.it.
 Scheda su Warner Music, su warnermusic.it. URL consultato il 29 luglio 2019 (archiviato dall'url originale il 16 febbraio 2013).