revision: 129923561
title: Diana Muldaur
url: https://it.wikipedia.org/wiki/Diana_Muldaur


---

Diana Muldaur (New York, 19 agosto 1938) è un'attrice statunitense.


== Biografia ==
Nata a New York ma cresciuta a Martha's Vineyard, isola del Massachusetts, iniziò a recitare alle scuole superiori e in seguito allo Sweet Briar College, laureandosi nel 1960. Tra i suoi insegnanti, l'attrice teatrale Stella Adler. Apparve in film di vario genere, senza mai giungere a ruoli da protagonista, tra cui Un uomo a nudo (1968) di Frank Perry, Al di là di ogni ragionevole dubbio (1970) di Sidney J. Furie, Chi è l'altro? (1972) di Robert Mulligan e È una sporca faccenda, tenente Parker! (1974) di John Sturges.
Sin dagli inizi della carriera ha privilegiato la recitazione in produzioni televisive. È conosciuta soprattutto dagli spettatori di Star Trek per avervi partecipato in due distinti periodi: negli anni sessanta come guest star, in due episodi della serie classica; negli anni ottanta, con il ruolo ricorrente della dottoressa Katherine Pulaski nella seconda stagione di Star Trek: The Next Generation. È celebre anche per il ruolo della naturalista e scrittrice britannica Joy Adamson nella serie Nata libera (1974), ispirata all'omonimo film di James Hill del 1966.
È la sorella maggiore del cantante Geoff Muldaur; ha vissuto a Los Angeles dal 1970 al 1991. È stata sposata con l'attore James Vickery fino alla sua morte nel 1979. Nel 1981 si è sposata con lo scrittore-produttore Robert Dozier, vivendo tra Los Angeles e Bear Valley, sempre in California nell'Alta Sierra. Nel 1991 l'attrice ha deciso di ritirarsi dalle scene dopo che a Dozier è stato diagnosticato un tumore. In seguito ha dichiarato: "Smettendo di recitare ho cominciato a vivere". Da allora la coppia ha cambiato stile di vita, andando spesso a sciare e giocare a golf. Dozier è morto nel 2012. La Muldaur non ha figli.


== Filmografia parziale ==


=== Cinema ===
Un uomo a nudo (The Swimmer), regia di Frank Perry e, non accreditato, Sydney Pollack (1968)
Number One, regia di Tom Gries (1969)
Al di là di ogni ragionevole dubbio (The Lawyer), regia di Sidney J. Furie (1970)
Uno spaccone chiamato Hark (One More Train to Rob), regia di Andrew V. McLaglen (1971)
Chi è l'altro? (The Other), regia di Robert Mulligan (1972)
È una sporca faccenda, tenente Parker! (McQ), regia di John Sturges (1974)
Al di là della ragione (Beyond Reason), regia di Telly Savalas (1977)


=== Televisione ===
Mr. Broadway – serie TV, episodio 1x07 (1964)
Il dottor Kildare (Dr. Kildare) – serie TV, 6 episodi (1966)
Mannix – serie TV, 3 episodi (1967)
I giorni di Bryan (Run for Your Life) – serie TV, episodi 3x11-3x12 (1967)
Il virginiano (The Virginian) – serie TV, 2 episodi (1967-1971)
Star Trek – serie TV, episodi 2x20 - 3x05 (1968)
Bonanza – serie TV, episodio 10x05 (1968)
Hawaii Squadra Cinque Zero (Hawaii Five-0) – serie TV, un episodio (1972)
Nata libera (Born Free) – serie TV, 13 episodi (1974)
Uno sceriffo a New York (McCloud) – serie TV, 14 episodi (1970-1977)
Ellery Queen – serie TV, episodio 1x16 (1976)
Charlie's Angels – serie TV, episodio 1x01 (1976)
L'impareggiabile giudice Franklin (The Tony Randall Show) – serie TV, 6 episodi (1976-1978)
Sulle strade della California (Police Story) – serie TV, 2 episodi (1977-1979)
Hizzonner – serie TV, 7 episodi (1979)
L'incredibile Hulk (The Incredible Hulk) – serie TV, episodi 3x08-5x04 (1979-1981)
Quincy (Quincy, M.E.) – serie TV, 7 episodi (1980-1981)
La signora in giallo (Murder, She Wrote) – serie TV, episodio 1x17 (1985)
Star Trek: The Next Generation – serie TV, 22 episodi (1988-1989) - Katherine Pulaski
Avvocati a Los Angeles (L.A. Law) – serie TV, 24 episodi (1989-1991)
Reclusa - La rabbia di una madre (Locked Up: A Mother's Rage) – film TV (1991)


== Doppiatrici italiane ==
Valeria Valeri in Chi è l'altro?
Gabriella Genta in È una sporca faccenda, tenente Parker!
Eva Ricca in Nata libera
Lidia Costanzo in Star Trek
Rita Savagnone in Ellery Queen
Maria Pia Di Meo in Star Trek: The Next Generation


== Altri progetti ==

 Wikimedia Commons contiene immagini o altri file su Diana Muldaur


== Collegamenti esterni ==

 Diana Muldaur, su MYmovies.it, Mo-Net Srl. 
(EN) Diana Muldaur, su IMDb, IMDb.com. 
(EN) Diana Muldaur, su AllMovie, All Media Network. 
(EN) Diana Muldaur, su BFI Film & TV Database, British Film Institute. 
(EN) Diana Muldaur, su Internet Broadway Database, The Broadway League. 
(EN) Diana Muldaur, su StarTrek.com, CBS Studios. 

(EN) Diana Muldaur, in Memory Alpha, Fandom.