revision: 133882878
title: David Garrett
url: https://it.wikipedia.org/wiki/David_Garrett


---

David Garrett, pseudonimo di David Christian Bongartz (Aquisgrana, 4 settembre 1980), è un violinista e compositore tedesco naturalizzato statunitense.Particolarmente apprezzato come musicista da Zubin Mehta e Daniel Barenboim, possiede molti violini tra cui un Guarneri del Gesù del 1727, un Fagnola del 1903, un Santo Serafino del 1753, un Jacobus Stainer del 1659, un altro Guarneri del Gesù del 1744. Per i concerti di crossover usa un Jean Baptiste Vuillaume, mentre per i concerti di musica classica, il suo celebre e storico "compagno", uno Stradivari del 1716 e dal 2022 anche un Guarneri del Gesù del 1736.
Si è fatto conoscere dalla critica per il suo repertorio di musica rock adattato all'orchestra e, in particolare, al violino, che tende nelle sue cover a sostituire le chitarre di artisti quali Brian May, Angus Young, Slash, Kirk Hammett, Jimmy Page o Kurt Cobain, ma anche le voci, come quelle di Axl Rose o Michael Jackson. In modo analogo, accompagnato da chitarre e batterie, ha portato celeberrimi brani classici a tonalità più rock.


== Biografia ==
Il padre è un avvocato tedesco mentre la madre, Dove Garrett, è una ballerina statunitense. Proprio dalla madre ha preso il cognome utilizzato come pseudonimo, scelto dai suoi genitori perché «più pronunciabile».All'età di nove anni ha fatto il suo debutto al festival "Kissinger Sommer". A 11 anni collabora con la Filarmonica di Amburgo, mentre nel 1994, a quindici anni, stipula un accordo con la Deutsche Grammophon per l'incisione di diverse opere come solista. Nel 2004 si diploma in arte alla Juilliard School di New York.Nel 2008 è entrato nel Guinness dei primati per aver eseguito il volo del calabrone in un minuto e sei secondi.
Con l'album Rock Symphonies del 2010 si fa conoscere alla platea internazionale; nel disco Garrett unisce il genere classico con il rock, fondendo brani di autori quali Vivaldi e Beethoven con altri come U2, Nirvana, Metallica e Aerosmith.Riguardo al suo strumento musicale, a undici anni ha ricevuto il suo primo violino Stradivari. Garrett possedeva anche un violino Guadagnini del 1772; nel 2007, dopo un'esibizione presso il Barbican Centre di Londra vi cadde sopra danneggiandolo gravemente, ma poté riutilizzarlo nuovamente poco tempo dopo. Suona inoltre un violino Guarnieri "Baltic" del 1731.Il 12 ottobre 2012 è uscito il suo nuovo lavoro intitolato Music, anticipato dalla cover al violino di Viva la vida dei Coldplay.Nel 2013 debutta come attore cinematografico nel film Il violinista del diavolo, dove è protagonista nel ruolo di Niccolò Paganini. Il 25 ottobre dello stesso anno pubblicherà il suo capolavoro intitolato Garrett vs. Paganini, che si può considerare un omaggio al compositore genovese.
Nel 2015 esce il suo album intitolato Explosive, che presenta una combinazione di brani pop e brani classici, oltre a numerosi brani composti da David stesso, tra cui l'omonimo singolo. Il 18 agosto 2017 esce il singolo Bittersweet Symphony che anticipa l'album di cover Rock Revolution, pubblicato il 17 settembre successivo.


== Discografia ==


=== Album in studio ===
1995 - Mozart: Concerto per violino K 218 e 271, sonata per violino e pianoforte in Si bemolle maggiore, K. 454
1995 - Beethoven Spring sonata
1997 - Paganini Caprices
2001 - Tchaikovsky, Conus: Violin Concertos
2002 - Pure Classics
2006 - Free
2007 - Virtuoso
2008 - Encore
2009 - David Garrett
2009 - Classic Romance
2010 - Rock Symphonies
2011 - Legacy (BeethovenKreisler/Rachmaninov) - Garrett/Marin/Royal Philharmonic Orchestra, Decca
2012 - Music
2013 - 14
2013 - Garrett vs. Paganini
2014 - Timeless
2015 - Explosive
2017 - Rock Revolution
2017 - The Early Years
2018 - Unlimited
2020 - Alive - My Soundtrack
2020 - Alle Tage Ist Kein Sonntag
2022 - Iconic


=== Collaborazioni ===
2004 - Nokia Night of the Proms
2008 - The New Classical Generation 2008


== Videografia ==


=== DVD ===
2009 - David Garrett Live - In Concert & In Private
2010 - David Garrett: Rock Symphonies - Open Air Live
2011 - Legacy
2012 - Music
2021 - Unlimited -Live from the Arena di Verona


== Filmografia ==
2013 - Il violinista del diavolo (The Devil's Violinist), regia di Bernard Rose


== Onorificenze ==


== Note ==


== Bibliografia ==
(DE)  Michael Fuchs-Gamböck e Thorsten Schatz, David Garrett: Der Rebell mit der Geige, Monaco di Baviera, Knaur-Taschenbuch-Verlag,  2010. ISBN 978-3-426-78431-0.


== Altri progetti ==

 Wikimedia Commons contiene immagini o altri file su David Garrett


== Collegamenti esterni ==

 Sito ufficiale, su david-garrett.com. 
 DavidGarrettVEVO / davidgarrettmusic (canale), su YouTube. 
(EN) David Garrett, su AllMusic, All Media Network. 
(EN) David Garrett, su Discogs, Zink Media. 
(EN) David Garrett, su MusicBrainz, MetaBrainz Foundation. 
(EN) David Garrett, su IMDb, IMDb.com. 
(DE, EN) David Garrett, su filmportal.de. 
(EN) David Garrett, su decca.com (archiviato dall'url originale il 23 dicembre 2011).