revision: 134191563
title: Football Club Internazionale Milano 1984-1985
url: https://it.wikipedia.org/wiki/Football_Club_Internazionale_Milano_1984-1985


---

Questa voce raccoglie le informazioni riguardanti il Football Club Internazionale Milano nelle competizioni ufficiali della stagione 1984-1985.


== Stagione ==
Nell'estate 1984 il nuovo presidente Pellegrini chiamò Castagner in panchina, col mercato contraddistinto dall'ingaggio del centrocampista irlandese Brady e dell'attaccante tedesco Rummenigge: il loro arrivo comportò le cessioni di Hansi Müller e Coeck, con l'organico arricchito dagli arrivi di Mandorlini e di un Causio avviato al tramonto della carriera. Benché rallentato da una serie d'infortuni, il neoacquisto teutonico compose assieme ad Altobelli un prolifico duo offensivo.Con Spillo miglior realizzatore stagionale, Kalle — autore di un celebre gol in acrobazia contro i Rangers Glasgow che non venne tuttavia convalidato per gioco pericoloso — marcò le prime reti in Serie A con una doppietta alla Juventus nel derby d'Italia dell'11 novembre 1984, risoltosi per 4-0 in favore dei meneghini. In campionato i nerazzurri — usciti sconfitti dalla stracittadina milanese del 28 ottobre 1984 per un gol di Hateley — rimasero sulla scia del Verona durante la fase d'andata, ma un temporaneo aggancio compiuto all'inizio del girone di ritorno fu vanificato dal calo primaverile: mancata nuovamente l'affermazione sui rossoneri, la squadra soffrì l'inserimento del Torino nella lotta di vertice chiudendo così in terza posizione a 5 punti dagli scaligeri e con una sola lunghezza di ritardo dai granata.Sul versante europeo la Beneamata partecipò alla Coppa UEFA eliminando nei primi turni lo Sportul Bucarest, i Rangers Glasgow e l'Amburgo: nei quarti di finale la formazione di Castagner fu abbinata ad un'altra compagine tedesca, liquidando il Colonia tramite una vittoria casalinga di misura e un successo per 3-1 nel retour match. Col traguardo continentale divenuto un obiettivo a causa della delusione in ambito nazionale, l'Inter si arrese in semifinale al Real Madrid: pur vittoriosa a San Siro col punteggio di 2-0, la squadra fu battuta per 3-0 dagli iberici nel ritorno fallendo il passaggio in finale. Vane risultarono le proteste di irregolarità per una biglia lanciata dagli spalti che ferì Bergomi alla testa, con l'UEFA che negò la ripetizione della gara ritenendo che il fatto non avesse inciso sullo svolgimento dell'incontro.In Coppa Italia i nerazzurri accedettero alla semifinale dopo aver eliminato i veronesi, cedendo poi ai concittadini allenati da Liedholm.


== Divise e sponsor ==
Lo sponsor tecnico per la stagione 1984-1985 fu Mec Sport, mentre lo sponsor ufficiale fu Misura.


== Organigramma societario ==


== Rosa ==


== Calciomercato ==


=== Sessione estiva ===


=== Sessione autunnale ===


== Risultati ==


=== Serie A ===


==== Girone di andata ====


==== Girone di ritorno ====


=== Coppa Italia ===


==== Primo turno ====


==== Fase finale ====


=== Coppa UEFA ===


== Statistiche ==


=== Statistiche di squadra ===
Statistiche aggiornate al 26 giugno 1985.


== Note ==


== Bibliografia ==
 Filippo Grassia e Gianpiero Lotito, INTER - Dalla nascita allo scudetto del centenario, Antonio Vallardi Editore, 2008,  p. 239, ISBN 978-88-95684-11-6.
 Almanacco Illustrato del Calcio 1986, Modena, Panini Editore, 1985,  p. 598, ISSN 11293381.


== Collegamenti esterni ==
(EN) Maurizio Mariani, Italy Championship 1984/85, su rsssf.com, 26 ottobre 2000.