revision: 133960741
title: Giovanni Antonio Delli Falconi
url: https://it.wikipedia.org/wiki/Giovanni_Antonio_Delli_Falconi


---

Giovanni Antonio Delli Falconi (1443 (?) – Otranto, 12 agosto 1480) è stato un condottiero italiano che si batté per la difesa di Otranto nel 1480.


== Biografia ==
Apparteneva alla nobile famiglia Delli Falconi (o De Falconibus), riconosciuti nei documenti del tempo come"signori di Pulsano". Era il figlio minore del barone Marino Delli Falconi (quindi destinato alla vita militare), che nel 1435 fece edificare il castello di Pulsano, probabilmente attorno a un mastio di origine normanna. Marino era il segretario del principe di Taranto, Giovanni Antonio Orsini Del Balzo.


=== La battaglia di Otranto ===
Giovanni Antonio Delli Falconi fu il capitano delle truppe che partirono dal circondario tarantino in difesa di Otranto, che stava per essere attaccata da 15000 turchi e condivise il comando del presidio aragonese con Francesco Zurlo. 
In una relazione fatta dal segretario di re Ferdinando I di Napoli e ai principi italiani si racconta che in un altro documento del tempo si dice che dopo dieci giorni d'assedio della città, "Il Falconi con molti armati perì eroicamente come Zurlo". Infatti, nel giorno della battaglia, quando i turchi riuscirono ad aprire una breccia nelle mura, Giovanni Antonio coi propri valorosi accorse nella mischia in difesa dei cittadini, dopo che già il capitano Zurlo era perito, e ne seguì il medesimo destino.


=== Citazioni ===


=== Dediche ===
Ad Otranto, nei pressi della cattedrale romanica, le vie sono tutte dedicate agli eroi della battaglia di Otranto. Tra questi ce n'è anche una dedicata ad "Antonio Delli Falconi – capitano 1480".


== Note ==


== Bibliografia ==
Maria Corti, L'ora di tutti, Bompiani 2012.
Maggiulli L., Delli Falconi Giov. Antonio (voce) in Dizionario Biografico degli uomini chiari di Terra d’Otranto (manoscritto) , vol. II (C-D), p. 398.
Salvatore Tomai, Pulsano e la Madonna dei Martiri - Una devozione secolare legata alla Guerra d'Otranto del 1480, Scorpione Editrice, Taranto 2014 ISBN 978-888099323-0
Salvatore Tomai, «Delli Falconi Giovanni Antonio» in Ricciardi P. (a cura), Gli Eroi della Patria e i Martiri della Fede: Otranto 1480-1481, Editrice Salentina, 2010.


== Voci correlate ==
Otranto
Battaglia di Otranto
Martiri di Otranto
Pulsano


== Altri progetti ==

 Wikimedia Commons contiene immagini o altri file su Giovanni Antonio Delli Falconi