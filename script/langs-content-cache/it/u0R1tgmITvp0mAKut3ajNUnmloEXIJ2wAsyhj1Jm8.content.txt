revision: 119104876
title: Oratorio di San Tommaso Apostolo
url: https://it.wikipedia.org/wiki/Oratorio_di_San_Tommaso_Apostolo


---

L'oratorio di San Tomaso apostolo è un luogo di culto cattolico situato nella zona di Sanda nel comune di Celle Ligure, in provincia di Savona.


== Storia e descrizione ==
L'edificio si presenta a navata unica e presbiterio quadrato, con facciata a capanna illuminata da un rosone quadrilobato. Sorge a pochi metri dalla parrocchiale di San Giorgio. 
Conserva all'interno un gruppo ligneo di San Giorgio che trafigge il drago di scuola genovese del 1679 e un altro simile del 1865, opera di Antonio Brilla. Vi sono inoltre due crocifissi processionali, il primo del 1726 (di solito però conservato in chiesa) e il secondo del tardo XIX secolo. Alle pareti sono presenti diverse tele del XVIII secolo. 


== Bibliografia ==
 Pier Luigi Gardella (a cura di), Confraternite della Diocesi di Savona-Noli, ISBN 978-88-6405-693-7, 2015 Genova, De Ferrari.


== Voci correlate ==
Celle Ligure
Chiesa di San Giorgio (Celle Ligure)