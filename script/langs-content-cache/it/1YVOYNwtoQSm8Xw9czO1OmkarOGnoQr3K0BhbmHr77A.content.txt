revision: 134241125
title: Miami Social
url: https://it.wikipedia.org/wiki/Club_Internacional_de_F%C3%BAtbol_Miami


---

Il Club Internacional de Fútbol Miami, meglio conosciuto come Inter Miami CF o più semplicemente Inter Miami, è una società calcistica statunitense con sede nella città di Miami (Florida), militante nella Major League Soccer dal 2020. Disputa le proprie partite casalinghe al DVR PNK Stadium di Fort Lauderdale (Florida).


== Storia ==
La città di Miami aveva già avuto una franchigia in MLS, ma l'esperienza dei Miami Fusion era durata solo quattro stagioni, dal 1998 al 2001. Nel novembre 2012 il commissioner della MLS Don Garber ha confermato la volontà di ampliare il numero delle partecipanti con una nuova franchigia di base a Miami.Dopo alcune manifestazioni di interesse da parte di soggetti diversi e trattative con potenziali investitori, nel febbraio 2014 la lega ha annunciato che David Beckham aveva esercitato l'opzione per l'acquisto di un club di MLS e che la cordata di investitori capeggiata dall'ex calciatore inglese avrebbe fondato una franchigia a Miami, investendo anche nella costruzione di un nuovo impianto (ritenuto imprescindibile dalla lega). I soci di Beckham sono i fratelli Mas (immobiliaristi urbani), il giapponese Masayoshi Son (magnate del web) e il boliviano Marcelo Claure (magnate delle telecomunicazioni e proprietario del Club Bolívar).
Il 29 gennaio 2018 Miami è stata annunciata come la venticinquesima squadra partecipante alla MLS a partire dalla stagione 2020. Il 5 settembre dello stesso anno è stato ufficializzato che il nome della franchigia sarebbe stato Club Internacional de Fútbol Miami, comunemente abbreviato in Inter Miami CF.Il 30 dicembre 2019 l'uruguaiano Diego Alonso è stato assunto come nuovo allenatore del club.
Il 1º marzo 2020 la squadra esordisce in MLS perdendo contro il Los Angeles Football Club per 1-0; giocherà in casa a Fort Lauderdale in attesa del completamento dello stadio previsto per il 2022. Il 7 gennaio 2021 Diego Alonso viene esonerato dopo una sola stagione.


== Cronistoria ==


== Colori ==
I colori sociali dell'Inter Miami sono il rosa, il nero e il bianco. La prima maglia è bianca con dettagli rosa mentre la seconda è nera con dettagli rosa.

Prima divisaSeconda divisa


== Simboli ==
Il logo, realizzato con lo stile e i colori che richiamano la tradizione Art déco della città, è un cerchio con due aironi bianchi maggiori che incrociano le loro zampe a formare la M di Miami. Tra i due aironi c'è un sole parzialmente eclissato con sette raggi, in omaggio al numero che vestiva David Beckham da calciatore. Il cerchio presenta anche il nome per esteso del club in lingua spagnola e il numero romano MMXX, ad indicare la stagione inaugurale del club (il club ha utilizzato lo spagnolo per il semplice motivo che 80% degli abitanti lo utilizza come prima lingua e la MLS è in crescita soprattutto dagli ispanici).


== Stadio ==

Nel luglio 2018 i proprietari dell'Inter Miami hanno annunciato la costruzione di uno stadio di proprietà da 25 000 posti, il Miami Freedom Park, che sorgerà in un sito vicino all'Aeroporto Internazionale di Miami. L'inaugurazione dell'impianto è prevista per il 2022.In attesa del completamento dei lavori di costruzione del Miami Freedom Park, l'Inter Miami giocherà nel DRV PNK Stadium, uno stadio da 18 000 posti in costruzione a Fort Lauderdale, nell'area del vecchio Lockhart Stadium.


== Società ==


=== Organigramma societario ===


=== Sponsor ===


== Allenatori e presidenti ==


== Calciatori ==


== Organico ==


=== Rosa 2023 ===
Aggiornata al 14 febbraio 2023.


== Note ==


== Collegamenti esterni ==

(EN, ES) Sito ufficiale, su intermiamicf.com. 
 Club Internacional de Fútbol Miami (canale), su YouTube. 
(DE, EN, IT) Club Internacional de Fútbol Miami, su Transfermarkt, Transfermarkt GmbH & Co. KG. 
 Club Internacional de Fútbol Miami, su int.soccerway.com, Perform Group.