revision: 134277957
title: Grammar
url: https://it.wikipedia.org/wiki/Grammy_Award


---

Il Grammy Award (originariamente chiamato Gramophone Award) è un riconoscimento in ambito musicale conferito dalla National Academy of Recording Arts and Sciences, una associazione di artisti e tecnici statunitensi coinvolti nell'industria musicale. Il nome dei Grammy si riferisce al trofeo consegnato al vincitore, una statuetta che rappresenta un grammofono, realizzata a mano dalla Billings Artworks. 
La 1ª cerimonia dei Grammy Awards si è tenuta il 4 maggio 1959, per onorare i successi musicali degli artisti per l'anno 1958.


== Procedure di candidatura e assegnazione ==
I membri della National Academy of Recording Arts and Sciences (NARAS), sia gli artisti che le case discografiche, possono sottoporre album e canzoni per la valutazione di una candidatura. Quando un'opera viene inserita, si tengono sessioni di revisione che coinvolgono oltre 150 esperti del settore discografico, per determinare che l'opera sia stata inserita nella categoria corretta e che abbia tutti i requisiti di ammissibilità richiesti.Possono essere candidati al premio i dischi pubblicati in un arco di tempo che va dal 1º ottobre di due anni prima al 30 settembre dell'anno precedente, risultando rispetto ai premi Oscar di scadenza più arretrata. Questo ha fatto sì che, per esempio, il film biografico su Ray Charles abbia vinto l'Oscar nel 2005, ma la colonna sonora abbia ottenuto il Grammy solo nell'edizione del 2006.Gli elenchi risultanti delle voci ammissibili vengono quindi distribuiti ai membri votanti, ognuno dei quali può votare per le candidature nei campi generali (registrazione dell'anno, album dell'anno, canzone dell'anno e miglior nuovo artista) ed in altre 9 categorie. Le cinque registrazioni che ottengono il maggior numero di voti in ciascuna categoria diventano i candidati. In alcune categorie, invece, i comitati di revisione determinano direttamente i cinque candidati finali.Dopo che i candidati sono stati determinati, le schede di voto finali vengono inviate ai membri votanti NARAS, che possono quindi votare nei campi generali e in un massimo di 9 dei 30 campi. I membri sono incoraggiati, ma non obbligati, a votare solo nei loro campi di competenza. Le schede vengono tabulate segretamente dalla società indipendente Deloitte Touche Tohmatsu. Dopo la tabulazione dei voti, i vincitori vengono annunciati ai Grammy Awards. 
I vincitori ricevono un Grammy Award; coloro che non vincono, ricevono una medaglia ed un certificato per la loro candidatura.


== Categorie ==

Dopo la cerimonia del 2011, la Recording Academy ha revisionato molte categorie dei Grammy Award per il 2012. Durante la cerimonia del 2022 sono stati assegnati 86 premi, senza includere i premi speciali. 


=== Principali ===
Registrazione dell'anno (Record of the Year): viene assegnato ad un singolo o singola traccia di un album; questo premio va all'artista, il produttore, l'ingegnere del suono e/o il mixer della canzone. In questo senso, "registrazione" indica una particolare canzone registrata, non la sua composizione o un album di canzoni.
Album dell'anno (Album of the Year): viene assegnato per un intero album e il premio va all'artista, al cantautore, al produttore, all'ingegnere del suono e al tecnico del mastering per quell'album. In questo contesto, "album" indica una raccolta registrata di brani (un LP multitraccia, un CD o un pacchetto scaricabile).
Canzone dell'anno (Song of the Year): viene assegnato per un singolo o singola traccia di un album; questo premio va all'autore che ha effettivamente scritto i testi e/o le melodie della canzone. "Canzone" in questo contesto significa la canzone come composta, non la sua registrazione.
Miglior artista esordiente (Best New Artist)


== Cerimonia ==
A causa dell'elevato numero di categorie di premi (78 nel 2012, 81 nel 2013 e 82 nel 2014) e della volontà durante la cerimonia di far esibire vari artisti, solo i premi con l'interesse più popolare, in genere da 10 a 12, incluse le quattro categorie generali del campo e una/due categorie nei generi musicali più popolari (ad esempio pop, rock, country e rap) vengono presentate direttamente durante la cerimonia di premiazione televisiva. La maggior parte degli altri trofei dei Grammy vengono presentati in una "Cerimonia di premiazione" nel pomeriggio prima della trasmissione dei Grammy Awards.La cerimonia di consegna dei premi più importanti viene solitamente trasmessa in diretta televisiva (dal 1973, i diritti per la TV americana, sono in mano alla rete CBS).


== Edizioni ==


== Record dei Grammy Awards ==


=== Maggior numero di premi vinti in assoluto ===
Aggiornata al maggio 2023.


=== Maggior numero di premi vinti in una notte ===
Aggiornata al maggio 2023.


== Note ==


== Altri progetti ==

 Wikimedia Commons contiene immagini o altri file su Grammy Awards


== Collegamenti esterni ==

(EN) Sito ufficiale, su grammy.com. 
 Grammy Awards, su Treccani.it – Enciclopedie on line, Istituto dell'Enciclopedia Italiana. 
(EN) Grammy Award, su Enciclopedia Britannica, Encyclopædia Britannica, Inc. 
(EN) Opere riguardanti Grammy Award, su Open Library, Internet Archive. 
(EN) Annual GRAMMY Awards / Grammy Award, su MusicBrainz, MetaBrainz Foundation. 
(EN) Grammy Award, su IMDb, IMDb.com. 
(EN) Grammy Award, su Rotten Tomatoes, Flixster Inc. 
(EN) Grammy Award, su Metacritic, Red Ventures.