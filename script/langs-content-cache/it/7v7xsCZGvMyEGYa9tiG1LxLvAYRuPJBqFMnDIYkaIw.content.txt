revision: 133360538
title: 'Detroit: Become Human'
url: https://it.wikipedia.org/wiki/Detroit:_Become_Human


---

Detroit: Become Human è un videogioco d'avventura del 2018, sviluppato da Quantic Dream e pubblicato da Sony Interactive Entertainment per PlayStation 4 e Microsoft Windows.La trama del titolo si concentra sulle vicende di tre diversi androidi e riprende direttamente il contesto narrativo proposto in una demo pubblicata da Quantic Dream il 7 marzo 2012 per mostrare la tecnologia di motion-capture all'epoca utilizzata su PlayStation 3.


== Trama ==
Detroit (Michigan), anno 2038. Sono passati circa 20 anni da quando la CyberLife, un'azienda tecnologica fondata nel 2018 dall'eccentrico inventore Elijah Kamski, ha lanciato sul mercato gli androidi, delle vere e proprie macchine antropomorfe progettate per ogni tipo di lavoro; tuttavia l'esorbitante numero di androidi ha molto innalzato il tasso di disoccupazione, causando il malcontento della popolazione statunitense.
Gli androidi sono programmati per eseguire gli ordini degli umani e non sono in grado di provare alcuna emozione o stanchezza fisica; da qualche tempo, però, sono sempre più frequenti i casi di alcune macchine, classificate come "devianti", che riescono a manifestare sentimenti umani come paura, rabbia e amore, suscitando preoccupazione all'interno della CyberLife.
Durante la storia, il giocatore segue le vicende di tre diversi androidi: Markus, Connor e Kara.


== Modalità di gioco ==


== Personaggi ==


=== Markus ===
Markus è un androide di modello RK200, un avanzatissimo prototipo di assistente familiare  donato dal fondatore della CyberLife, Elijah Kamski al vecchio ed eccentrico pittore neorealista Carl Manfred.


=== Connor ===
Connor è un prototipo di androide di modello RK800, il più avanzato che sia stato mai creato. Inizialmente si trova in dotazione al dipartimento di polizia di Detroit e il suo compito è quello di indagare e dare la caccia ai "devianti".


=== Kara ===
Kara è un androide di modello AX400, uno dei più standard ed economici tra quelli in commercio. Inizialmente si trova al servizio di Todd Williams, un tassista che ha perso il lavoro in seguito all'avanzata degli androidi, e di sua figlia Alice.


=== Doppiaggio ===
Di seguito sono riportati i doppiatori che hanno prestato la voce ai principali personaggi del videogioco:


== Sviluppo ==
In un'intervista rilasciata il 26 settembre 2013 il fondatore di Quantic Dream, David Cage, dichiarò che il suo studio era in fase di pre-produzione su un titolo esclusivo per PlayStation 4, che a suo parere avrebbe ricalcato quanto fatto in passato da Heavy Rain (2010) e Beyond: Due anime (2013).Il 27 ottobre 2015, durante la conferenza di Sony alla Paris Games Week, è stato annunciato per la prima volta Detroit: Become Human. Basato su una demo rilasciata nel 2012, il titolo non era originariamente in programma, ma Cage si era mostrato incuriosito da ciò che avrebbe potuto diventare una semplice dimostrazione tecnica; gli sviluppatori si sono poi recati a Detroit per familiarizzare con la città e poter trasportare l'ambientazione nel videogioco nel migliore dei modi.


== Accoglienza ==


=== Valutazioni ===
Su Metacritic, il gioco ha punteggio totale di 7,8 su 10, basato su 103 recensioni, che indica "recensioni generalmente favorevoli".La rivista italiana The Games Machine ha assegnato alla trilogia un voto "più che buono" (8,9/10), lodando la trama con tematiche interessanti, l'ottima gestione dei bivi narrativi ed il comparto tecnico di alto livello, seppur notando qualche sequenza non pienamente convincente e che il sistema di checkpoint sarebbe stato migliorabile:

La testata giornalistica online italiana Multiplayer.it ha lodato soprattutto la ricchezza di bivi e alternative in grado di stimolare la rigiocabilità in ogni scena, così come il rendering dei visi e e le espressioni facciali dei personaggi, notando tuttavia con disappunto come il gameplay sia quasi completamente relegato ai quick time event e che più generale la storia, l'atmosfera e le tematiche siano già state affrontate molte volte nei racconti di fantascienza:


=== Riconoscimenti ===
Detroit: Become Human è stato nominato tra i migliori videogiochi annunciati all'E3 2016 nella categoria Best Original Game, ma è arrivato secondo alle spalle di Horizon Zero Dawn (2017). All'E3 2017 ha vinto il premio di miglior videogioco annunciato secondo il sito web GameSpot.
Alla 23ª edizione del Cartoons on the Bay, nell'aprile 2019, il gioco è stato premiato col Pulcinella Award nella categoria Interactive Media


== Note ==


== Altri progetti ==

 Wikiquote contiene citazioni di o su Detroit: Become Human


== Collegamenti esterni ==

(EN) Sito ufficiale, su quanticdream.com. 
(FR) Sito ufficiale, su quanticdream.com. 
 Detroit: Become Human - Topic (canale), su YouTube. 
(EN) Detroit: Become Human, su MobyGames, Blue Flame Labs. 
(EN) Detroit: Become Human (doppiaggio), su Behind The Voice Actors, Inyxception Enterprises. 
(EN) Detroit: Become Human, su GameFAQs, Red Ventures. 
 Detroit: Become Human, su Il mondo dei doppiatori, AntonioGenna.net. 
(EN) Detroit: Become Human, su IMDb, IMDb.com. 
(EN) Detroit: Become Human, su Metacritic, Red Ventures.