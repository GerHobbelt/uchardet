revision: 133555698
title: Carlo di Lussemburgo
url: https://it.wikipedia.org/wiki/Carlo_di_Lussemburgo


---

Carlo di Borbone-Parma, conosciuto come Carlo di Lussemburgo, nato Charles Frédéric Louis Guillaume Marie (Colmar-Berg, 7 agosto 1927 – Pistoia, 26 luglio 1977), è stato un principe lussemburghese.


== Biografia ==
Nato nel castello di Berg, Carlo era il penultimo figlio della granduchessa Carlotta di Lussemburgo e del principe Felice di Borbone-Parma, fratello del granduca Giovanni di Lussemburgo e zio dell'attuale granduca Enrico. I suoi nonni paterni erano Roberto I di Parma e Maria Antonia di Braganza, quelli materni Guglielmo IV di Lussemburgo e Maria Anna di Braganza.
Con suo fratello e le sue sorelle, trascorse l'infanzia nel castello di Colmar-Berg fino all'arrivo dell'esercito tedesco nel Granducato, nel 1940. Per la grande famiglia ducale, iniziò l'esilio di cinque anni tra il Portogallo, gli Stati Uniti, il Regno Unito e il Canada, al Collège Jean-de-Brébeuf di Montreal e al Collège Saint-Charles-Garnier di Quebec City. Carlo rientrò nel Lussemburgo nel 1945.
Sposò a Parigi il 1º marzo 1967 Joan Douglas Dillon (1935-), figlia del Segretario del Tesoro americano C. Douglas Dillon e di Phyllis Chess Ellsworth, che in precedenza era stata sposata con James Brady Moseley, figlio di Frederick S. Moseley, Jr. e di Jane H. Brady. Divorziarono nella contea di Washoe, in Nevada.
Il principe Carlo e sua moglie Joan Dillon hanno due figli:

Charlotte Marie Phyllis (New York, 15 settembre 1967), sposò civilmente a Mouchy-le-Châtel il 26 giugno 1993 e religiosamente a Saint-Rémy-de-Provence il 18 settembre 1993 Marc-Victor Cunningham (n. 24 settembre 1965), figlio di Victor Cunningham e Karen Armitage;
Robert Louis François Marie (Fischbach Castel, 22 agosto 1968), sposò il 29 gennaio 1994 a Boston, Massachusetts, Julie Elizabeth Houston Ongaro, principessa di Nassau (n. 9 giugno 1966), figlia di Teodoro Ongaro e Katherine Houston.Carlo morì appena 20 giorni prima del cognato Francesco Ferdinando di Hohenberg, suo coetaneo, morto a Ried in der Riedmark il 16 agosto 1977. Dopo la sua morte, sua moglie si risposò per la terza volta con Philippe François Armand Marie de Noailles, 7º duca de Mouchy.


== Ascendenza ==


== Note ==


== Altri progetti ==

 Wikimedia Commons contiene immagini o altri file su Carlo di Lussemburgo


== Collegamenti esterni ==

 Ancestry of Joan Douglas Dillon, su wargs.com.
 genealogics.org,  http://www.genealogics.org/getperson.php?personID=I00050554&tree=LEO.