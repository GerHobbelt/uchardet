revision: 134228474
title: Silver Run Falls
url: https://it.wikipedia.org/wiki/Dennis_Farina


---

Dennis Farina (Chicago, 29 febbraio 1944 – Scottsdale, 22 luglio 2013) è stato un attore statunitense.


== Biografia ==
Nato a Chicago, Illinois, figlio di genitori italoamericani, Yolanda, casalinga e Joseph Farina, medico. Crebbe in una numerosa famiglia composta da tre fratelli e tre sorelle. Verso la metà degli anni sessanta, poco più che ventenne, si arruolò nella polizia. Fece parte del corpo del Chicago Police Department dal 1967 al 1985.
La sua carriera come attore iniziò casualmente grazie al regista Michael Mann, che lo chiamò come consulente, grazie alla sua esperienza nella polizia, per il film Strade violente (1981) e che gli riservò una piccola parte tutta per lui. Si appassionò talmente alla recitazione da iniziare a calcare i palcoscenici teatrali senza nessun tipo di formazione. Lasciato il corpo di polizia, iniziò una lunga gavetta televisiva che lo portò a partecipare ad alcune delle serie tv di maggior successo degli anni ottanta tra cui Miami Vice, nel ruolo di Albert "Al" Lombard, gangster che controlla il racket e il gioco d'azzardo negli episodi Jack l'orbo, Codice d'onore (1ª Stagione) e Vecchio gangster (5ª Stagione).
Il suo primo ruolo importante arrivò nel 1986 quando interpretò Jack Crawford in Manhunter - Frammenti di un omicidio, diretto da Michael Mann, con il quale lavorò anche nella serie da lui prodotta Crime Story, dove ebbe il ruolo del Tenente Mike Torello.
Nella sua lunga carriera partecipò a film come Prima di mezzanotte (1988), Uomini d'onore (1990), Get Shorty (1995), Questo pazzo sentimento (1997), Out of Sight (1998), Salvate il soldato Ryan (1998), Snatch - Lo strappo (2000) e molti altri. Dal 2002 al 2004 partecipà alla serie La famiglia Pellet. Dal 2004 al 2006 sostituì Jerry Orbach nella serie Law & Order - I due volti della giustizia, nel ruolo del detective Joe Fontana, e lavorò nell'indipendente Purple Violets (2007) di Edward Burns, con il quale aveva già lavorato ne I marciapiedi di New York (2001).


== Vita privata ==
Fu sposato per dieci anni (dal 1970 al 1980) con Patricia, dalla quale ebbe tre figli, Dennis Jr., Joseph e Michael.
Dal 1978 fino alla morte fu legato a Marianne Cahill.
Morì per embolia polmonare il 22 luglio 2013, all'età di 69 anni, in un ospedale di Scottsdale, in Arizona.


== Filmografia ==


=== Cinema ===
Strade violente (Thief), regia di Michael Mann (1981)
Il codice del silenzio (Code of Silence), regia di Andrew Davis (1985)
Manhunter - Frammenti di un omicidio (Manhunter), regia di Michael Mann (1986)
Prima di mezzanotte (Midnight Run), regia di Martin Brest (1988)
Uomini d'onore (Men of Respect), regia di William Reilly (1990)
Colpo grosso a Little Italy (We're Talkin' Serious Money), regia di James Lemmo (1992)
Mac, regia di John Turturro (1992)
Occhio al testimone (Another Stakeout), regia di John Badham (1993)
Triplo gioco (Romeo Is Bleeding), regia di Peter Medak (1993) – non accreditato
Impatto imminente (Striking Distance), regia di Rowdy Herrington (1993)
Get Shorty, regia di Barry Sonnenfeld (1995)
Eddie - Un'allenatrice fuori di testa (Eddie), regia di Steve Rash (1996)
Questo pazzo sentimento (That Old Feeling), regia di Carl Reiner (1997)
Salvate il soldato Ryan (Saving Private Ryan), regia di Steven Spielberg (1998)
Out of Sight, regia di Steven Soderbergh (1998)
Gli infiltrati (The Mod Squad), regia di Scott Silver (1999)
Snatch - Lo strappo (Snatch), regia di Guy Ritchie (2000)
Trappola criminale (Reindeer Games), regia di John Frankenheimer (2000)
I marciapiedi di New York (Sidewalks of New York), regia di Edward Burns (2001)
110 e frode (Stealing Harvard), regia di Bruce McCulloch (2002)
Big Trouble - Una valigia piena di guai (Big Trouble), regia di Barry Sonnenfeld (2002)
Scatto mortale - Paparazzi (Paparazzi), regia di Paul Abascal (2004)
Purple Violets, regia di Edward Burns (2007)
Il re del supermarket (Bag Boy), regia di Mort Nathan (2007)
Bottle Shock, regia di Randall Miller (2008)
Notte brava a Las Vegas (What Happens in Vegas), regia di Tom Vaughan (2008)
Knucklehead - Testa di cavolo (Knucklehead), regia di Michael W. Watkins (2010)
The Last Rites of Joe May, regia di Joe Maggio (2011)


=== Televisione ===
Attraverso occhi nudi (Through Naked Eyes) – film TV (1983)
Miami Vice – serie TV, episodi 1x06-1x22-5x18 (1984-1989)
Hunter – serie TV, episodi 1x14-1x15 (1985)
Crime Story – serie TV, 43 episodi (1986-1988)
Gli strangolatori della collina (The Case of the Hillside Stranglers) – film TV (1989)
I racconti della cripta (Tales from the Crypt) – serie TV, episodio 4x13 (1992)
Buddy Faro – serie TV, 1 episodio (1998)
La famiglia Pellet (In-Laws) – serie TV, 15 episodi (2002-2003)
Law & Order - I due volti della giustizia (Law & Order) – serie TV, 46 episodi (2004-2006)
Law & Order - Il verdetto (Law & Order: Trial by Jury) – serie TV, episodio 1x08 (2005)
Empire Falls - Le cascate del cuore (Empire Falls), regia di Fred Schepisi – miniserie TV (2005)
Luck – serie TV, 10 episodi (2011-2012)
New Girl – serie TV, episodi 2x13-2x23 (2013)


== Doppiatori italiani ==
Nelle versioni in italiano dei suoi film, Dennis Farina è stato doppiato da:

Luciano De Ambrosis in Hunter, Prima di mezzanotte, Uomini d'onore, Impatto imminente, Un lavoro da grande, Out of Sight, Salvate il soldato Ryan, Gli infiltrati, Snatch - Lo strappo, Purple Violets
Elio Zamuto ne Gli strangolatori della collina, Buddy Faro, New Girl
Michele Gammino in Scatto mortale - Paparazzi, Luck
Sergio Fiorentini in Crime Story - Le strade della violenza, Crime Story
Marcello Tusco in Manhunter - Frammenti di un omicidio, Miami Vice (ep. 1x22, 5x18)
Diego Reggente in Law & Order - I due volti della giustizia
Pietro Biondi in Get Shorty
Ennio Coltorti in Big Trouble - Una valigia piena di guai
Michele Kalamera in Occhio al testimone
Oreste Rizzini in Questo pazzo sentimento
Eugenio Marinelli in Empire Falls - Le cascate del cuore
Rodolfo Bianchi in Triplo gioco
Riccardo Rovatti in Eddie - Un'allenatrice fuori di testa
Angelo Nicotra in 110 e frode
Toni Orlandi in Colpo grosso a Little Italy
Alessandro Rossi ne I marciapiedi di New York
Andrea Lala in La famiglia Pellet
Mimmo Maugeri in Trappola criminale
Paolo Marchese in Law & Order - Il verdetto
Dario Penne in Notte brava a Las Vegas
Marco Balzarotti in Knucklehead - Testa di cavolo
Nino Prester in Crime Story - Le strade della violenza (ridoppiaggio)Da doppiatore è sostituito da:

Stefano De Sando ne I Griffin
Massimo Rossi in The Looney Tunes Show


== Note ==


== Altri progetti ==

 Wikimedia Commons contiene immagini o altri file su Dennis Farina


== Collegamenti esterni ==

(EN) Dennis Farina, su Enciclopedia Britannica, Encyclopædia Britannica, Inc. 
(EN) Dennis Farina, su AllMusic, All Media Network. 
(EN) Dennis Farina, su Discogs, Zink Media. 
(EN) Dennis Farina, su MusicBrainz, MetaBrainz Foundation. 
 Dennis Farina, su FilmTv.it, Arnoldo Mondadori Editore. 
 Dennis Farina, su MYmovies.it, Mo-Net Srl. 
(EN) Dennis Farina, su IMDb, IMDb.com. 
(EN) Dennis Farina, su AllMovie, All Media Network. 
(EN) Dennis Farina, su Rotten Tomatoes, Flixster Inc. 
(EN) Dennis Farina, su TV.com, Red Ventures (archiviato dall'url originale il 1º gennaio 2012). 
(EN) Dennis Farina, su Behind The Voice Actors, Inyxception Enterprises.