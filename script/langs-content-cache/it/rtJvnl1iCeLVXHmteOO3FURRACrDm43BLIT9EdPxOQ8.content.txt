revision: 133937691
title: Luigi
url: https://it.wikipedia.org/wiki/Luigi


---

Luigi  è un nome proprio di persona italiano maschile.


== Varianti ==
Maschili: Aligi, Aloisio, Alvise, Clodoveo, Ludovico, Luigio
Alterati: Luigino
Ipocoristici: Gigi, Gino
Composti: Gianluigi, Pierluigi
Femminili: Luigia, LuisaAlterati: Luigina
Ipocoristici: Gigia, Gina


=== Varianti in altre lingue ===


== Origine e diffusione ==
Deriva, tramite vari passaggi, da un antico nome germanico, più precisamente francone, Chlodowich, Hlodwig o Hlodowig; esso si sviluppò prima nelle forma Clodovicus, divenuta poi Ludovicus e quindi Looïs e Luis in francese antico, e da lì giunta in italiano come Luigi. Lungo il percorso, dal nome originario si sono sviluppati diversi nomi allotropi di Luigi, usati più o meno indipendentemente l'uno dall'altro e ciascuno con le proprie varianti, quali Aligi, Aloisio, Alvise, Clodoveo e Ludovico.
La diversità delle forme è dovuta alle differenze di pronuncia del nome: la forte aspirata iniziale in area franca ha dato origine al nome Clodoveo, mentre in area germanica si è gradatamente perduta dando origine a Ludwig (che in area italica fu importato come Ludovicus, che reimportato in area francoprovenzale ha generato Louis e quindi Luigi, con tipica evaporazione della "d" intervocalica). L'aspirata iniziale si conservò nelle parlate italiche romanze generando una famiglia di varianti in cui l'aspirata era pronunciata come A (Aluisius, Aloisius, Aloisio, Aloigio, Aluigi) con la caratteristica irrilevanza dell'opposizione v/u in latino. Nella lingua veneta l'aspirata iniziale si è evoluta in A come nelle altre parlate italiche, ma in veneto l'opposizione v/u è rilevante e quindi la v si è conservata in Alvise.
Dal punto di vista etimologico, come gran parte dei nomi germanici Hlodwig è composto da due elementi:

hlod (o hluda), generalmente interpretato come "fama", "gloria", "famoso", anche se va notato che Förstemann lo indica come di difficile interpretazione, tanto da definirlo "la croce degli etimologisti"; lo stesso elemento si ritrova anche nei nomi Clotilde, Ludolfo e Lotario.
vig (o wig), "battaglia" o wigaz (o wiga), "guerriero", da cui anche Edvige, Heilwig e WiebeIl significato complessivo può essere interpretato come "famoso guerriero", "famoso in guerra", "combattimento glorioso".
È uno dei nomi più usati in Italia: una stima del 1982 indicava che 875.000 italiani erano chiamati così e secondo studi del 2000, basati sui dati rilevati dagli utenti telefonici, è il sesto nome proprio maschile più diffuso in Italia nel XX secolo.
Tale diffusione è dovuta al culto di vari santi, in particolare di san Luigi Gonzaga e san Luigi IX di Francia, oltre che al prestigio di numerosi sovrani così chiamati, tra cui diciotto re di Francia (anche se va notato che, durante il Medioevo, il nome era nettamente meno comune fra la plebe rispetto al ceto nobile, e che il suo uso calò ulteriormente dopo che Luigi XVI venne ghigliottinato). In Inghilterra venne portato dai Normanni, diffondendosi nella forma Lewis (mentre Louis era più popolare negli Stati Uniti).


== Onomastico ==
L'onomastico si può festeggiare in memoria di più santi, alle date seguenti:

25 febbraio, san Luigi Versiglia, vescovo di Schiuchow e martire
12 marzo, san Luigi Orione, sacerdote e fondatore
3 aprile, san Luigi Scrosoppi, sacerdote e fondatore
28 aprile, san Luigi Maria Grignion de Montfort, sacerdote e fondatore
21 giugno, san Luigi Gonzaga, protettore degli scolari, degli studenti e della gioventù cattolica
25 agosto, san Luigi IX, re di Francia
24 ottobre, san Luigi Guanella, sacerdote e fondatoreTra i beati si possono inoltre ricordare, alle date seguenti:

1º febbraio, beato Luigi Variara, sacerdote, fondatore delle Figlie dei Sacri Cuori di Gesù e di Maria
9 febbraio, beato Luigi Magana Servin, martire in Messico
8 maggio, beato Luigi Rabatà, sacerdote carmelitano e martire
24 maggio, beato Luigi Zeffirino Moreau, vescovo di Saint-Hyacinthe
28 maggio, beato Luigi Biraghi, sacerdote e fondatore
9 giugno, beato Luigi Boccardo, canonico e fondatore
15 giugno, beato Luigi Maria Palazzolo, fondatore
9 luglio, beato Luigi Caburlotto, canonico e fondatore
3 agosto, beato Luigi de Ortofin, mercedario
25 agosto, beato Luigi Urbano Lanaspa, sacerdote domenicano, martire a Valencia
2 settembre, beati Carlo Luigi e Luigi Beniamino Hurtrel, martiri dei massacri di settembre
26 settembre, beato Luigi Tezza, sacerdote camilliano e fondatore
28 settembre, beato Luigi Monza, sacerdote e fondatore
1º ottobre, beato Luigi Maria Monti, religioso e fondatore
3 ottobre, beato Luigi Talamoni, sacerdote e fondatore
9 novembre, beato Luigi Beltrame Quattrocchi, padre di famiglia
28 novembre, beato Luigi Campos Gorriz, padre di famiglia, martire a Picadero de Paterna


== Persone ==

Luigi XIV, detto "il Re Sole", re di Francia
Luigi XVI, re di Francia, ghigliottinato durante la rivoluzione francese
Luigi Albertini, giornalista ed editore italiano
Luigi Allemandi, dirigente sportivo, allenatore di calcio e calciatore italiano
Luigi Boccherini, compositore e violoncellista italiano
Luigi Brugnaro, imprenditore, dirigente d'azienda, dirigente sportivo e politico italiano, sindaco di Venezia.
Luigi Cadorna, generale e politico italiano
Luigi Calabresi, poliziotto italiano
Luigi Capuana, scrittore, critico letterario e giornalista italiano
Luigi Cherubini, compositore italiano
Luigi Comencini, regista e sceneggiatore italiano
Luigi Dallapiccola, compositore e pianista italiano
Luigi Di Maio, politico italiano
Luigi Einaudi, economista, accademico, politico e giornalista italiano
Luigi Carlo Farini, medico, storico e politico italiano
Luigi Galvani, fisiologo, fisico e anatomista italiano
Luigi Giussani, presbitero e teologo italiano
Luigi Gorrini, militare e aviatore italiano
Luigi Longo, politico e antifascista italiano
Luigi Lucheni, anarchico e criminale italiano
Luigi Federico Menabrea, ingegnere, generale, politico e diplomatico italiano
Luigi Morgari, pittore italiano
Luigi Motta, scrittore, commediografo e giornalista italiano
Luigi Pirandello, drammaturgo, scrittore e poeta italiano
Luigi Pulci, poeta italiano
Luigi Sturzo, presbitero e politico italiano
Luigi Tenco, cantautore e attore italiano
Luigi Vanvitelli, pittore e architetto italiano
Luigi D'Alessio, cantautore italiano


=== Variante Luis ===

Luis Buñuel, regista, sceneggiatore, attore, produttore cinematografico, montatore, compositore e poeta spagnolo naturalizzato messicano
Luis Enrique, calciatore spagnolo
Luis Fortuño, politico portoricano
Luis Miguel, cantante messicano
Luis Sepúlveda, scrittore, giornalista, sceneggiatore, regista e attivista cileno naturalizzato francese
Luis Suárez, calciatore uruguaiano
Luis Trenker, regista, attore, alpinista e scrittore italiano


=== Variante Luís ===

Luís Alves de Lima e Silva, militare e politico brasiliano
Luís de Camões, poeta portoghese
Luís Fabiano, calciatore brasiliano
Luís Figo, calciatore e dirigente sportivo portoghese
Luís Fernando Veríssimo, scrittore e giornalista brasiliano
Luís Vinício, calciatore e allenatore di calcio brasiliano


=== Variante Luiz ===

Luiz Adriano, calciatore brasiliano
Luiz Bonfá, chitarrista e compositore brasiliano
Luiz Felipe Scolari, calciatore e allenatore di calcio brasiliano


=== Variante Louis ===

Louis Adamic, scrittore e giornalista sloveno naturalizzato statunitense
Louis Agassiz, biologo, zoologo, paleontologo e ittiologo svizzero
Louis Appia, medico svizzero
Louis Armstrong, trombettista e cantante statunitense
Louis Alexandre Berthier, generale francese
Louis Blanc, storico e politico francese
Louis Bromfield, scrittore, saggista e riformatore agrario statunitense,
Louis Chevrolet, pilota automobilistico e imprenditore svizzero naturalizzato statunitense.
Louis Antoine de Saint-Just, rivoluzionario e politico francese
Louis Mayer, produttore cinematografico statunitense
Louis Pergaud, scrittore e poeta francese
Louis Prima, cantante e musicista statunitense
Louis Tomlinson, cantante, cantautore e personaggio televisivo britannico
Louis Wain, artista inglese


=== Variante Lajos ===

Lajos Abonyi, scrittore ungherese
Lajos Áprily, poeta ungherese
Lajos Baróti, calciatore e allenatore di calcio ungherese
Lajos Batthyány, politico ungherese
Lajos Haynald, cardinale e arcivescovo cattolico ungherese
Lajos Kassák, scrittore e artista ungherese
Lajos Portisch, scacchista ungherese
Lajos Tüköry, patriota e militare ungherese
Lajos Zilahy, scrittore ungherese


=== Variante Lewis ===

Lewis Addison Armistead, militare statunitense
Lewis Black, comico, attore e sceneggiatore statunitense
Lewis Paul Bremer, diplomatico statunitense
Lewis Capaldi, cantautore e polistrumentista scozzese
Lewis Carroll, scrittore, matematico, fotografo e logico britannico
Lewis Hamilton, pilota automobilistico britannico
Lewis Hine, sociologo e fotografo statunitense
Lewis Holtby, calciatore tedesco
Lewis Milestone, regista, sceneggiatore e produttore cinematografico russo naturalizzato statunitense
Lewis Mumford, urbanista e sociologo statunitense


=== Variante Louie ===
Louie Anderson, attore e comico statunitense
Louie Bellson, batterista statunitense
Louie Clemente, batterista statunitense
Louie Dampier, cestista e allenatore di pallacanestro statunitense
Louie Nelson, cestista statunitense
Louie Spicolli, wrestler statunitense
Louie Vega, disc jockey statunitense


=== Variante Luigino ===
Luigino Pasciullo, calciatore e allenatore di calcio italiano
Luigino Scricciolo, giornalista, politico e sindacalista italiano
Luigino Vallongo, calciatore e allenatore di calcio italiano


=== Variante femminile Luigia ===
Luigia Abbadia, mezzosoprano italiano
Luigia Boccabadati, soprano italiano
Luigia Maria Pucheria Borgato, religiosa italiana
Luigia Ciappi, insegnante italiana
Luigia Codemo, scrittrice italiana
Luigia Gonzaga, nobile italiana
Luigia Pallavicini, nobile italiana
Luigia Tincani, religiosa e pedagogista italiana


=== Variante Luigina ===
Luigina Bonfanti, atleta italiana
Luigina De Grandis, pittrice e scrittrice italiana
Luigina Giavotti, ginnasta italiana
Luigina Sinapi, mistica italiana


== Il nome nelle arti ==
Luigi è un personaggio dei videogiochi della Nintendo, fratello del più famoso Mario.
Louie è uno dei tre boss nel videogioco arcade Ka-Ge-Ki: Fists of Steel.
Luigi è un personaggio del film d'animazione Cars - Motori ruggenti.
Luigi Risotto è un personaggio della serie animata I Simpson.
Re Luigi (King Louie) è un personaggio del film Disney Il libro della giungla.
Chef Louis è un personaggio del film Disney del 1989 La sirenetta.
Louis è un personaggio del film Disney del 2009 La principessa e il ranocchio.
Louis Cromb è un personaggio dei fumetti Disney di Paperino Paperotto.
Louie il leone di montagna è un personaggio che appare in diversi cartoni animati della Disney.


== Curiosità ==
Il luigi era una moneta d'oro e d'argento francese.
Il luigino è il nome usato ln Italia per le monete, coniate negli anni 1660, ad imitazione del petit luis d'argent, una frazione del luigi. È anche il nome usato dal cosiddetto principato di Seborga per le sue monete.


== Note ==


== Bibliografia ==
 Josep M. Albaigès i Olivart, Diccionario de nombres de personas, Edicions Universitat Barcelona, 1993, ISBN 84-475-0264-3.
 Alfonso Burgio, Dizionario dei nomi propri di persona, Roma, Hermes Edizioni, 1992, ISBN 88-7938-013-3.
 Emidio De Felice, Nomi d'Italia, vol. 2, Milano, Arnoldo Mondadori Editore, 1978.
 Ernst Förstemann, Altdeutsches Namenbuch, München, W. Fink; Hildesheim, Gg. Olms, 1856.
 Michele Francipane, Dizionario ragionato dei nomi: origine, significato, notizie storiche, curiosità, segno zodiacale, numero karmico e talismani, nomi stranieri, 101 schede, 1111 nomi di testa, un repertorio di oltre 7000 voci incrociate, Milano, Rizzoli, 1993, ISBN 88-17-14605-6.
 Fabio Galgani, Onomastica Maremmana, Centro Studi Storici "A. Gabrielli", 2005.
 Enzo La Stella T., Santi e fanti - Dizionario dei nomi di persona, Roma, Zanichelli, 2009, ISBN 978-88-08-06345-8.
 K. M. Sheard, Llewellyn's Complete Book of Names, Llewellyn Publications, 2011, ISBN 0-7387-2368-1.


== Altri progetti ==

 Wikizionario contiene il lemma di dizionario «Luigi»
 Wikimedia Commons contiene immagini o altri file su Luigi