revision: 11449360
title: Familien Gregersen
url: https://da.wikipedia.org/wiki/Familien_Gregersen


---

Familien Gregersen er en dansk dramafilm, instrueret af Charlotte Sachs Bostrup og baseret på Christian Kampmanns firebindskrønike, Gregersen-sagaen, om en københavnsk overklassefamilies storhed og fald fra 1954 til 1974. Filmen er produceret af Regner Grasten Filmproduktion og havde premiere i de danske biografer den 17. december 2004.
Filmen var Regner Grastens hidtil største produktion og varede sammenlagt 3½ time. Det samlede produktionsbudget var på 28 mio. kroner og producenten investerede sammenlagt 11 mio. kroner af egen lomme. Producenten angiver selv filmene The Godfather, Fanny og Alexander samt Manhattan som inspirationskilder.
Den er filmet i 35mm Cinemascope med Dolby Digital lyd og produceret i 70 kopier.


== Medvirkende ==
Steen Springborg som direktør Mogens Gregersen
Pia Vieth som hustruen Tilde Gregersen
Thomas Levin som sønnen Bo
Kristian Ibler som sønnen Erik Gregersen
Laura Drasbæk som datteren Karen
Mette Gregersen som datteren Maj på 15 år
Sofie Lassen-Kahlke som datteren Maj
Micky Skeel Hansen som sønnen Rune på 15 år
Robert Hansen som sønnen Rune
Kirsten Norholt som veninde af familien, Tjumse
Peter Hesse Overgaard som Tjumses mand Jørgen
Nastja Arcel som Marianne
Kaya Brüel som Kirsten
Trine Appel som Helle
Stine Nørkjær som Clara
Mia Lyhne som Yvonne


== Priser ==
Pia Vieth blev nomineret til en Bodil for Bedste kvindelige birolle
Laura Drasbæk blev nomineret til en Robert for Årets kvindelige hovedrolle
Dirk Brüel blev nomineret til en Robert for årets fotograf


== Eksterne henvisninger ==
Filmens officielle hjemmeside Arkiveret 20. oktober 2020 hos  Wayback Machine
Familien Gregersen på Internet Movie Database (engelsk)
Familien Gregersen på Filmdatabasen 
Familien Gregersen på danskefilm.dk
Familien Gregersen på danskfilmogtv.dk
Familien Gregersen på Scope
Familien Gregersen på Filmaffinity (engelsk)