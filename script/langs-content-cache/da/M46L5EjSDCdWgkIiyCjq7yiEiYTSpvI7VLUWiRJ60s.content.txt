revision: 11435167
title: "Esben H\xF8ilund Carlsen"
url: https://da.wikipedia.org/wiki/Esben_H%C3%B8ilund_Carlsen


---

Esben Høilund-Carlsen (3. august 1941 i Broager – 9. september 2011 i Svendborg) var en dansk filminstruktør, skuespiller og højskolelærer.
Han var født og opvokset i Broager som søn af dyrlæge Dan Høilund-Carlsen (død 1989) og hustru Inger Fricke (død 1993). Fra 1968-1988 var han gift med tekstforfatteren Elsebeth Charlie Carlsen, f. Knudsen (1941-2021).
Høilund-Carlsen instruerede bl.a. filmatiseringen af Torben Nielsens roman Nitten røde roser (1974), Slingrevalsen (1981) samt TV Syd-serien Apotekeren i Broager.
Han var med på det første hold på instruktørlinjen efter indvielsen af Den Danske Filmskole i 1966, arbejdede en overgang som film- og boganmelder på dagbladet Aktuelt og blev Det Danske Filminstituts konsulent på spillefilm i årene 1977-80. I samme periode var han leder af Saga Films Risby-studier.
1987 blev han faktachef på det nyoprettede TV 2, og han havde også erfaring fra TV Syd med dramaproduktioner. 1990 blev han direktør i Norsk Film A/S (1932-2001), hvor han blandt andet var hovedproducent på spillefilmen Kristin Lavransdatter.
I perioden 1997-2001 var han lærer ved Den Danske Filmskole og fra 2001 til 2006 ved Den Europæiske Filmhøjskole i Ebeltoft. I 2000 var han 1½ måned forstander for Danebod Højskole i Fynshav på Als. Esben Høilund-Carlsen var endvidere debattør og anmelder. I 2001 bosatte han sig i Brædstoft ved Gråsten. Sidst boede han i Svendborg, hvor han døde af akut lungebetændelse.


== Filmografi ==
Ett barn skal dödas, 1966, Instruktion, Kort fiktion
Det blå billede, 1967, Instruktørassistent, Kort fiktion
Sangerinden, 1967, Instruktørassistent, Kort fiktion
Fugls føde, 1968, Instruktørassistent, Kort fiktion
Havnsø, 1968, Instruktørassistent, Kort fiktion
Tegneserie, 1968, Instruktion, Kort fiktion
Giv Gud en chance om søndagen, 1970, Produktionsassistent, Spillefilm
I morgen, min elskede, 1971, Scenograf, Spillefilm
Kære Irene, 1971, Instruktørassistent, Spillefilm
Nitten røde roser, 1974, Instruktion, Spillefilm
Kun sandheden, 1975, Politimand i civil, Spillefilm
Gangsterens lærling, 1976, Instruktion, Spillefilm
Kvindesind, 1980, Gæst, Spillefilm
Sorteper - Det kan du selv være, 1980. Medvirkende, Dokumentarfilm
Slingrevalsen, 1981, Instruktion, Spillefilm
Der er et yndigt land, 1983, Dyrlæge, Spillefilm
Apotekeren i Broager, 1983, Instruktion, Tv-serie
Rainfox, 1984, Instruktion, Spillefilm
Mordet i Finderup lade, 1986, Instruktion, Dokumentarfilm
Eddie Holms andet liv, 1986, Instruktion, Tv-film
Bill og Daphne, 1987, Instruktion, Tv-serie
The Sunset Boys, 1996, Executive producer, Spillefilm
Kærlighedens køtere, 1995, Executive producer, Spillefilm
Den hemmelige tunnel, 1997, Instruktion, Tv-serie
Deadline, 1997, Instruktion, Tv-film
Postkort fra Mars, 2001, Manuskonsulent, Kort fiktion
Five to Six, 2004, The boss, Kort fiktion


== Referencer ==


== Eksterne henvisninger ==

Esben Høilund Carlsen på Internet Movie Database (engelsk)
Esben Høilund Carlsen på Filmdatabasen 
Esben Høilund Carlsen på danskefilm.dk
Esben Høilund Carlsen på danskfilmogtv.dk
Esben Høilund Carlsen på Scope
Esben Høilund Carlsen på Svensk Filmdatabas (svensk)
Esben Høilund Carlsen på AlloCiné (fransk)
Esben Høilund Carlsen på AllMovie (engelsk)
Esben Høilund Carlsen på The Movie Database (engelsk)
Esben Høilund Carlsen på gravsted.dk