revision: 9826206
title: Guy Hubert
url: https://da.wikipedia.org/wiki/Guy_Siner


---

Guy Siner (16. oktober 1947, New York City) er en amerikanskfødt engelsk skuespiller bedst kendt for sin rolle som Løjtnant Hubert Gruber i den britiske Tv-serie 'Allo 'Allo!, der indspilledes i årene fra 1982 til 1992. Efter TV-serien endte arbejdede Siner en overgang i USA, hvor han boede i Los Angeles, Californien. Han er siden returneret til Storbritannien og bor nu i Chesham i Buckinghamshire. Siner har også medvirket i afsnit af TV-serierne: Jeg, Claudius som Pylades (1976), Babylon 5 (1997), Seinfeld som Mandel (1995), You Rang, M'Lord? som Noël Coward (1990), The Brittas Empire som Philip Silverman (1994), Martial Law som Dr. Dreece (1999), Diagnosis: Murder (1999), Secret Army (1979), Star Trek: Enterprise som Stuart Reed (2002) og i to Doctor Who-afsnit som Ravon i Genesis of the Daleks (1975). Han spillede også en mindre rolle i spillefilmen Pirates of the Caribbean: Den sorte forbandelse. Desuden, så har Siner lagt stemme til fire Star Wars-spil.


== Eksterne henvisninger ==
Officiel hjemmeside (engelsk)

Guy Siner på Internet Movie Database (engelsk)
Guy Siner på Svensk Filmdatabas (svensk)
Guy Siner på AlloCiné (fransk)
Guy Siner på Rotten Tomatoes (engelsk)
Guy Siner på The Movie Database (engelsk)