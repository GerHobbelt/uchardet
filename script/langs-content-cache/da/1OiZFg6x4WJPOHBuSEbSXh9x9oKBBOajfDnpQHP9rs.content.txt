revision: 11500186
title: "Leb\xE6k (\xE5)"
url: https://da.wikipedia.org/wiki/Leb%C3%A6k_(%C3%A5)


---

Lebæk (på tysk Lehbekerau) er et vandløb i det nordøstlige Angel i Sydslesvig syd for den dansk-tyske grænse. Åen udspringer et sted mellem Vippetorp og Stangled i Eskeris kommune, bugter sig derefter gennem landskabet mellem de to skovområder Storkobbel (jysk/angeldansk Sturkåffel, ty. Großkoppel) og Kors (tysk Krüz el. Kreutz) syd for Runtoft gods, passerer skoven Holmkær, løber derefter mod nord igennem en skovklædt lavning i terrænet vest for Damhale (ty. Dammhall), krydser ved landsbyen Lebæk nordvejen (B 199) og munder ved Lebækeng som biflod ud i Gaardvang Å (Garwangau), som efter få km ved Vakkerballe munder ud i Gelting Bugt. Kort før udmundingen passerer åen en lille sil (≈digesluse). Lebækken har en længde på ca. 7,5 km, 1,2 km er i dag rørlagt. 


== Litteratur ==
Berthold Hamer: Topographie der Landschaft Angeln, 2. bind, Husum 1995, s. 20


== Eksterne henvisninger ==


== Noter ==