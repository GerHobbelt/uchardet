revision: 11067200
title: May 2011 in sports
url: https://da.wikipedia.org/wiki/VM_i_h%C3%A5ndbold_2011_(kvinder)


---

Verdensmesterskabet i håndbold for kvinder 2011 var det 20. VM i håndbold for kvinder arrangeret af IHF og Confederação Brasileira de Handebol. Slutrunden afvikledes i Brasilien i perioden 2. – 18. december 2011, og dermed blev Brasilien det første amerikanske land, der lagde haller til et senior-VM i håndbold. Kampene skulle oprindeligt have været afviklet i den delstaten Santa Catarina, men et halvt år inden slutrunden meddelte IHF, at den på grund af mangelfuld infrastruktur og logistik i den oprindelige værtsregion var blevet flyttet til São Paulo-delstaten.
Turneringen blev vundet af Norge, efter en finalesejr på 32-24 over Frankrig, og dermed vandt de norske kvinder verdensmesterskabet for anden gang – første gang var i 1999. Spanien vandt bronzemedaljerne efter sejr over Danmark i bronzekampen med 24-18, og det var første gang i historien at Spaniens kvindehåndboldlandshold vandt VM-medaljer. Værterne fra Brasilien endte på femtepladsen, hvilket indtil da var det bedste VM-resultat opnået af et kvindelandshold fra Panamerika.
På det organisatoriske plan blev mesterskabet imidlertid en katastrofe for de brasilianske værter. Finansielt, regnskabsmæssigt, administrativt og marketingsmæssigt mindede arrangementet om et "vakkelvornt korthus." Der var kun meget få indkomster fra billetsalg, da der var ekstremt få tilskuere, de budgetterede sponsorindtægter manglede, og der var ikke engang en tilstrækkelig velfungerende værts-broadcaster til at servicere det internationale tv-publikum. Under turneringen løb arrangørerne bogstavelig talt tør for penge og kunne ikke håndtere de daglige udgifter, så IHF blev nødt til at træde til med økonomisk hjælp, hvilket betød at det brasilianske håndboldforbund endte med en stor gæld til det internationale forbund.


== Slutrunde ==


=== Værtsland ===
Den 13. juli 2007 offentliggjorde IHF, at tre lande havde ansøgt om værtskabet for slutrunden: Australien, Brasilien og Holland. Holland havde tidligere været VM-værtsland to gange (i 1971 og 1986), men VM-slutrunder i kvindehåndbold var til gengæld aldrig tidligere blevet afviklet i Sydamerika eller Oceanien.
Den 23. maj 2008 meddelte IHF, at kun Brasilien fortsat var interesseret i værtskabet, og at man forventede at træffe en afgørelse vedrørende værtskabet for slutrunden på et møde i oktober 2008, men først i februar 2009 kunne det brasilianske håndboldforbund meddele, at det officielt var blevet tildelt værtskabet for slutrunden.Kampene skulle oprindeligt have været afviklet i delstaten Santa Catarina, men den 25. maj 2011 meddelte IHF, at slutrunden på grund af mangelfuld infrastruktur og logistik i den oprindelige værtsregion var blevet flyttet til São Paulo-delstaten. Følgende byer og arenaer lagde gulv til kampene:


=== Hold ===
Slutrunden havde deltagelse af 24 hold. Værtslandet Brasilien og de forsvarende mestre, Rusland, var automatisk kvalificeret til slutrunden. De øvrige 22 hold blev fundet ved kvalifikationsturneringer på de forskellige kontinenter (se afsnittet Kvalifikation).

For første gang siden 1982 var Østrig ikke kvalificeret til slutrunden, ligesom Ungarn for første gang siden 1990 ikke havde kvalificeret sig. De to hold var samtidig de to højst placerede hold ved seneste VM, som ikke formåede at kvalificere sig til dette VM – de to hold sluttede som nr. 10 og 9 ved VM 2009.
Rumænien spillede sin 20. VM-slutrunde i træk, og var det eneste hold, der indtil da havde deltaget ved samlige VM-slutrunder for kvinder. Montenegro og Island var til gengæld debutanter ved VM-slutrunden.


=== Indledende runde ===
Lørdag den 1. juli var der lodtrækning til gruppeinddelingen i den indledende runde. Lodtrækningen fordelte holdene i disse grupper:

I hver af de fire grupper spillede de seks hold en enkeltturnering alle-mod-alle. De fire bedste hold i hver gruppe gik videre til ottendedelsfinalerne, mens de to øvrige hold gik videre til President's Cup, hvor femmerne spillede om 17.- til 20.-pladsen, og sekserne spillede om 21.- til 24.-pladsen.


==== Gruppe A ====
Kampene i gruppe A blev spillet i Santos.


==== Gruppe B ====
Kampene i gruppe B blev spillet i Barueri.


==== Gruppe C ====
Kampene i gruppe C blev spillet i São Paulo.


==== Gruppe D ====
Kampene i gruppe D blev spillet i São Bernardo do Campo.


=== Finalekampe ===


=== Placeringskampe om 5.- til 8.-pladsen ===
Placeringskampene om 5.- til 8.-pladsen havde deltagelse af de fire hold, der tabte i kvartfinalerne.


=== Placeringskampe om 9.- til 16. pladsen ===
Der blev ikke spillet om placeringer fra 9.- til 16.-pladsen. De tabende ottendedelsfinalister blev rangeret efter deres opnåede resultater til og med ottendedelsfinalerne.


=== President's Cup ===
President's Cup havde deltagelse af de otte hold, der sluttede på femte- eller sjettepladserne i den indledende runde. Femmerne spillede om 17.- til 20.-pladsen, mens sekserne spillede om 21.- til 24.-pladsen.


==== Placeringskampe om 17.- til 20.-pladsen ====


==== Placeringskampe om 21.- til 24.-pladsen ====


=== Samlet rangering ===


== Kvalifikation ==
Formålet med kvalifikationen var at finde de 24 hold, der skulle deltage i slutrunden ved VM i håndbold 2011 i Brasilien. Holdene blev fundet ved kvalifikationsturneringer på de respektive kontinenter. Værtslandet Brasilien og de forsvarende mestre Rusland var automatisk kvalificeret til slutrunden, og det efterlod 22 ledige pladser at spille om. De kontinentale håndboldforbund var blevet tildelt følgende antal af disse 22 hold:

Europa: 11 hold.
Panamerika: 3 hold.
Afrika: 3 hold.
Asien: 4 hold.
Oceanien: 1 hold.


=== Europa ===
Fra Europa var Rusland som forsvarende verdensmester automatisk kvalificeret. Derudover spilles der om 11 ledige pladser ved VM-slutrunden.
De tre bedste hold ved EM 2010 (ekskl. Rusland), Norge, Sverige og Rumænien, kvalificerede sig til VM-slutrunden. De øvrige 12 hold fra EM gik videre til playoff-kampene, hvor de sammen med fire hold fra kvalifikationsrunden spiller om de sidste otte europæiske pladser ved VM-slutrunden.


==== Kvalifikationsrunde ====
Kvalifikationsrunden blev spillet i perioden 1. – 5. december 2010. De 17 deltagende hold blev inddelt i fire grupper med fire eller fem hold i hver. Hver gruppe spillede en enkeltturnering alle-mod-alle, og de fire gruppevindere gik videre til playoff-kampene.


===== Gruppe 1 =====
Kampene i gruppe 1 blev spillet i Hala Globus i Lublin, Polen.


===== Gruppe 2 =====
Kampene i gruppe 2 blev spillet i Krachtidi Sporthall i Drama, Grækenland.


===== Gruppe 3 =====
Kampene i gruppe 3 blev spillet i Pavilhao Gimnodesportivo Funchal i Funchal, Madeira, Portugal.


===== Gruppe 4 =====
Kampene i gruppe 4 blev spillet i Palazzetto dello sport Oderzo i Oderzo, Italien.


==== Playoff-kampe ====
De fire vindere fra kvalifikationsrunden og de 12 hold fra EM 2010, som ikke var direkte kvalificeret til slutrunden, spillede om otte ledige pladser ved VM-slutrunden. De 16 hold blev ved lodtrækning parret i otte playoff-opgør, der blev afgjort over to kampe (ude og hjemme) i perioden 4. – 12. juni 2011. De otte samlede vindere kvalificerede sig til VM-slutrunden.


=== Asien ===

Asienmesterskabet i håndbold 2010, som blev spillet i perioden 19. – 25. december 2010 i Almaty, Kasakhstan, fungerede som kvalifikation, og de fire bedste hold ved mesterskabet, Sydkorea, Kasakhstan, Japan og Kina, kvalificerede sig til VM-slutrunden.


=== Afrika ===

Afrikamesterskabet i håndbold 2010, som afvikledes i Cairo, Egypten i perioden 11. – 21. februar 2010, fungerede som kvalifikation, og de tre bedste hold ved mesterskabet, Angola, Tunesien og Elfenbenskysten, kvalificerede sig til VM-slutrunden.


=== Panamerika ===

Panamerikamesterskabet i håndbold 2011, som afvikledes i São Bernardo do Campo, Brasilien i perioden 28. juni – 4. juli 2011, fungerede som kvalifikation, og de tre bedste hold ved mesterskabet (bortset fra Brasilien, der som værtsland allerede var VM-klar), Argentina, Cuba og Uruguay, kvalificerede sig til VM-slutrunden.


=== Oceanien ===
Oceanien havde én plads ved VM-slutrunden, og OCHF's kvalifikation blev afviklet i Porirua, New Zealand i weekenden 28. – 29. maj 2011. Vinderen af kvalifikationsturneringen, Australien, kvalificerede sig VM-slutrunden.


== Kilder / eksterne henvisninger ==
International Handball Federation (engelsk)Kvalifikation

Team Handball News – 2011 WC Qual (Women) Arkiveret 18. marts 2010 hos  Wayback Machine (engelsk)
2011 Women's World Championships – Qualification Europe – Qualifying Round Arkiveret 3. april 2014 hos  Wayback Machine (engelsk)
2011 Women's World Championships – Qualification Europe – Play off Europe Arkiveret 30. marts 2014 hos  Wayback Machine (engelsk)
OCHF – May 2011 – Oceania WC Qualification Tournament (engelsk)


=== Noter ===