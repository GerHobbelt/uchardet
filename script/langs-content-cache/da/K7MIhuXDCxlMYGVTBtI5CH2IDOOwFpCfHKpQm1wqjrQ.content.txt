revision: 10137702
title: "Inge Bj\xF8rn"
url: https://da.wikipedia.org/wiki/Inge_Bj%C3%B8rn


---

Inge Bjørn (født 28. april 1925 i Durup) er en dansk tekstilkunstner.


== Baggrund ==
Forældre: kreaturhandler Johannes B. (1900-80) og Anine Sørine Nymand Christiansen (1898-1996).
Fra 1953-1993 var Inge Bjørn ansat som lærer på Askov Højskole. Under sit 40 år lange virke som underviser, inspirator og kvindeforbillede udfoldede Inge Bjørn en omfattende undervisnings-, udstillings- og foredragsvirksomhed og forfattede artikler til fagskrifter i ind- og udland.
Inge Bjørn har har to sønner med fotograf Pierre Gérard Franceschi.
I perioden 1958-60 vævede hun sammen flere andre vævere Le long voyage efter Asger Jorns og Pierre Wemaëres forlæg til en udsmykning af Amtsgymnasiet i Århus. I 1974 udgav hun bogen Oldtidtøj - nutidstøj, som afspejler det hun har stået for som underviser, kulturformidler og kunstner. Med afsæt i bogen skabtes en udstilling til Vejen Kunstmuseum, der som vandreudstilling kom ud til museer, biblioteker og kunstcentre over hele Skandinavien.


== Udsmykninger ==
Inge Bjørn har skabt billedvævninger til Askov Højskole, Højmarksskolen i Holsted, Kolding Sygehus Videncenter, Vejen Gymnasium, Fourfeld Kapel, Sortebakkeskolen i Nørager og Rødding Frimenigheds Kapel.
Inge Bjørn er desuden repræsenteret på Kunstindustrimuseet.


== Separatudstillinger ==
Silkeborg Kunstmuseum (2002), Vejen Kunstmuseum (2003), Kulturcenter Tuskær og Egnsmuseet Sønderskov (2005-6) og Kvindemuseet (2005-6).


== Udgivelser ==
Oldtidsdragt – nutidstøj, 436 sider, med fotos af Gérard Franceschi, udgivet 1974, Rhodos.
MØDER - Billedvæveren Inge Bjørn, udgivet af Kvindemuseet i Danmark, 2005.


== Hædersbevisninger ==
I 1988 modtog hun Tagea Brandts Rejselegat.
Medlem af Det Kongelige Nordiske Oldskriftsselskab.


== Referencer ==


== Eksterne link ==
Biografi Kvinfo
Inge Bjørn på Kunstindeks Danmark/Weilbachs Kunstnerleksikon