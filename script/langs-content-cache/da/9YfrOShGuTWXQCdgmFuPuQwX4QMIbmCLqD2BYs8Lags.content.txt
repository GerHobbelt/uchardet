revision: 11410852
title: Andrew Robertson
url: https://da.wikipedia.org/wiki/Andrew_Robertson


---

Andrew Robertson (født d. 11. marts 1994 i Glasgow, Skotland) er en skotsk professionel fodboldspiller, som spiller som venstre back hos Premier League-klubben Liverpool F.C. og er anfører for Skotlands fodboldlandshold.
Robertson begyndte sin fodboldkarriere hos Queen's Park i 2012 før han tog til Dundee United året efter. Hans præstationer i sin første sæson som professionelle fodboldspiller gav ham prisen som årets unge skotske fodboldspiller, og hvor han også fik sin internationale debut for Skotland. Han kom til Hull City i 2014 for £2,85 mio., og i 2017 skiftede han til Liverpool i en handel til omkring £8 mio.
Robertson har opnået flere præstationer og vundet flere priser, mens han har været hos Liverpool, hvor han blandt andet vandt Champions League i 2019 og Premier League i 2020. Han blev også valgt til PFA Team of the Year for sin præstation i Premier League i 2018-19 sæsonen.
Han debuterede for Skotlands landshold i maj 2014 og blev udnævnt som kaptajn i september 2018. Han repræsenterede Skotland ved UEFA Euro 2020.


== Tidligt liv og karriere ==
Robertson blev født i Glasgow. Han kom til Celtic som ung, men blev frigivet på U/15-niveau, da de mente, at han var for lav. Herefter kom han til Queen's Park.


== Klubkarriere ==


=== Queen's Park ===
Robertson var tæt på at starte på universitetet, men blev i stedet hentet til Queen's Park forud for 2012–13 sæsonen. Han fik sin debut for klubben i Scottish Challenge Cup mod Berwick Rangers. Han endte med at få 40 optrædener for klubben i denne sæson, hvilken hjalp klubben til en 3. plads i den skotske tredje division. Hans første mål for klubben kom i et 2-1 nederlag til East Stirlingshire d. 13. november 2012.


=== Dundee United ===
Robertson skrev under med Scottish Premier League-klubben Dundee United F.C. d. 3. juni 2013. Han kom hurtigt i holdets startellever, og han fik sin debut for klubben i sæsonåbningen i en 0-0 kamp mod Partick Thistle. D. 23. september 2013 scorede Robertson sit første mål for Dundee United i en 2-2 kamp mod Motherwell. Kort efter underskrev Robertson en ny kontrakt med Dundee United frem til maj 2016. Han blev herefter kåret til månedens unge skotske spiller i september 2013 og månedens spiller for november 2013. D. 12. april 2014 spillede Robertson i Scottish Cup-semifinalen mod Rangers; en kamp som Dundee United vandt 3-1. I april 2014 blev Roberts kåret som årets unge spiller i Skotland og kom også på årets hold for 2013–14 sæsonen i Scottish Premiership.


=== Hull City ===
De flotte præstationer for Dundee United betød, at Robertson i juli 2014 skrev under med Premier League-klubben Hull City, efter at Dundee United havde accepteret et bud på £2,85 mio. fra Hull. Robertson skrev under på en 3-årig kontrakt. Han fik sin officielle debut for klubben i åbningenskampen mod QPR, hvor Hull vandt 1-0. Robertson faldt hurtigt til i Hull, og han vandt også prisen som månedens spiller i Hull for august 2014. Hans første mål for Hull var d. 3. november 2015 i en udekamp mod Brentford, hvor han åbnede kampen i en 2-0 sejr. Robertson startede i Championship play-off finalen 2016 mod Sheffield Wednesday, som Hull vandt 1-0 og dermed sikrede oprykning til Premier League.


=== Liverpool ===
D. 21. juli 2017 skrev Robertson under på en langtidskontrakt med Liverpool til en transfer af £8 mio. D. 19. august fik han sin debut i en 1-0 sejr over Crystal Palace. Robertson startede Premier League-sæsonen 2017–18 på bænken, da han måtte se sig overgået af holdkammeraten Alberto Moreno på venstre backen. Men da spanieren blev skadet i december 2017, fik Robertson chancen og imponerede fansene og træneren Jürgen Klopp i en sådan grad, at han blev førstevalget på venstre backen. Bl.a. fik hans præstation i en 4-3 sejr mod førerholdet i Premier League, Manchester City, d. 14. januar stor ros fra Liverpool fansene. Han scorede sit første mål for klubben i den sidste kamp for 2017–18 sæsonen mod Brighton i en 4-0 sejr.


== Internationalt ==
Robertson blev valgt til Skotlands U/21-fodboldlandshold i oktober 2013. Han fik sin debut som indskifter i en 2-1 sejr mod Slovakiet.
Robertson blev indkaldt til Skotlands fodboldlandshold forud for en venskabskamp mod Polen d. 5. marts 2014. Han kom ind som indskifter i 2. halvleg, da Skotland vandt 1-0 i Warszawa. Skotlands manager Gordon Strachan var efterfølgende ude og rose Robertson i store vendinger. Robertson fik efterfølgende sin første kamp fra start for Skotland mod Nigeria d. 28. maj 2014 i en 2-2 kamp.
Robertson scorede sit første internationale mål for Skotland mod England på Celtic Park i november 2014, da han scorede Skotlands eneste mål i et 3-1 nederlag.
D. 3. september 2018 blev Robertson valgt som Skotlands anfører.


== Privatliv ==
Robertson, der er en praktiserende romersk katolik, er gift med Rachel Roberts, som han blev gift med i sommeren 2022. Roberts fødte deres søn, Rocco, den 26. august 2017, og i januar 2019 bød de velkommen til deres andet barn og første datter, Aria. Robertson har irske rødder gennem sin bedstemor, der kommer fra Glenfarne.I marts 2018 donerede Robertson en signeret Liverpool-trøje fra sin holdkammerat Roberto Firmino til en ung dreng, der havde givet sine lommepenge til en lokal fødevarebank. I marts 2020 rapporterede The Sunday Times, at Robertson havde doneret betydelige summer til fødevarebanker i Glasgow-området.I september 2020 udgav Robertson sin første bog, Robbo: Now You're Gonna Believe Us, som primært fokuserer på Liverpools kampagne i 2019-20. Alle overskud fra bogen går til Robertsons fond, som hjælper udsatte børn i Skotland.I november 2020 begyndte han og hans Liverpool-holdkammerat Trent Alexander-Arnold at optræde i deres egen digitale serie på IGTV kaldet Wingmen.Robertson blev udnævnt til Medlem af Den Britiske Imperieorden (MBE) i 2023 New Year Honours for tjenester inden for fodbold, velgørenhed og unge mennesker.


== Referencer ==


== Eksterne henvisninger ==

Andrew Robertsons opslag i Munzinger Sportsarchiv (tysk)
Andrew Robertsons spillerprofil hos FIFA (engelsk)
Andrew Robertsons spillerprofil hos UEFA (engelsk)
Andrew Robertsons spillerprofil på Skotlands fodboldforbund (engelsk)
Andrew Robertsons profil hos EU-football.info (engelsk)
Andrew Robertsons spillerprofil på Transfermarkt (engelsk)
Andrew Robertsons spillerprofil på national-football-teams.com (engelsk)
Andrew Robertsons profil på WorldFootball.net (engelsk)
Andrew Robertsons spillerprofil på Soccerbase.com (engelsk)
Andrew Robertsons spillerprofil på Soccerway (engelsk)