revision: 10771852
title: "\xC5boulevarden (K\xF8benhavn)"
url: https://da.wikipedia.org/wiki/%C3%85boulevarden_(K%C3%B8benhavn)


---

For alternative betydninger, se Åboulevarden. (Se også artikler, som begynder med Åboulevarden)
Åboulevarden er et udtryk for den sammenhængende indfaldsvej i København, der udgøres af gaderne Åboulevard, Ågade og Bispeengbuen. Vejen ender ved Søerne, hvor dens fortsætter i Gyldenløvesgade og ved Vester Farimagsgade videre i H.C. Andersens Boulevard. 
Navnet Åboulevarden skyldes Ladegårdsåen, der i rør løber under vejen. Åboulevarden er en af Københavns mest trafikerede veje.
Udfor Åboulevard 16 ses Druknestenen til minde om de to kvinder, der druknede i Ladegårdsåen i november 1812. 


== Forslag om fritlægning af Ladegårdsåen ==
Inspireret af fritlægningen af Århus Å har der været forslag om at fritlægge Ladegårdsåen. Ifølge forslaget skulle vejen lægges ned i en gravet tunnel, mens åen forløber ovenpå. Tunnelen kunne så i nødstilfælde også tømmes for biler og bruges til regnvandsafledning ved skybrud. Ifølge en rapport fra Rambøll ville projektet koste 4 milliarder kroner, delvist finansieret af spildevandstakster og klimatilpasningspuljer.


== Kilder ==


== Se også ==
Druknestenen på Åboulevarden


== Eksterne links ==
Åbn Åen - Hjemmeside som agiterer for at fritlægge ladegårdsåen