revision: 11196968
title: Den Frie
url: https://da.wikipedia.org/wiki/Den_Frie


---

Den Frie (tidligere Den frie Udstilling) er en kunstnersammenslutning, der blev stiftet i 1891 af danske billedkunstnere i protest mod adgangskravene til det etablerede Charlottenborg.
Det gør udstillingen til Danmarks ældste sammenslutning af kunstnere. Forbilledet var den franske Salon des Refusés.
Maleren Johan Rohde var initiativtager og blandt stifterne var J.F. Willumsen, Anne Marie Carl Nielsen, Vilhelm Hammershøi, ægteparret Harald og Agnes Slott-Møller, Christian Mourier-Petersen og Malte Engelsted. På den første udstilling deltog også kendte navne som P.S. Krøyer, Julius Paulsen og Kristian Zahrtmann.


== Bygningen ==
Kunsthandler Kleis' lokaler på Vesterbrogade 58 var det første udstillingslokale. To år senere lejede Den frie en grund på Rådhuspladsen ved Vesterport Passage og arkitekt Thorvald Bindesbøll påtog sig opgaven at bygge huset. Ved den næste udstilling i det nye hus undlod Willumsen at udstille på grund af skældud fra pressen, og hans afløsere blev ingen mindre end Paul Gauguin og Vincent van Gogh.
Men Københavns Rådhus skulle bygges, og Den Frie fandt nye lokaler i Aborreparken (der hvor Vesterport ligger i dag). Arkitekt denne gang var Willumsen, som røg uklar med stadsarkitekten, og den nye bygning i sten blev til en bygning i træ indviet i 1898. Her udstillede en anden stor udenlandsk malergæst, Edvard Munch.
Nu deltog også billedhuggere i Den Frie, hvilket øgede behovet for mere plads. Willumsen byggede en ottekantet pavillon-tilbygning i 1905, og to år senere tilføjedes en bygning af arkitekt Peder Vilhelm Jensen Klint. I 1913 blev lejemålet endnu engang opsagt, da banegraven skulle anlægges, og nu genopførtes bygningerne ved Østerport Station. Endelig kom I 1954 en tilbygning tegnet af arkitekt Tyge Hvass.
I 1986 blev bygningen fredet, og i 2002 skete en nænsom restaurering, bl.a. fik pegasusrelieffet over hovedindgangen opforgyldt det gamle egetræ.


== Medlemmer ==
I 2009 deltog

Aksel Jørgensen
Henrik B. Andersen
Günther Selichar
Martin Erik Andersen
David Tibet
Jesper Christiansen
Helmut Federle
Torben Ebbesen
Wiliam Anastasi
Søren Elgaard
Yannis Adamakos
Vana Xenou
Niels Guttormsen
Andrea Ostermeyer
Signe Guttormsen
Hermann Pitz
Hein Heinsen
Lawrence Weiner
Peter Holst Henckel
The Atlas Group/Walid Raad
Jytte Høy
David Shrigley
Jun Ichi Inoue
Minako Masui
Elsebeth Jørgensen
Pia Rönicke
Maryam Jafri
Sophia Kalkau
Maurice Maeterlinck
Ursula Andkjær Olsen
Leif Kath
Julia Bornefeld
Elle Klarskov Jørgensen
Jens Lindhe
Thorbjørn Lausten
Chiaki Watanabe
Freddie A. Lerche
Dieter Villinger
Jørgen Michaelsen
Gareth James
Mogens Møller
Nasser M. Joffi
Kim Naver
Signe Persson-Melin
Lis Nogel
Tine Bay Lührssen
Bjørn Nørgaard
Tan Ping
Kirsten Ortwed
Astrid Klein
Poul Pedersen
Lise Terdjman
Lars Bent Petersen
Glen Sorensen
Finn Reinbothe
Al Terego
Bent Sørensen


== Eksterne henvisninger ==

Den Frie Arkiveret 18. juni 2013 hos  Wayback Machine