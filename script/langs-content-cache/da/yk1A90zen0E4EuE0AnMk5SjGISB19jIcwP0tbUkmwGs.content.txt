revision: 11232950
title: '"'
url: https://da.wikipedia.org/wiki/Citationstegn


---

Citationstegn (også kaldet gåseøjne, anførselstegn eller repliktegn) bruges i skrift som tegnsætning til at markere citater, tale eller udtryk.
Citationstegn anvendes også, når der er ord, udtalelser eller udtryk, hvis betydning man ikke tror på eller mener er misvisende.


== Stavning ==
Stavemåden anførelsestegn var optaget til og med 3. udgave af Retskrivningsordbogen, men denne variant udgik i 4. udgave fra 2012 hvor "anførselstegn" blev den eneste korrekte stavemåde for ordet. "Anførelsestegn" findes fortsat i Den Danske Ordbog markeret som en "nu uofficiel form".


== Brug ==
På it-området anvendes tegnene i forbindelse med programmering i flere forskellige betydninger, dog oftest til at angive tekststrenge.

Dansk Sprognævn opfatter anførselstegnenes udform som et primært typografisk spørgsmål, og anfører i retskrivningsreglerne §58 følgende:Anførselstegn kaldes også citationstegn eller gåseøjne. Der er følgende hovedformer: »...« og "..."; mindre benyttede er de enkelte (ufordoblede) anførselstegn: ›...‹ eller '...' [...]. Anførselstegnenes form er primært et typografisk spørgsmål. Det er således ikke afgørende om anførselstegnene er dobbelte eller enkelte [...], om de er placeret oppe eller nede, eller om de vender opad eller nedad. Hovedsagen er at de har en form der tydeligt adskiller dem fra andre tegn i teksten, og at man i øvrigt bruger samme type anførselstegn i hele teksten.Men med udbredelsen af skrivemaskinen og senere computeren benyttes ofte kun streg-tegn (' eller "), mens citat-vinkler og buede citationstegn bruges i bog- og avistryk. Nyere tekstbehandlingsprogrammer kan dog autokorrigere " " til krøllede citationstegn, oftest[kilde mangler] dog efter engelsk standard (“ ”).
Længdeenheden inch forkortes med dobbelt primtegn (″), og ikke som mange tror med citationstegn (")[kilde mangler]. Primtegn er dog sjældent direkte tilgængelige på almindelige tastaturer.


== Replikker ==
Her er nogle eksempler på, hvordan citationstegn kan anvendes (eller udelades), når direkte tale citeres (replikker):

"Jeg mener ikke, at det er en god beslutning," sagde N.N.
– Jeg mener ikke, at det er en god beslutning, sagde N.N.
"Jeg mener ikke, at det er en god beslutning," sagde N.N. og fortsatte: "det vil jeg fortælle ministeren."
"Det er en god beslutning," mente N.N., "som jeg vil fortælle ministeren."
– Det er en god beslutning, mente N.N., som jeg vil fortælle ministeren.


== Citater ==
Ved citater af bogtitler kan citationstegn fx bruges således:

Udtrykket er hentet fra Politikens Rimordbog.
Udtrykket er hentet fra "Politikens Rimordbog".
Bogen 'Politikens Rimordbog' er udkommet i flere oplag.
Bogen "Politikens Rimordbog" er udkommet i flere oplag.


== Udtryk ==
I udtryk og ordforklaringer kan citationstegn fx bruges på denne måde:

Ordet 'citat' kommer fra latin og betyder 'at fremdrage'.
Ordet "citat" kommer fra latin og betyder "at fremdrage".
Ordet 'bjørnetjeneste' er tvetydigt.
Ordet "bjørnetjeneste" er tvetydigt.


== Citationstegnenes grupperinger ==
Citationstegn kan opdeles i fem hovedgrupper:

enkelttegn.
dobbelttegn.
enkelt-vinkler.
dobbelt-vinkler.
talestreger (replikstreger).De buede citationstegn, der ligner omvendte eller retvendte kommaer, kaldes også 6 (seks) eller 9 (ni), fordi de ligner de små tal, med tallenes cirkler udfyldte.[kilde mangler]Citationstegn bruges forskelligt i de enkelte lande.


== Tabel over de forskellige citationstegn ==


== Særlige citationstegn på et computertastatur ==
Sædvanlige computertastaturer har normalt ikke taster, der direkte kan skrive de særlige danske citationstegn. I stedet kan man skrive dem via særlige tastekombinationer:


== Kildehenvisning/Reference ==


== Eksterne henvisninger ==
http://www.informationsordbogen.dk/concept.php?cid=3975
http://www.informationsordbogen.dk/concept_comment.php?cid=397