revision: 11328973
title: "Jesusbev\xE6gelsen (bev\xE6gelse i 20. \xE5rhundrede)"
url: https://da.wikipedia.org/wiki/Jesusbev%C3%A6gelsen_(bev%C3%A6gelse_i_20._%C3%A5rhundrede)


---

For alternative betydninger, se Jesus-bevægelsen (bevægelse i 1. århundrede).Jesusbevægelsen opstod i Californien i slutningen af 1960'erne og kulminerede i 1970'erne som en del af hippiebevægelsen. Man erstattede narkotika med ”Jesus-trips”. Jesus blev fremhævet som ”ren kærlighed”. Bevægelsen udviklede en kristendom uden kirke, med det spontane fællesskab om Jesus som centrum. Man organiserede sig i kollektiver, festivaler og gademission. I Danmark blev bevægelsen repræsenteret ved "Unge Kristne". Store dele af Jesusbevægelsen er i dag smeltet sammen med Den karismatiske Bevægelse.


== Referencer ==


== Litteratur ==
Gyldendals religionsleksikon. Religion/Livsanskuelse. Gyldendal 1998. ISBN 87-00-32564-3


== Eksterne henvisninger ==
Jesusbevægelsen i Den Store Danske hos Lex.dk af Mikael Rothstein