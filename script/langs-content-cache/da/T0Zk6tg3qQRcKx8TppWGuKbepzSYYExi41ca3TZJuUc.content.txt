revision: 10966333
title: Wright system
url: https://da.wikipedia.org/wiki/Wright_R-1820


---

Wright R-1820 Cyclone 9 var en amerikansk stjernemotor udviklet af Curtiss-Wright, og i udbredt anvendelse på fly fra 1930'erne til 1950'erne. Motoren blev produceret på licens i Spanien under navnet Hispano-Suiza 9V eller Hispano-Wright 9V, og i Sovjetunionen under navnet Shvetsov M-25.


== Design og udvikling ==
R-1820 Cyclone 9 var en yderligere videreudvikling af Wright P-2 motoren, som stammede fra 1925. R-1820 gik i produktion i 1931, og havde ikke bare et større slagvolumen end forgængerene, men også en serie af andre forbedringer. Motoren forblev i produktion langt op i 1950'erne.
R-1820 blev bygget på licens af Lycoming, af Pratt & Whitney Canada, og under 2. verdenskrig også af Studebaker Corporation. Sovjetunionen havde købt et licens til designet, og Shvetsov OKB blev stiftet med henblik på at konvertere de amerikanske specifikationer til det metriske system. Den 'metriske' udgave af motoren gik i produktion i de statsejede sovjetiske fabrikker under navnet M-25, og mange R-1820's generelle designdetaljer blev benyttet af Shvetsov-bureauet i mange af deres fremtidige stjernemotorer, som blev benyttet af det sovjetiske luftvåben i 1940ene og fremover. I Spanien blev R-1820 licensbygget under navnene Hispano-Suiza 9V og Hispano-Wright 9V.
R-1820 var grundlaget for mange berømte flytyper, inkl. de tidlige Douglas passagerfly (prototypen af DC-1, DC-2, de første civile udgaver af DC-3, og den ikke særligt udbredte DC-5), hvert eneste krigstids-eksemplar af Boeing B-17 Flying Fortress og Douglas SBD Dauntless bombeflyene, de tidlige versioner af Polikarpov I-16 jagerflyet (M-25 versionen af motoren), og Piasecki H-21 helikopteren.
R-1820 blev også i begrænset omfang anvendt i pansrede køretøjer. G-200 varianten udviklede 670 kW (900 hk) ved 2.300 omdrejninger pr. minut, og sad som kraftkilde i den tunge M6 Kampvogn. Wright RD-1820 blev konverteret til diesel af Caterpillar Inc. under navnet D-200 og leverede 340 kW (450 hk) ved 2.000 omdrejninger i M4A6-varianten af en anden kampvogn, M4 Sherman.


== Varianter ==
Det bedes bemærket at angivelser i hestekraft (hk) er imperielle, ikke metriske hk. I overensstemmelse med europæisk standard er den primære effektangivelse opgivet i kW.
Hvor slutningen af typebetegnelsen indeholder et W indikerer dette at motoren er udstyret med et vand-methanol effektforøgelsessystem til nødsituationer.


=== Hispano-Suiza 9V ===
Hispano-Suiza 9V er en licensbygget variant af R-1820.


== Anvendelse ==


=== Flytyper ===


=== Køretøjer ===
M4 Sherman tank, i M4A6 varianten
M6 heavy tank


== Udstillede motorer ==

Bevarede Wright R-1820 motorer er bl.a. udstillet på disse museer:

American Airlines C.R. Smith Museum
Fleet Air Arm Museum
Delta Flight Museum
National Air and Space Museum
National Museum of the U.S. Air ForceDer er formodentligt udstillet R-1820 motorer på adskillige europæiske flymuseer, men det vides ikke med sikkerhed hvor.


== Specificationer (GR-1820-G2) ==


== Se også ==
Relaterede motorer:

Wright Cyclone family
Wright R-1300 Cyclone 7
Wright R-2600 Cyclone 14 (Twin Cyclone)
Wright R-3350 Cyclone 18 (Duplex Cyclone)
Shvetsov M-25
Shvetsov ASh-62Lignende motorer:

Alfa Romeo 128
BMW 114
Nakajima Hikari
Pratt & Whitney R-1830 Twin Wasp
Bristol Pegasus


== Referencer ==


== Eksterne henvisninger ==