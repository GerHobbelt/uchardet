revision: 11325624
title: Karl Stegger
url: https://da.wikipedia.org/wiki/Karl_Stegger


---

Carl Johan Stegger Sørensen (født 11. januar 1913 i Aarhus, død 13. april 1980 i København), kendt som Karl Stegger, var en dansk skuespiller, der nåede at medvirke i 150 danske film.Stegger blev uddannet ved Aarhus Teater og efterfølgende ansat som skuespiller ved teatret. Fra 1951 arbejdede han ved forskellige teatre i København og siden 1954 fast ved Folketeatret.
Karl Stegger huskes bl.a. fra sin rolle som Konsul Holm i tv-serien Matador, for sin medvirken i Far til fire-filmene i 1950'erne, hvor han erstattede Ib Schønberg som den populære far, og for sine biroller i Olsen Banden, blandt andet som den pengeglade skrothandler Mads (Femøre) Madsen i Olsen-banden i Jylland, som oberst i Soldaterkammerater på bjørnetjeneste. Karl havde mange roller som en hidsigprop eller som meget mistroisk.
Stegger nævnes i sangen "Nylon Brando" på Shu-bi-duas andet album fra 1975 i linjen: "Malene Schwartz og Mogens Wieth de gik hver til sit / Karl Stegger spilled' lækker og blev lun på Eartha Kitt"


== Privatliv ==
I mange år døjede han med sukkersyge, hvilket også var skyld i hans død. Gennem sit sygdomsforløb blev han tilbudt at få udført livsforlængende operationer. Imidlertid nægtede han at tage imod disse tilbud, da der var stor risiko for, at det ville gå ud over førligheden.
Karl Stegger ligger begravet på Søndermark Kirkegård.


== Filmografi ==


== Litteratur ==
Peer Kaae, Kæmpen Karl : en biografi om Karl Stegger, Forum, 2003. ISBN 87-553-3281-1.


== Referencer ==


== Eksterne henvisninger ==

Karl Stegger på Internet Movie Database (engelsk)
Karl Stegger på Filmdatabasen 
Karl Stegger på danskefilm.dk
Karl Stegger på danskfilmogtv.dk
Karl Stegger på Scope
Karl Stegger på Svensk Filmdatabas (svensk)
Karl Stegger på AlloCiné (fransk)
Karl Stegger på AllMovie (engelsk)
Karl Stegger på The Movie Database (engelsk)
Karl Stegger på danskefilmstemmer.dk