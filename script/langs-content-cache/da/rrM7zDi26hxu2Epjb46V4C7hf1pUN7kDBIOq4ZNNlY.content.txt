revision: 11398173
title: Eurovision Song Contest 2009
url: https://da.wikipedia.org/wiki/Eurovision_Song_Contest_2009


---

Eurovision Song Contest 2009 var det 54. Eurovision Song Contest. Det blev afholdt 16. maj 2009 med 2 semifinaler 12. maj og 14. maj. Showet blev afholdt i Olimpijskij i Moskva, Rusland. Det blev vundet af Norge med sangen Fairytale. Norge fik det højeste antal point nogensinde, nemlig et rekordslående 387 point (indtil da havde Finland det højeste antal point med 292, som de fik i 2006 med gruppen Lordi). Andenpladsen gik til Island, tredjepladsen gik til Aserbajdsjan, fjerdepladsen til Tyrkiet, femtepladsen til Storbritannien, og sjettepladsen til Estland. Det var første gang Estland nogensinde havde kvalificeret sig videre til finalen, efter det blev indføret i 2004. Også i Storbritannien var man meget tilfreds med resultatet, for efter flere år med dårlige resultater, lykkedes det Jade Ewen at få landet i en top 5, og fik det bedste resultat for dem siden 2002 i Tallinn.


== Afstemning ==
Der kom ændringer i afstemningssystemet i forhold til de foregående år på den måde, at juryafstemningen kom tilbage i ESC-sammenhæng. Formatet i de 2 semifinaler var det samme som ved Eurovision Song Contest 2008.


== Værtsland ==
ESC 2009 blev afholdt i Rusland efter Dima Bilans sejr i ESC 2008. Vladimir Putin, Ruslands premierminister, bekendtgjorde, at konkurrencen skal afholdes i Moskva, og det blev foreslået af Channel One at holde det i Olimpijskij i Moskva.  Dette forslag blev evalueret af EBU og godkendt 13. september 2008.


== Ændringer i deltagerlandene ==
42 lande meldte sig til konkurrencen. Slovakiet vendte tilbage til ESC. San Marino trak sig fra konkurrencen på grund af økonomiske problemer. Få dage før lodtrækningen til rækkefølgen for, hvornår de enkelte nationer skulle på scenen, blev antallet af deltagende nationer skåret ned fra 43 til 42. Georgien meddelte nemlig, at landet ikke ville finde en ny deltager, efter at deres valgte sang var blevet diskvalificeret. Den diskvalificerede sang var We Don't Wanna Put In med gruppen Stefane & 3G, og med ordspillet på Putin afviste EBU sangen som værende politisk.


== Semifinale 1 ==
De fremhævede lande kvalificerede sig til finalen.
     Televoting Kvalificere
     Back-up jury kvalificere


== Semifinale 2 ==
De fremhævede lande kvalificerede sig til finalen.
     Televoting Kvalificere
     Back-up jury kvalificere


== Deltagerne i finalen ==


== Trivia ==
Norge slog adskillige rekorder i 2009. De blev landet der vandt med største antal point nogensinde, landet der fik flest 12-taller nogensinde (16 i alt), og det land med den allerstørste afstand ned til 2. pladsen.


== Noter ==


== Eksterne henvisninger ==

Officiel side for Eurovision Song Contest 2009 Arkiveret 25. maj 2019 hos  Wayback Machine
Eurovision Fan Clup Arkiveret 18. februar 2009 hos  Wayback Machine