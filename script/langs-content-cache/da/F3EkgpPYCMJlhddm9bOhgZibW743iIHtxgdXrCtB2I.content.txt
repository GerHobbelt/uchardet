revision: 10881421
title: Olympiade - Hjemkomst
url: https://da.wikipedia.org/wiki/Olympiade_-_Hjemkomst


---

Olympiade - Hjemkomst er en dansk dokumentarisk optagelse fra 1948.


== Handling ==
De danske atleter vender hjem fra De Olympiske Lege 1948 i London. Med sig har de hele 20 medaljer, heraf fem i guld, syv i sølv og otte i bronze. De stolte atleter får en hjertelig modtagelse på Rådhuspladsen og i Roskilde, hvor tusindvis af mennesker er mødt op. På podiet på Rådhuspladsen ses bl.a. Karen Hoff, der har vundet guld i 500 m enerkajak, Karen Margrethe Harup, der har vundet guld i 100 m rygsvømning og Greta Andersen, der har vundet guld i 100 m fri. I Roskilde hyldes roerne Finn Pedersen, Tage Henriksen og Carl-Ebbe Andersen, der har vundet guld i disciplinen Toer med styrmand.


== Referencer ==


== Eksterne henvisninger ==
Olympiade - Hjemkomst på Filmdatabasen