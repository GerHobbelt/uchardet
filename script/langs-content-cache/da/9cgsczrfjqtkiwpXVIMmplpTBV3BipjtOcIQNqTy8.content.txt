revision: 10978912
title: "Voice - Danmarks St\xF8rste Stemme (S\xE6son 1)"
url: https://da.wikipedia.org/wiki/Voice_-_Danmarks_St%C3%B8rste_Stemme_(S%C3%A6son_1)


---

Voice – Danmarks største stemme er en dansk reality sangkonkurrence, der er baseret på konceptet The Voice of Holland. Vinderen af konkurrencen modtager en pladekontrakt med Universal Music. Første sæson havde premiere den 26. november 2011 på TV 2, og blev set af 1,1 millioner seere.I den første sæson var Steen Jørgensen, Lene Nystrøm, Sharin Foo og L.O.C. coaches, mens Morten Resen og Sigurd Kongshøj Larsen var værter på fjernsynet. Lasse Bekker og Lisbeth Østergaard var værter på nettet i den første sæson.
Finalen fandt sted den 25. februar 2012. Vinderen blev Kim Wagner, der var blevet coachet af L.O.C. Han udgav umiddelbart efter finalen den 25. februar 2012 sin første single "The Song, Oh!".


== Første fase: Blindtests ==
De første fem programmer er såkaldte "blindtests", hvor de fire coaches ikke kan se deltagerne. De kan kun bedømme deltageren ud fra deres sangstemme, og får først lov til at se deltageren, hvis de vælger personen. Hvis flere coaches vil have deltageren, er det op til deltageren selv, hvilket team de vil ende på. I sidste program havde de fire coaches mulighed for at vælge et såkaldt wildcard – en ekstra deltager til deres hold.


== Anden fase: Battles ==
I fire battle-runder sætter de fire coaches deres egne sangere op mod hinanden; en mod en dyster sangere fra samme hold mod hinanden i én sang, som de skal synge sammen. Efter hver battle er det op til holdets coach at vælge, hvem der går videre til den afgørende tredje fase med live-shows.
     Denne sanger gik videre til live-shows.


== Tredje fase: Live-shows ==
I den sidste fase skal de de 20 tilbageværende deltagere optræde direkte i fjernsynet. Hver uge vil der blive elimineret deltagere. Finalen finder sted den 25. februar 2012, hvor seerne vælger, hvilken af de fire tilbageværende deltagere – én fra hvert hold – der skal vinde konkurrencen.


=== Statistik ===
     Reddet af seerne.
     Reddet af coach.
     Fik flest samlet point fra coach og seere.


=== Første live-show ===
I det første live-show er det Team L.O.C. og Team Sharin, der skal optræde. Elimineringen foregår på den måde, at seerne sender to deltagere fra hvert team videre. Derefter vælger holdets coach én af de tre tilbageværende deltagere, som de synes skal gå videre.


=== Andet live-show ===
I det andet live-show er det Team Lene og Team Steen, der skal optræde. Elimineringen foregår på den måde, at seerne sender to deltagere fra hvert team videre. Derefter vælger holdets coach én af de tre tilbageværende deltagere, som de synes skal gå videre.


=== Tredje live-show ===
I det tredje live-show skal de tilbageværende deltagere fra alle fire hold optræde. Elimineringen foregår på den måde, at seerne sender én deltager fra hvert team videre. Derefter vælger holdets coach én af de to tilbageværende deltagere, som de synes skal gå videre.


=== Fjerde live-show ===
De fire coaches skulle hver især fordele 100 point på deres to deltagere. Seerstemmerne blev omregnet til 100 og fordelingen blev derefter lagt sammen med dommernes point. Deltagerne med flest samlede point gik videre til finalen.


=== Finalen ===
Ved finalen er det kun seerne, som har indflydelse på, hvem der vinder. Foruden seernes sms-stemmer tæller også antallets af iTunes-downloads af aftenens numre. Deltagerne optræder tre gange; først med et cover-nummer, derefter en duet med en kendt kunstner og dennes sang og til sidst med et originalt nummer, som deltageren helt eller delvist selv har komponeret og skrevet.


== Resumé af deltagere ==


== Noter ==