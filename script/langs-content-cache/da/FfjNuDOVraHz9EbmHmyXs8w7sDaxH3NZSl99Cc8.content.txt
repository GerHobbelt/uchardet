revision: 11506714
title: "Jens S\xE6tter-Lassen"
url: https://da.wikipedia.org/wiki/Jens_S%C3%A6tter-Lassen


---

Jens Frederik Sætter-Lassen (født 6. februar 1986) er en dansk skuespiller. Jens Sætter-Lassen er student fra Ordrup Gymnasium og er uddannet skuespiller fra Statens Teaterskole. Desuden har han lagt stemme til Tumle i Den Lille Havfrue i 1998.
I 2014 spillede han Peter i DRs stort anlagte historiske dramaserie 1864, der er instrueret af Ole Bornedal. Det er den dyreste produktion DR nogensinde har produceret.
I 2019 begyndte Jens at livestreame på platformen Twitch, hvor han bl.a. spiller computerspillet Counter-Strike, og gør brug af hans kompetencer inden for skuespil i form af Talkshows mm. Jens er også formand for en organisation ved navn +1 CHATTITUDE, som bestræber sig efter en god tone på nettet, med plads til sjov og selvironi, og som Jens selv skriver: "Det handler om at reagere både, når folk ikke taler pænt men egentlig også når folk taler pænt. På den måde kan vi også skabe et stærkere og mere kærligt sammenhold". Jens går under navnet wonderbai på hans egen Twitch-Kanal.
I 2023 spillede han den unge C.F. Tietgen i den dramadokumentariske serie Matadorerne på DR i 2023.


== Privat ==
Han er søn af skuespillerne Vibeke Hastrup og Søren Sætter-Lassen.Han er gift med skuespillerkollegaen Neel Rønholt. Sammen har de datteren Ellen, der blev født i 2014. I slutningen af februar 2018, blev de forældre til datteren Franka.


== Film ==
Alletiders Nisse (1995)
Alletiders Julemand (1997)
Olsenbandens første kup (1999)
Lærkevej (2010)
ID:A (2011)
Borgen 3 (2013)
1864 (2014)
Euroman (Short, 2015)
Badehotellet (2016-2019)
Bedrag (2016)
1864 - brødre i krig (2016)
Thorn (2017)
Gidseltagningen (2017)
Nipskanalen (2018)
Sygeplejeskolen (2019-2021)
Grethes jul (2020)
Fogedretten (2021)
Fars Drenge (2021)
Skyggen i mit øje (2021)
Matadorerne (2023)


== Teater ==
Mågen (2011) på Det Kongelige Teater
Fakiren fra Bilbao (2012) på Folketeatret
Tartuffe (2012) på Grønnegårds Teatret
Diva Min (2012) på Teater V
Glasmenageriet (2015) Folketeatret
Lille mand hva nu? (2015) Folketeatret


== Referencer ==


== Eksterne henvisninger ==

Jens Sætter-Lassen på Internet Movie Database (engelsk)
Jens Sætter-Lassen på Filmdatabasen 
Jens Sætter-Lassen på danskefilm.dk
Jens Sætter-Lassen på danskfilmogtv.dk
Jens Sætter-Lassen på Scope
Jens Sætter-Lassen på AlloCiné (fransk)
Jens Sætter-Lassen på The Movie Database (engelsk)
Jens Sætter-Lassen på danskefilmstemmer.dk