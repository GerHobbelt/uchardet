revision: 10977615
title: Grammar
url: https://da.wikipedia.org/wiki/Grammy_Award


---

Grammy Awards (oprindeligt Gramophone Awards) er en række amerikanske musikpriser uddelt af Recording Academy for årets bedste præstationer inden for musikbranchen. Grammy betragtes som musikindustriens svar på filmbranchens Oscar. Uddelingen holdes normalt i februar og der er i øjeblikket ikke mindre end 108 kategorier. 
Grammy regnes sammen med Billboard Music Award, American Music Awards, og Rock and Roll Hall of Fame for at være én af de fornemste musikpriser i USA. Det årlige Grammy show er en af de største kommercielle begivenheder i den amerikanske musikindustri, og showet tv-transmitteres over hele verden, heriblandt Danmark.
Grammy-priserne uddeles efter afstemning blandt medlemmerne af Recording Academy. 
Selv meget populære kunstnere som Elvis Presley, Christina Aguilera, Britney Spears, The Beatles, Pink Floyd, The Rolling Stones og Metallica har kun modtaget få Grammy priser. I den forbindelse er det dog værd at huske, at den første Grammy-uddeling fandt sted i 1959, flere år efter Elvis Presleys debut.
Grammy-året regnes fra perioden 1. oktober til 30. september. Et album udgivet i november kan således først komme på tale til en Grammy året efter. Det galdt f.eks. John Lennon og Yoko Onos Double Fantasy, udsendt i november 1980, modtager af en Grammy for årets album for 1981.
Adskillige danskere har været nomineret til en Grammy Award, men kun tre har vundet. Komponisten Bent Fabricius-Bjerre vandt som den første dansker i 1963 for Best Rock and Roll Recording for instrumentalnummeret "Alley Cat". I 1990 vandt trompetist Palle Mikkelborg en Grammy for Best Jazz Instrumental Performance, Big Band for at have komponeret musikken til Miles Davis' Aura. Det danske vokalensamble Ars Nova Copenhagen vandt i 2010 prisen som Best Small Ensemble Performance sammen med Theatre of Voices for albummet The Little Match Girl Passion, der var baseret på H.C. Andersens "Den lille Pige med Svovlstikkerne".Den tilsvarende pris i Danmark er Danish Music Awards, som tidligere var kendt som Danish Grammy.


== Priskategorier ==

Årets indspilning
Årets album
Årets sang
Bedste nye kunstner
Grammy Hall of Fame
Grammy Legend Award
Grammy Lifetime Achievement Award
Grammy Tech Award
Grammy Trustees Award


== Danskere ved Grammy Awards ==
Listen indeholder udvalgte danske artister der har været nomineret eller vundet en pris ved Grammy Awards. 


=== Medvirkende ===
Listen indeholder musikere eller andet teknisk personale, der har medvirket på værker der har været nomineret eller vundet en pris ved Grammy Awards, uden at være direkte nomineret.


== Se også ==
Danish Music Awards – den danske pendant til Grammy Awards.


== Ekstern henvisning ==

Grammy Awards – officielt website


== Noter ==