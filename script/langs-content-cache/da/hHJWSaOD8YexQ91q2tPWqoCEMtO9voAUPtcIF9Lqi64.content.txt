revision: 11438398
title: "Matthew 7:19\u201320"
url: https://da.wikipedia.org/wiki/Matthew_Perry


---

Matthew Langford Perry (født 19. august 1969) er en canadisk/amerikansk skuespiller og komiker. Han er bedst kendt for sin rolle som Chandler Bing i den meget populære komedieserie Venner. Han har været nomineret til både en Emmy og til en Golden Globe for rollen som Ron Clark i The Ron Clark Story.


== Biografi ==


=== Opvækst ===
Perry er født den 19. august 1969 i Williamstown, Massachusetts. Hans mor, Suzanne Jane Louise Morrison (pigenavn Langford), er canadisk journalist og tidligere pressesekretær for den canadiske premiereminster Pierre Trudeau, og hans far, John Bennett Perry, er amerikansk skuespiller og tidligere model.
Hans forældre blev skilt før hans 1-års fødselsdag og hans mor er siden blevet gift med broadcast-journalisten Keith Morrison.
Perry blev boende hos sin mor i Ottawa. Under sin opvækst var Perry en ivrig tennisspiller og lå højt på ranglisten i junior-rækken. Han gik på Rockcliffe Park Public School, Lisgar Collegiate Institute og på Ashbury College.


=== Karriere ===


==== 1980'erne ====
Perry flyttede fra Ottawa til Los Angeles for at forfølge sin drøm om at blive skuespiller. Han gik på The Buckley School i Sherman Oaks, og mens han gik her, var han med i Our Town, som George Gibs, og han var også med som junior-producer til The Miracle Worker. Patty Duke var med og roste den unge Perrys overbevisende rolle som Helens bror Jimmy. Han var også med The Sound of Music, som lille. Som 16-17 årig havde instruktøren Tim Hillman planlagt en production af The Elephant Man, specielt for at få Perry i hovedrollen som John Merrick, sammen med Vanessa Smith, og den senere kendte skuespillerinde fra Les Miserables Lisa Capps. Han fik sit professionelle gennembrud som 18- årig.
Da han blev castet til filmen A Night in the Life of Jimmy Reardon, trak Perry sig fra rollen i The Elephant Man, og hans high school skuespilkarriere sluttede.
Perry stræbte også efter at blive komiker, så han var med i LA Connection i Sherman Oaks, mens han stadig gik i high school, hvor han hurtigt blev populær.
Efter nogle gæstemedvirkende roller sidst i 80'erne, var det hans intention at gå på University of Southern California, men så blev han tilbudt hovedrollen som Chazz Russell i serien Second Chance. Da serien havde premiere i 1987, medvirkede Perry sammen med Kiel Martin, og efter 13 episoder skiftede serien navn fra Second Chance til Boys Will Be Boys. Perrys status blev hævet til top-biling, og serien havde igen fokus på Chazz og hans teenagevenner. Efter navneskiftet kørte showet dog kun en enkelt sæson.
Det endte med, at Perry blev i Los Angeles, og havde gæsteroller i Growings Pains og i Beverly Hills 90210 som Brandon Walsh's ven Roger Azarian.


==== 1990'erne ====
I starten af 90'erne, prøvede Perry at sikre en audition til forsøgsudsendelsen Six of One, senere kendt som Venner (Friends), af Martha Kauffman og David Crane, med hvem han begge havde arbejdet sammen med i tv-serien Dream On. På grund af tidligere samarbejde med forsøgsudsendelsen LAX 2194, var han alligevel lidt tøvende med hensyn til auditionen til Venner, men da han fik læst manuskriptet til serien, fik han den rolle, han er mest kendt for, rollen som Chandler Bing.
Serien var et stort skridt fremad for Perry, der sammen med de andre medvirkende, fik en masse genvundne seere. Samtidig med serien, var Perry med i film som Fools Rush In, sammen med sin far John Bennett Perry og Selma Hayek, Three to Tango, Ni Fod Under (The Whole Nine Yards) med Bruce Wilis og dens efterfølger Ti Fod Under (The Whole Ten Yards) og Serving Sara.


==== 2000'erne ====
I 00'erne var Perry mest kendt for sine komiske roller, særligt hans skildring af Det Hvide Hus' forbundsrådmand Joe Quincy i Aaron Sorkins tv-serie The West Wing. Han medvirkede 3 gange i serien (2 gange i 4. sæson og 1 gang i 5.), hvilket gav ham 2 Emmy-nomineringer i kategorien: Outstanding Guest Actor in a Drama Series, i 2003 og i 2004. Han var også med i 2 episoder af Ally McBeal, som advokat Todd Merrick, i seriens 5. sæson.
Da Venner sluttede, fik Perry sin debut som instruktør i en episode, i 4. sæson, i Bill Lawrences sitcom Scrubs, hvor han selv gæstemedvirker som Murray Mark, en operatør i en lille lufthavns traffikkontrol. Murray bliver bedt om at give sin ene nyre til sin far Gregory, spillet af Perrys egen far John Bennett Perry.
Perry spillede hovedrollen i TNT-filmen: The Ron Clark Story,som havde premiere den 13. august 2006. Perry spiller Ron Clark, en landsby skolelærer, der bliver overflyttet til den hårdeste klasse i landet.
Han fik både en Golden Globe- og en Emmy-nominering for sit skuespil.
I 2006-2007, var Perry med i Aaron Sorkins time-lange drama Studio 60 on the Sunset Strip. Perry spiller Matt Albie, sammen med Bradley Whitfords Danny Tripp, en skriver-instruktør duo, hentet til for at hjælpe et faldende sketch show. Perrys rolle skulle overvejende være baseret på Sorkins egne oplevelser, særligt på tv.
I 2006 begyndte Perry på indspilningen af filmen Numb, et komediedrama om en kronologisk deprimeret forfatter. Filmens release dato er blevet rykket flere gange, men indtil videre bliver det til vinter 2008.
Han har også optrådt i David Mamet's Sexual Perversity in Chicago i London.
I 2008 var Perry med i filmen 17 Again, en komedie om en mand på 36 år, der en dag vågner op og opdager, at han er 17 år igen. Det er Zac Efron, der spiller Perry som 17-årig.
Den 11. September 2012 havde en ny TV-serie ved navn Go On præmiere på den amerikanske tv-kanal NBC, hvor Perry spiller hovedrollen som en nybagt enkemand, der modvilligt finder trøst i en støttegruppe.


=== Medicin afhængighed ===
Matthew Perry blev som ung afhængig af alkohol, fordi det fik ham til at føle sig selvsikker overfor sine omgivelser, men da alkoholen efter nogle års misbrug begyndte at kunne lugtes ud af hans porer, skiftede han iflg sit eget udsagn alkoholen ud med receptpligtige drugs, og han blev efter kort tid afhængig af det smertedæmpende middel Vicodin, et vidt udbredt prescription drug i Hollywood.
I 2000 blev Perry hospitalsindlagt med kronisk betændelse i bugspytkirtlen som en konsekvens af sit Vicodin-misbrug, og på det tidspunkt havde han tabt ca. 20 kilo, hvilket tydeligt kunne ses i 7. sæson af Venner, som startede med en fortsættelse af 6. sæsons sidste afsnit. "Pills became my drug of choice," forklarer Perry i dokumentarfilmen "The Big Lie: American Addict" fra 2016, hvori det fremgår at han på et tidspunkt tog 55 Vicodin piller om dagen.Under optagelserne til Serving Sara, kom Perry på afvænning. Optagelserne blev stoppet i de 13 dage, det tog Perry at blive rask nok til at fortsætte. Optagelserne til Venner, var arrangeret sådan, at de scener hvor Perrys rolle som Chandler var med, blev optaget til sidst. Hans bedring kunne tydeligt kunne ses i Serving Sara.


=== Privat ===
Perry har både statsborgskab til Canada og Amerika. Han er fan af Ottawa Senators, New England Patriots og Boston Red Sox .


=== Trivia ===
Perry mangler en del af den midterste finger på højre hånd, efter et uheld med en dør, mens han gik i skole.
Hans medskuespiller fra Venner Jennifer Aniston, tilbød at blive hans personlige træner for at kunne hjælpe ham med at tabe sig, men han afslog.
Han er et eneste medlem af Venner-gruppen, der ikke har været nomineret til en "Razzie"-award.
Hans far har medvirket i et afsnit af Venner som en af Rachels kæresters far.
Han siger den sidste replik i det sidste afsnit af Venner-serien. Da det bliver foreslået, at de skal gå ud og drikke kaffe, spørger hans karakter Chandler: "Hvor?"
Han er det yngste medlem af Venner-gruppen.
Da han gik til audition til rollen som Chandler, behøvede han ikke et manuskript. Han havde nemlig selv hjulpet en ven med at skrive rollen.
Han gik til audition til Chandler Bing om fredagen og begyndte på serien om mandagen.
Bag scenerne er Perry meget gode venner med Jennifer Aniston.


== Filmografi ==


=== Film ===


=== Tv ===


== Spil ==


== Priser & nomineringer ==
Emmy Awards

2007: Nomineret: "Outstanding Lead Actor in a Miniseries or Movie" for En Lektie For Livet/The Ron Clark Story.
2004: Nomineret: "Outstanding Guest Actor in a Drama Series" for The West Wing
2003: Nomineret: "Outstanding Guest Actor in a Drama Series" for The West Wing.
2002: Nomineret: "Outstanding Lead Actor in a Comedy Series" for Venner.Golden Globes2007: Nomineret: "Best Performance by an Actor in a Mini-Series or a Motion Picture Made for Television" for The Ron Clark Story.
American Comedy Awards1996: Nomineret: "Funniest Supporting Male Performer in a TV Series" for Venner – Delt med David Schwimmer
Kids' Choice Awards

2002: Nomineret: "Favorite Television Actor" for Venner.Satellite Awards

2006: Nomineret: "Best Actor in a Series, Drama" for Studio 60 on the Sunset Strip.Screen Actors Guild Awards

2007 Nomineret: "Outstanding Performance by a Male Actor in a Television Movie or Miniseries" for The Ron Clark Story.
1999-2004: Nomineret: "Outstanding Performance by an Ensemble in a Comedy Series" for Venner – Nomineret for alle 6 år delt med hele castetTV Guide Awards

2000: Vandt: "Editor's Choice" for Venner – Delt med hele castet, Jane Sibbett og John Christopher AllenTV Land Awards

2006 Nomineret: "Most Wonderful Wedding" for Venner – Delt med Courteney CoxTeen Choice Awards

2004: Nomineret: "Choice TV Actor – Comedy" for Venner.


== Kilder ==


== Eksterne henvisninger ==

Matthew Perry på Internet Movie Database (engelsk)
Matthew Perry på Filmdatabasen 
Matthew Perry på Scope
Matthew Perry på Svensk Filmdatabas (svensk)
Matthew Perry på AlloCiné (fransk)
Matthew Perry på AllMovie (engelsk)
Matthew Perry på Turner Classic Movies (engelsk)
Matthew Perry på Rotten Tomatoes (engelsk)
Matthew Perry på The Movie Database (engelsk)
Matthew Perry på Encyclopædia Britannica Online (engelsk)
Matthew Perry interview Arkiveret 3. maj 2007 hos  Wayback Machine