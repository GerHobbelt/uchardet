revision: 11431579
title: Eurovision Song Contest 2016
url: https://da.wikipedia.org/wiki/Eurovision_Song_Contest_2016


---

Eurovision Song Contest 2016 var den 61. udgave af den årlige Eurovision Song Contest. Arrangementet fandt sted i Ericsson Globe i Stockholm efter Sveriges sejr i 2015 med Måns Zelmerlöws "Heroes". Det var tredje gang, Stockholm var vært for arrangementet, efter at 1975- og 2000-udgaverne også blev holdt der. Ericsson Globe var også værtsarena i 2000. Sverige har vundet 6 gange.
Konkurrencen blev vundet af Ukraine med sangerinden Jamala og sangen "1944", der opnåede 534 point.
Konkurrencen bestod af to semifinaler den 10. og 12. maj og finale den 14. maj 2016. 42 lande deltog. Bosnien-Hercegovina, Bulgarien, Kroatien og Ukraine var tilbage i konkurrencen, og Australien deltog igen efter debut som gæster i 2015 og opnåede en samlet 2. plads. Rumænien havde valgt en sang til konkurrencen men blev diskvalificeret, fordi den rumænske tv-station TVR ikke havde betalt sin gæld til EBU. Portugal deltog heller ikke.


== Budgivningsfase ==
SVT annoncerede følgende betingelser for de potentielle værtsbyer og arenaer:

Værtsbyen måtte kunne tilbyde en tilstrækkelig mængde hotelværelser i nærheden af koncertstedet.Et pressecenter af en vis størrelse skal være tilgængeligt i tilknytning til arenaen.SVT skulle have adgang til spillestedet mindst 4-6 uger før konkurrencen, så scenen mv. kunne opbygges.Værtsbyen skulle være tæt på en større lufthavn.Arenaen skulle minimum have plads til 10.000 tilskuere.


== Værtsby ==
Sveriges Television annoncerede den 24. maj 2015, at deres foretrukne lokation for konkurrencen var Tele2 Arena i Stockholm, men at andre byer og arenaer stadigvæk var i spil. En endelig beslutning ville blive foretaget på et senere tidspunkt.

Ericsson Globe (Globen Arena) i Stockholm, som har en kapacitet på ca. 16.000 tilskuere, blev annonceret som værtssted den 8. juli 2015 af Sveriges Television (SVT). Det er dermed anden gang, at konkurrencen afholdes i Globen, der også blev brugt til konkurrencen i 2000.


== Format ==
Datoerne blev annonceret den 16. marts 2015 ved et møde i Wien. Semifinalerne fastlagdes til den 10. og 12. maj 2016 og finalen den 14. maj 2016. 28 lande havde på dette tidspunkt bekræftet deres deltagelse.


=== Værter ===
I løbet af natten efter sin sejr udtrykte Måns Zelmerlöw interesse for at påtage sig rollen som vært. Zelmerlöw har erfaring som vært for blandt andet Melodifestivalen 2010, den svenske udvælgelse til Eurovision Song Contest 2010 og det populære svenske sing-along tv-show Allsång på Skansen.Den 25. maj 2015 udtalte SVT's Christer Björkman til avisen Expressen, at Sanna Nielsen, Gina Dirawi og Petra Mede også var potentielle valg som værter.Den 14. december 2015 blev det officielt annonceret af SVT, at Måns Zelmerlöw og Petra Mede skulle være værter for ESC 2016 i Stockholm. Petra Mede var vært for Eurovision Song Contest 2013 i Malmø.


=== Slogan ===
Det officielle slogan "Come Together" blev annonceret den 25. januar 2016.


=== Planlægning ===
Arbejdet på scenografien blev allerede sat i gang, før værtsbyen og -stedet blev udvalgt, så der kunne spares både tid og penge. Tanken var, at iscenesættelsen af ESC 2016 skulle have et relativt lille budget, ligesom det var tilfældet i Malmø to år tidligere. SVT ville ikke vælge en overdådig scene, som kunne koste dyrt.

ESC 2013-scenen var funktionel og varieret og fungerede ifølge SVT godt. SVT's Martin Österdahl, executive producer ved ESC 2013, begyndte allerede tidligt at arbejde på det kommende 2016-projekt. Forberedelserne til scenografien indledtes i begyndelsen af juni 2015.


=== Lodtrækning til semifinalerne ===
Lodtrækningen, der bestemte fordelingen og rækkefølgen af bidragene til semifinalerne, fandt sted i Stockholm den 25. januar 2016.


== Deltagende lande ==
Den 26. november 2015 annoncerede EBU, at 43 lande ville være repræsenteret i 2016-konkurrencen. Bosnien-Hercegovina ville vende tilbage efter tre års fravær, Bulgarien og Kroatien vil vende tilbage efter to års fravær, og Ukraine vil være tilbage efter et års fravær. Portugal havde dog valgt ikke at deltage. Alle ansøgere havde indtil 10. oktober 2015 til at beslutte, om de ville trække sig ud uden at skulle betale en afgift. Med 43 deltagende lande vil 2016-konkurrencen være den største efter 2008 og 2011.


== Deltagerliste ==


=== Tilbagevendende deltagere ===


=== Semifinale 1 ===
Lodtrækningen fandt sted den 25. januar 2016 i Stockholm.Af de direkte finaledeltagende lande stemte  Frankrig,  Spanien og  Sverige i denne semifinale. Lande, der gik videre til finalen, er markeret med orange.

Her er de ti lande som gik videre fra den første semifinale - i en vilkårlig rækkefølge:

 Aserbajdsjan
 Rusland
 Holland
 Ungarn
 Kroatien
 Østrig
 Armenien
 Tjekkiet
 Cypern
 Malta


=== Tele og Jurystemmer i Semifinale 1 ===


=== Semifinale 2 ===
Af de direkte finaledeltagende lande stemte  Italien,  Storbritannien og  Tyskland i denne semifinalen. Lande, der gik videre til finalen, er markeret med orange.

Her er de ti lande som gik videre fra den anden semifinale - i en vilkårlig rækkefølge:

 Letland
 Georgien
 Bulgarien
 Australien
 Ukraine
 Serbien
 Polen
 Israel
 Litauen
 BelgienRumænien var blevet diskvalificeret af EBU, og kunne derfor ikke deltage i årets Eurovision i Stockholm.


=== Tele og Jurystemmer i Semifinale 2 ===


=== Finalen ===
I finalen var der være 26 lande, hvor 10 var fra den første semifinale og 10 var fra den anden semifinale samt Eurovisions 5 største bidragsydere og værtslandet.


=== Tele og Jurystemmer i Finalen ===


== Diverse ==
Konkurrencen blev afholdt for tredje gang i Sverige på 17 år. Foruden årets konkurrence var Sverige vært i 2000 og 2013.
 Holland: Douwe Bob var den første mandlige solodeltager for Holland siden 1992.
 Montenegro: Bojan Jovović, der deltog som medlem af bandet "No Name" for Serbien og Montenegro, vendte tilbage i 2016 som en del af det montenegrinske band "Highway" til ESC.
 Storbritannien - Efter yderst begrænset succes i årene forinden blev der i Storbritannien afholdt en national udvælgelse.


== Fravær i 2016 ==


== Kommentatorer og talspersoner ==
 Albanien - Andri Xhahu (TVSH, RTSH HD, RTSH Musikë og Radio Tirana, alle shows)
 Australien - Julia Zemiro og Sam Pang (SBS)
 Belgien - Nederlandsk: Peter Van de Veire (één, alle shows); Fransk: Jean-Louis Lahaye og Maureen Louys (La Une, alle shows)
 Bosnien-Hercegovina - Dejan Kukrić (BHT 1, BHT HD and BH Radio 1, alle shows)
 Bulgarien - Elena Rosberg og Georgi Kushvaliev (BNT 1 og BNT HD, alle shows)
 Cypern - Melina Karageorgiou (RIK 1, RIK SAT, RIK HD og Trito Programma, alle shows)
 Danmark - Ole Tøpholm (DR1, alle shows); tegnsprogsfortolkning (DR Ramasjang, alle shows)
 Estland - Estisk: Marko Reikop (ETV, alle shows); Mart Juur og Andrus Kivirähk (Raadio 2, 1. semifinale and finale); Russisk: Aleksandr Hobotov (ETV+, alle shows)
 Finland - Finsk: Mikko Silvennoinen (Yle TV2 og TV Finland, alle shows); Sanna Pirkkalainen og Jorma Hietamäki (Yle Radio Suomi, alle shows); Svensk: Eva Frantz og Johan Lindroos (Yle TV2, TV Finland og Yle Radio Vega, alle shows)
 Frankrig - Marianne James and Jarry (France 4, semifinaler); Marianne James and Stéphane Bern (France 2, finale)
 Grækenland - Maria Kozakou og Giorgos Kapoutzidis (ERT1, ERT HD, ERT World, ERA 2 og Voice of Greece, alle shows)
 Holland - Jan Smit og Cornald Maas (NPO 1 og BVN, alle shows); Douwe Bob (NPO 1 og BVN, 2. semifinale)
 Hviderusland – Evgeny Perlin (Belarus-1 og Belarus-24, alle shows)
 Irland - Marty Whelan (RTÉ2, semifinaler; RTÉ One, finale); Neil Doherty and Zbyszek Zalinski (RTÉ Radio 1, 2. semifinale og finale)
 Island - Gísli Marteinn Baldursson (RÚV og Rás 2, alle shows)
 Israel - Hebræiske og arabiske undertekster (Kanal 1 og Kanal 33, alle shows); Kobi Menora og Yuval Caspin (88 FM, alle shows)
 Italien - Filippo Solibello og Marco Ardemagni (Rai 4, semifinaler; Rai Radio 2, alle shows); Flavio Insinna and Federico Russo (Rai 1, finale)
 Kroatien - Duško Ćurlić (HRT 1, alle shows); Zlatko Turkalj Turki (HR 2, alle shows)
 Litauen - Darius Užkuraitis (LRT, LRT HD og LRT Radijas, alle shows); tegnsprogsfortolkning (LRT Kultūra, alle shows)
 Norge - Olav Viksmo Slettan (NRK1, alle shows); Ronny Brede Aase, Silje Reiten Nordnes og Markus Ekrem Neby (NRK3, finale); Ole Christian Øen (NRK P1, 2. semifinale og finale); tegnsprogsfortolkning (NRK1 Tegnspråk, alle shows)
 Polen - Artur Orzech (TVP 1 og TVP Polonia (live); TVP Rozrywka og TVP HD (en-dags forsinkelse), alle shows)
 Rusland - Dmitrij Guberniev og Ernest Mackevičius (Rusland-1 and Rusland HD, alle shows)
 Spanien - José María Íñigo og Julia Varela (La 2, semifinaler; La 1 og La 1 HD, finale)
 Storbritannien - Scott Mills og Mel Giedroyc (BBC Four, semifinaler); Graham Norton (BBC One, finale)
 Sverige - Lotta Bromé (SVT1, alle shows); Carolina Norén og Björn Kjellman (SR P4, alle shows); tegnsprogsfortolkning (SVT24, alle shows)
 Tjekkiet - Libor Bouček (ČT2, semifinaler; ČT1, finale)
 Tyskland - Peter Urban (Phoenix og Einsfestival, semifinaler; Das Erste / ARD, finale)
 Ukraine - Timur Mirosjnytjenko og Tetiana Terekhova (Pershyi Natsionalnyi, alle shows); Olena Zilintjenko (Radio Ukraine, alle shows)
 Ungarn - Gábor Gundel Takács (Duna TV, alle shows)
 Østrig - Andi Knoll (ORF eins, alle shows); tegnsprogsfortolkning (ORF 2, finale)


=== Transmission i ikke-deltagende lande ===
 Kasakhstan - Diana Snegina og Kaldybek Zhaysanbay (Khabar, alle shows)
 Kina - Kubert Leung og Wu Zhoutong (Hunan TV, alle shows)
 Kosovo - (RTK, alle shows)
 New Zealand - Graham Norton (BBC UKTV, finale)
 Portugal - Hélder Reis (RTP, alle shows)
 USA - Carson Kressley og Michelle Collins (Logo TV, finale)


== Referencer ==


== Eksterne henvisninger ==
Finaleshowet på Eurovision.tv Arkiveret 4. juni 2016 hos  Wayback Machine
Eurovisions officielle hjemmeside Arkiveret 25. maj 2019 hos  Wayback Machine