revision: 3826783
title: "\u041C\u0443\u0437\u0435\u0458 \u041E\u0442\u043E \u041B\u0438\u043B\u0438\
  \u0435\u043D\u0442\u0430\u043B"
url: https://mk.wikipedia.org/wiki/%D0%9C%D1%83%D0%B7%D0%B5%D1%98_%D0%9E%D1%82%D0%BE_%D0%9B%D0%B8%D0%BB%D0%B8%D0%B5%D0%BD%D1%82%D0%B0%D0%BB


---

Музеј Ото Лилиентал (германски: Otto-Lilienthal-Museum) — музеј во Анклам, Германија, посветен на „едриличарскиот крал“ Ото Лилиентал, авијатичарски пионер, како и пионер во разни технички, општетствени и културни проекти.


== Историја ==
Анклам е родниот град на Лилиентал. Разни објекти претставуваат дел од животот и работата на Ото Лилиентал, помеѓу нив и обновата на едрилицата од 1925 година, која е дел од локалниот историски музеј, основан во 1927. Музејот Ото Лилиентал бил отворен во 1991 како биографско-технички музеј. Денес, музејот ја поседува најголемата збирка на обновени воздухоплови од Лилиентал.


== Збирки ==

Архивите на музејот содржат сè што е познато за првиот успешен летач на едрилици, есеи, документи, како и архива на слики, реплики и модели на сите познати едрилици и воздухоплови на Лилиентал. Освен тоа, браќата Ото и Густав Лилиентал биле пронаоѓачи на парни мотори, играчки, како и иницијатори на бројни општествени и културни проекти.
Музејот се стекнал со голема збирка на параглајдери и прикажува модели на воздухоплови, од пред првите успешни летови, ја прикажува раната историја на воздухопловството и праисторијата на воздухопловството.


== Награди ==
Во 1996 музејот ја добил наградата од Меѓународната воздухопловна федерација (FAI), а во 1999 музејот станал првиот од поранешната Источна Германија, кој бил награден со наградата „европски музеј на годината“ од Европскиот музејски форум. Сојузниот министер за култура и медиуми на Германија му ја доделил наградата „германски национален споменик“.


== Надворешни врски ==
Официјална страница