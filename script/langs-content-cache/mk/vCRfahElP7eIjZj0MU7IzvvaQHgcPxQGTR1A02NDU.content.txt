revision: 4880040
title: "\u041A\u0443\u045C\u0430 \u043D\u0430 \u0443\u043B. \u201E\u0421\u0442\u0440\
  \u0430\u0448\u043E \u041F\u0438\u043D\u045F\u0443\u0440\u201C \u0431\u0440. 20 (\u041E\
  \u0445\u0440\u0438\u0434)"
url: https://mk.wikipedia.org/wiki/%D0%9A%D1%83%D1%9C%D0%B0_%D0%BD%D0%B0_%D0%9A%D0%B0%D1%80%D0%B0%D1%93%D1%83%D0%BB%D0%B5%D0%B2%D0%B8


---

Куќа на Караѓулеви — стара куќа во градот Охрид, изградена во втората половина на XIX век. Прогласена е за културно наследство на Македонија како редок пример за зачувана староградска градба од тој вид.


== Архитектура ==
Куќата е сместена во стариот дел на градот, на улица „Кузман Капидан“ бр. 28 (старо име „Страшо Пинџур“). Им припаѓала на браќата Караѓулеви. Слободно е поставена во сопствен двор на стрмен терен. Се состои од приземје и кат. Начинот на изградба е својствен за архитектурата на Стариот Град на Охрид — приземјето е направено од фугиран камен, а катот е делумно од дрвена бондручна, а делумно и од камен. Меѓукатната и покривната конструкција се дрвени, а покривот е од стари турски ќерамиди. Поради големата теренска разлика, домот има два влеза — еден за приземјето и еден за првиот кат. Од истата причина приземјето е делумно вкопано во земја, и тука имало стопански простории. Во него има централен трем, од кој скалилата водат кон катот. На катот има средиштен чардак со две меѓусебно поврзани соби од секоја страна. Подоцна градбата е разделена на четири независни делови (по два на секое ниво). Фасадата има еркерно издаден кат, издаден оџак, одвени ошивки по аглите и околу прозорците, како и богато профилирана стреа.


== Поврзано ==
Културно наследство на Македонија во Општина Охрид


== Наводи ==