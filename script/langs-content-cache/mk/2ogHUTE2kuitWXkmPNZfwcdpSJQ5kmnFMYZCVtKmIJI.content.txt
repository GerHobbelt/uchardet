revision: 4734481
title: "\u0423\u0440\u043E\u0448 \u041B\u0443\u043A\u043E\u0432\u0438\u045C"
url: https://mk.wikipedia.org/wiki/%D0%A3%D1%80%D0%BE%D1%88_%D0%9B%D1%83%D0%BA%D0%BE%D0%B2%D0%B8%D1%9C


---

Урош Луковиќ (роден 8 јуни 1989 во Белград,Србија) е кошаркар кој игра на позицијата центар и е моментално играч на Металац Ваљево.


== Кариера ==
Урош Луковиќ својата кариера ја започнал во српскиот тим Торлак од Белград, подоцна потпишал 4 годишен договор со еден од најдобрите српски клубови ФМП. Едно време играл како позајмен играч за тимот на Раднички ФМП, за подоцна да се пресели во Шпанија, односно во тимот на Сарагоса. Во шпанскиот тим се задржал една сезона, па во 2011 година потпишал договор со тимот на Куманово каде останал две сезони. Во 2013 се преселил во естонски Тарту Уликоол, каде играл една полусезона. На почетокот на 2014 година, Урош повторно потпишал за Куманово каде играл до крајот на сезоната и воедно негов тренер бил неговиот татко Љубисав Луковиќ. За сезоната 2014/15, Луковиќ потпишал за Кожув, но предвреме го раскинал договорот и во декември 2014 година по третпат потпишал за Куманово. Со Куманово во 2015г., станал вицепрвак во Првенството каде во финалето загубиле од МЗТ Аеродром. На почетокот на декември 2015 година, Урош своеволно го напуштил Куманово. Набрзо потоа потпишал за МЗТ Аеродром. Во август 2016 година, Урош потпишал двегодишен договор со српски Партизан.Урош Луковиќ ги има поминато сите млади кошаркарски селекции на Србија, во два наврати се пријавувал и на НБА драфтот (2010,2011) но не бил избран.


=== Приватен живот ===
Урош Луковиќ е син на поранешниот југословенски кошаркар Љубисав Луковиќ, кој во својата кариера работел и како скаут на НБА тимот Феникс Санс. Урош Луковиќ има помлад брат Марко Луковиќ кој настапувал во српскиот тим Мега Лекс и германски Трир и бил негов соиграч во МЗТ Аеродром во сезоната 2015/16, а моментално игра во словенечка Крка.


== Успеси ==


=== Титули во Првенството ===
2015-16: МЗТ Аеродром


=== Титули во Купот ===
2016: МЗТ Аеродром


== Награди ==
Во 2012 година Урош Луковиќ бил прогласен за МВП на регуларниот дел на БИБЛ Лигата.


== Наводи ==