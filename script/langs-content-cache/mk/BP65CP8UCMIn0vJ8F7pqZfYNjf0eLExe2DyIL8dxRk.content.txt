revision: 4593709
title: "\u0413\u0435\u0437\u0435\u0440\u0441\u043A\u0438 \u043A\u0430\u043B\u0435\u043D\
  \u0434\u0430\u0440"
url: https://mk.wikipedia.org/wiki/%D0%93%D0%B5%D0%B7%D0%B5%D1%80%D1%81%D0%BA%D0%B8_%D0%BA%D0%B0%D0%BB%D0%B5%D0%BD%D0%B4%D0%B0%D1%80


---

Гезерски календар е мала испишана табличка од варовник откриена во 1908 година од ирскиот археолог Роберт Макалистер во древниот Ханаански град Гезер, 32 километри западно од Ерусалим. Датирана е на 10 век п.н.е., ископувањата биле нестратиграфски и неговото идентификување при самото ископување не било извршено со сигурен археолошки контекст, со што датирањето останува да биде несигурно.Научниците се поделени во мислењата околу тоа дали јазикот е феникиски или хебрејски како и дали текстот е напишан со феникиско писмо (или со хананска азбука) или палеоеврејско писмо.


== За текстот ==
Календарот е напишан на варовничка плочка и опишува месечни или двомесечни периоди и карактеристики за месеците според обврските за сеење, жнеење, садење или одгледување посебни растенија.
Текстот е на феникиско писмо или палеоеврејско писмо:

ירחואספ ירחוז
רע ירחולקש
ירחעצדפשת
ירחקצרשערמ
ירחקצרוכל
ירחוזמר
ירחקצאבי (ה)Ова одговара на следнава транслитерација:

yrḥw ’sp  yrḥw z
r‘  yrḥw lqš
yrḥ ‘ṣd pšt
yrḥ qṣr š‘rm
yrḥ qṣrw kl
yrḥw zmr
yrḥ qṣ
’by (h)Текстот е преведен вака:

Два месеци собирање (септември, октомври)
Два месеци садење (ноември, декември)
Два месеци доцно сеење (јануари, февруари)
Еден месец сечење лен (март)
Еден месец жнеење јачмен (април)
Еден месец жнеење и мерење на жито (мај)
Двомесечен градинарски период (јуни, јули)
Еден месец летно овошје (август)Научниците сметаат дека календарот можеби е школска вежба за меморија, текст на популарна песна или детска песна. Друга претпоставка е дека текстот е создаден заради собирање на данок од земјоделците.


== Историја ==
Календарот бил откриен во 1908 година од ирскиот археолог Роберт Макалистер во древниот Ханаански град Гезер, 32 километри западно од Ерусалим.
Денес се наоѓа во Музејот на древниот Исток, кој е дел од Археолошкиот музеј во Истанбул, каде се сместени и други артефакти откриени пред Прва светска војна. Реплика од овој календар се чува во Израелскиот музеј во Израел.


== Поврзано ==
Список на артефакти поврзани со Библијата
Археологија на Израел


== Наводи ==


== Литература ==
Albright, W.F. "The Gezer Calendar" in Bulletin of the American Schools of Oriental Research (BASOR). 1943.  Volume 92:16–26.  Original description of the find.
Sivan, Daniel "The Gezer calendar and Northwest Semitic linguistics", Israel Exploration Journal 48,1-2 (1998) 101–105. An up-to-date linguistic analysis of this text.
Dever, William G.  “Gezer”. In The Oxford Encyclopedia of Archaeology in the Near East vol. 2, Editor in Chief Eric M. Meyers, 396–400.  New York: Oxford University Press, 1997.
Pardee, Dennis. “Gezer Calendar”. In The Oxford Encyclopedia of Archaeology in the Near East vol. 2, Editor in Chief Eric M. Meyers, 396–400.  New York: Oxford University Press, 1997.


== Надворешни врски ==
Details of the calendar including transcription and translation. Архивирано на 4 февруари 2006 г.
Another translation and a picture of the calendar. Архивирано на 14 октомври 2008 г.