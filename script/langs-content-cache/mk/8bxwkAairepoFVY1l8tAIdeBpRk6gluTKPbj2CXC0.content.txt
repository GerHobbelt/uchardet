revision: 4968835
title: "\u0414\u0440\u0435\u043D\u043E\u0432\u043E (\u041F\u0440\u0435\u0441\u043F\
  \u0430)"
url: https://mk.wikipedia.org/wiki/%D0%94%D1%80%D0%B5%D0%BD%D0%BE%D0%B2%D0%BE_(%D0%9F%D1%80%D0%B5%D1%81%D0%BF%D0%B0)


---

Дреново (грчки: Κρανιές, Краниес, до 1926 Δρένοβο, Дреново) — раселено село во Егејска Македонија, Република Грција, во општината Преспа, во областа Западна Македонија. Со пописот од 1961 година селото е избришано од официјалната евиденција.


== Географија и местоположба ==
Дреново е сместено на југоисточниот брег на Малото Преспанско Езеро, во непосредна близина на селото Л’нки. Селото се наоѓа на надморска висина од 880 м. На источната страна на селото се наоѓа планината Голина (дел од планината Врба).


=== Топонимија ===
Ова се позначајните топоними во атарот на Дреново:Веља, Водици, Врба, Гамила, Главките, Голина, Гонецо, Горбец, Горна Лачица, Горна Липица, Гривите, Ѓуро Кошара, Докша, Долна Лачица, Долна Липица, Дреново, Дреновско, Изворо, Капеница, Козјак, Кокоша Нива, Лазоите, Љубражда, Мали Ор, Мало Езеро, Орејчината, Осоо, Присоо, Ресата, Рид, Свети Илија, Странгите, Стрежоо, Умарица, Филаќето, Школото.


== Историја ==
Селото целосно настрадало во Грчката граѓанска војна при што 28 семејства со 152 души пребегнале во Република Македонија и останатите источноевропски земји, а на преостанатите 27 души не можеле да се вратат во селото бидејќи властите забраниле обнова на селото, па се населиле во соседното село Л’нки.


== Демографија ==
На почетокот на XX век според К’нчов селото броело 70 жители, а Милоевиќ наведува 15 македонски куќи. Меѓу двете светски војни од селото 8 лица емигрирале во прекуокенските земји, 1 лице во Бугарија и 2 во Албанија. Движењето на населениото по години е следното:

1913 - 124 жители
1920 - 115 жители
1928 - заведени под Л’нки
1940 - 150 жители


== Наводи ==


== Надворешни врски ==
Официјално семрежно место на општината Преспа