revision: 3366570
title: "\u0413\u0430\u043B\u043E\u0440\u043E\u043C\u0430\u043D\u0441\u043A\u0438 \u0458\
  \u0430\u0437\u0438\u0446\u0438"
url: https://mk.wikipedia.org/wiki/%D0%93%D0%B0%D0%BB%D0%BE%D1%80%D0%BE%D0%BC%D0%B0%D0%BD%D1%81%D0%BA%D0%B8_%D1%98%D0%B0%D0%B7%D0%B8%D1%86%D0%B8


---

Галороманските јазици се гранка на романското јазично семејство во која влегува францускиот и другите оилски наречја, окситанскиот, каталонскиот, франкопривансалскиот, галоиталските говори и други јазици (социолекти).


== Други можни класификации ==
Некои стручњаци го ставаат каталонскиот заедно со окситанскиот во подгрупата на окситанскоромански јазици.


== Историска распределба ==
Во минатото, разните галоромански јазици се говореле ширум Франција (со исклучок некои периферни подрачја), во регионите Валонија во Белгија и Романдија во Швајцарија, на Каналските Острови, во делови од шпанските Пиринеи и во северна Италија.Денес, во ова поголемо географско подрачје предоминира само еден галоромански јазик (францускиот) (вклучувајќи ги и поранешните неромански јазични подрачја во Франција), кој воедно се има проширено и во разни прекуморски земји. Друг јазик од оваа група (франкопровансалскиот) сè уште е застапен во автономниот регион Аостинска Долина (Италија). На Каналските Острови денес се говори претежно англискиот, кој е јазик од германското семејство.


== Надворешни врски ==
Галоромански јазици - Ethnologue (англиски)


== Наводи ==