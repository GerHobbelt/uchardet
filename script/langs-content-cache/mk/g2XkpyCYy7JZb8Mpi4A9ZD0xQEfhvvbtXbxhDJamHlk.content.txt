revision: 4907728
title: "\u0425\u043C\u0435\u0459"
url: https://mk.wikipedia.org/wiki/%D0%A5%D0%BC%D0%B5%D1%99


---

Хмељ или обичен хмељ (науч. Humulus lupulus) — вид цветно растение од семејството конопи (Cannabaceae) со потекло од Европа, западна Азија и Северна Америка. Растението е повеќегодишен ползавец кој расте рано напролет, извивајќи млади фиданки, а наесен овенува и се сведува на студоотпорен ризом.
Ова растение е главната состојка пивото и како такво нашироко се одгледува за потребите на пивната индустрија. Мирисливите цветни шишарки на пивото му даваат горчина, вкус и трајност.  Хмељот содржи органските соединенија мурцен, хумулен, ксантохумол, мирценол, линалоол, танин и смола.


== Сорти ==
Видот има пет разновидности:

H. l. var. lupulus — Европа, западна Азија
H. l. var. cordifolius — источна Азија
H. l. var. lupuloides (syn. H. americanus) — источна Северна Америка
H. l. var. neomexicanus — западна Северна Америка
H. l. var. pubescens'' — Среден Запад на САДПостојат стотици сорти. Најзастапен во градините како украсно растение е „златниот хмељ“ (сорта Aureus).


== Штетници и болести ==


=== Штетници ===
хмељна лисна вошка (Phorodon humuli)
копривно пајаче (Tetranychus urticae)
јапонски бумбар (Popillia japonica)


=== Болести ===
пламеница (Pseudoperonospora humuli)
пепелница (Podosphaera macularis)


== Поважни научни наоди ==
Хмељот го содржи моќниот фитоестроген 8-пренилнарингенин, кој може да има релативна врзивност со сетилниците (рецептори) на естроген.
Екстрактот од хмељ има антимикробно дејство, што значи дека може да се користи за производство на придоден деодоранс.
Истрошениот екстракт од хмељ делува против биофилм, што може да има примена во медицината.


== Галерија ==


== Наводи ==


== Надворешни врски ==
 Хмељ на Викивидовите ?
Хмељ (Humulus lupulus) — Енциклопедија на живиот свет (македонски)
Како хмељот може да ни помогне да го подобриме здравјето? — опсежен напис за сите лековити својства на хмељот, на порталот „Здравје и храна“ (македонски)