revision: 4932897
title: "\u041B\u0435\u043A\u043E\u0432\u0438"
url: https://mk.wikipedia.org/wiki/%D0%9B%D0%B5%D0%BA


---

Лек, медикамент или архаично иљач — претставува производ за кој по научен пат и постапка е утврдено дека се аплицира на луѓе или животни во одредена количина и на пропишан начин, може да се употребува заради откривање, лечење на болести или за други медицински цели.
Помеѓу лекот и отровот не постои јасна ограниченост, бидејќи секоја супстанција во помала доза може да претставува лек, а во поголема доза отров. Кај многу супстанци малите дози можат да бидат поволни при лечењето на болеста, додека големи количини се токсични за организмот, а во зависност од големината на дозата може да дојде до труење и смрт. Спротивно на ова дури и јаките отрови може да бидат корисни како лекови доколку се применат во одредена доза и низ соодветни мерки на претпазливост. Затоа секој лек може да биде отров, но секој отров не мора да биде и лек.
Фармацевтска дрога, уште позната и како лек, може да се дефинира како било која хемиска супстанција, наменета за употреба во медицинска дијагноза, лекување, третман или спречување на болести.


== Класификација ==
Лековите можат да бидат класифицирани на повеќе начини, како на пример според [[хемиско својство|хемиските својства, начинот на употреба, засегнатоста од биолошкиот систем или терапевтските ефекти. Детален и широко употребуван систем за класификација е Анатомскотерпевтско хемиски систем на класификација (АТХ-систем). Светската здравствена организација чува список на неопходни лекови.


== Историја ==


=== Античка фармакологија ===
Се верува дека користењето на растенија и супстанции од растенија за третирање на различни видови на болести и медицински случаи датира од праисториската медицина. 
Кахунскиот гинеколошки папирус е најстариот познат медицински текст, кој датира околу 1800 година п.н.е. и претставува првото документирано користење на каков било лек. Тој и многу други медицински папируси ги опишуваат медицинските пракси на стариот Египет, како што е употребата на мед при лечење на инфекции.


== Лекот како тема во уметноста и во популарната култура ==
„Лековита“ — песна на македонскиот поет Анте Поповски.
„Проспект“ - песна на полската поетеса Вислава Шимборска.
„Претстава со лекови“ (англиски: Medicine Show) — песна од истоимениот албум на американската рок-група Дрим синдикејт (The Dream Syndicate) од 1984 година.
„Валц на лошиот лек“ (англиски: Bad Medicine Waltz) — песна на британската рок-група Калт (The Cult) од 1984 година.
„Лек за болка“ (англиски: Cure for Pain) — песна од истоимениот албум на американската рок-група Морфин (Morphine) од 1993 година.


== Поврзано ==
Фармакологија


== Наводи ==