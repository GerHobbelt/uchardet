revision: 4632853
title: "\u0421\u0438\u0446\u0438\u043B\u0438\u0441\u043A\u0438 \u0458\u0430\u0437\u0438\
  \u043A"
url: https://mk.wikipedia.org/wiki/%D0%A1%D0%B8%D1%86%D0%B8%D0%BB%D0%B8%D1%81%D0%BA%D0%B8_%D1%98%D0%B0%D0%B7%D0%B8%D0%BA


---

Сицилискиот (изворно: lu sicilianu или siculu; италијански: language siciliana) е јазик од романското семејство. Се говори на островот Сицилија и помалите околни острови, во јужна Калабрија (каде се нарекува јужнокалабриски), во јужните делови на Апулија, Саленто (каде се нарекува салентски) и во Кампанија, каде се нарекува чилентски (Gordon, 2005). „Етнолог“  го опишува сицилијанскиот како „достатно различен од литературниот италијански за да се смета за посебен јазик“ (Gordon).


== Говорници ==
Денес јазикот го говорат највеќето жители на Сицилија, како и иселеништвото низ светот, особено во САД, Канада, Австралија и Аргентина. ВО последните две до три децении, голем број на сицилијанци се преселиле во индустриските подрачја во северна Италија и остатокот од Европската Унија, особено во Германија.
Сицилискиот нема службен статус никаде, па дури ни во Сицилија и нема установа што го регулира. Најблиску до надлежност за јазикот е Центарот за сицилиски филолошки и лингвистички изучувања (Centro di studi filologici e linguistici siciliani) во Палермо, кој го истражува јазикот и објавува лингвистички дела уште од неговото основање во 1951 г.Автономниот регионален парламент на Сицилија има донесено законски уредби за изучување на сицилискиот јазик во сите училишта, но реализацијата досега е мошне бавна (Cipolla, 2004).
Јазикот официјално се признава во општинските статути на сицилиските градови како Калтаџироне и Грамикеле, каде се прогласува „неотуѓивата историска и културна вредност на сицилискиот јазик“. Предвидена е и заштита и промовирање на јазикот согласно Европската повелба за регионални и малцински јазици (ECRML), но италијанскиот парламент досега не го има потврдено предлог-законот.Во разните сицилиски заедници во САД и Канада (особено во Монтреал), јазикот е зачуван и се изучува во семејството и преку културни и фолкорни друштва и црковни организации, а постојат и друштвени групи на интернет.


== Име на јазикот ==
Името на јазикот доаѓа од најголемиот древен староседелски народ на Сицилија наречен Сикули, кој живеел на островот пред доаѓањето на Грците во VIII век п.н.е..


== Дијалекти ==
Како и другите јазици, сицилискиот има свои дијалекти, што припаѓаат на следниве наречја (Gordon и Bonner 2001):

западно  - во Палермо, Трапани, среднозападно Агриџенто)
централно - во средниот дел на Сицилија, што опфаќа извесни делови од покраините Калтанисета, Месина, Ена, Палермо и Агриџенто)
југоисточно - во покраината Рагуза и соседното подрачје од покраината Сиракуза)
енско (Ennese) - во покраината Ена
источно - во подрачјето на Катанија (втор град по големина на Сицилија) и соседното подрачје од покраината Сиракуза)
месинско (во покраината Месина)
липарско или еолско - на Липарските (Еолски) Острови)
пантелериско (на островот Пантелерија)
јужно- и среднокалабриско (Calabrese) - јужниот и среден дел на Калабрија, вклучувајќи ги покраините Реџо Калабрија, Вибо Валентија, Катанѕаро иа најголемиот дел од Кротоне)
јужноапулско (Pugliese или Salentino) - полуостровскиот дел на Апулија)
чилентско (Cilentano) - во подрачјето на Чиленто во Кампанија)


== Поврзано ==
Сицилија
Сицилиско-арапски јазик


== Наводи ==


== Надворешни врски ==
www.languagesiciliana.org 
www.languagesiciliana.it (италијански)
Arba Sicula  - непрофитна организација посветена на зачувувањето на сицилискиот јазик (англиски)
Сицилиски јазик - „Етнолог“ (англиски)