revision: 4848319
title: "\u040F\u043E\u0440\u045F \u0412\u0435\u043B\u0448\u043A\u0438"
url: https://mk.wikipedia.org/wiki/%D0%8F%D0%BE%D1%80%D1%9F_%D0%92%D0%B5%D0%BB%D1%88%D0%BA%D0%B8


---

Џорџ Велшки (англиски: Prince George of Cambridge); полно име: Џорџ Александар Луис (George Alexander Louis); р. 22 јули 2013) — син на британскиот престолонаследник Вилијам, Принцот од Велс и неговата сопруга Катерина, принцезата од Велс, внук на кралот Чарлс III и неговата прва сопруга, покојната Дијана, принцеза од Велс. Принцот Џорџ е втор во редот на престолонаследници по, татко му Вилијам.


== Раѓање ==
Принцот е роден на 22 јули 2013 г, во болницата „Сент Мерис“ во Лондон, каде се родени татко му, Принцот Вилијам и чичко му Принцот Хари.
Раѓањето било означено со почесна стрелба во  Бермуда, Лондон, Нов Зеланд и Канада;. Покрај ова, во чест на раѓањето е одзѕвонета камбанаријата на Вестминстерската опатија и разни други цркви, а во земјите на Комонвелтот се осветлени разни знаменитости во сина боја, за да се означи раѓањето на машко дете.Како подарок за новородениот принц е искомпонирана пригодна приспивна песна насловена како Sleep On со музика на велшкиот композитор Пол Мелор и текст на ирскиот композитор Брендам Греам, а во снимена изведба на новозеландската пејачка Хејли Вестенра.Со раѓањето на принцот Џорџ се јавува ситуација семејството да има три поколенија на престолонаследници. Вакво нешто последен пат се случило во 1894 и 1901 г, во последните седум години од владеењето на кралицата Викторија.Принцот ѝ припаѓа на династијата Виндзор, а со тоа по таткова линија и член на династиајта Шлезвиг-Холштајн-Зондербург-Гликсбург.


== Поврзано ==
Шарлота Велшка — сестра на Џорџ
Британско кралско семејство
Наследен редослед на британскиот престол


== Белешки ==


== Наводи ==


== Надворешни врски ==
„Кејт и принцот Вилијам добија син“. Дневник. 2013-07-23. Посетено на 2013-07-25.