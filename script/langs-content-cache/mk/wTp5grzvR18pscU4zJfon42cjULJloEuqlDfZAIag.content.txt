revision: 4774243
title: "\u0420\u0430\u0434\u043E\u0432\u0430\u045A\u0441\u043A\u0438 \u043B\u0430\u0433"
url: https://mk.wikipedia.org/wiki/%D0%A0%D0%B0%D0%B4%D0%BE%D0%B2%D0%B0%D1%9A%D1%81%D0%BA%D0%B8_%D0%BB%D0%B0%D0%B3


---

Радовањски лаг — дабова шума сместена во близина на Радоње, Србија. Станува збор за природен меморијален споменик кој се протега на површина од 46 хектари. За прв пат бил одбележан за време на владеењето на Александар Караѓорѓевиќ, кнез на Србија, а спомен црквата посветена на Караѓорѓе била изградена во 1936 година. Како недвижно културно наследство од исклучително значење бил категоризиран во 1979 година.


== Историја ==
Враќајќи се од егзил во Русија во 1817 година, Караѓорѓе Петровиќ како водач на Првото српско востание и револуционерна Србија, и неговиот придружник Наум Крнар, престојувале во колибата на Драгиќ Војкиќ во Радовањската шумичка, во селото Радоње. Меѓутоа, Милош Обреновиќ I, кој се договорил со Турците Османлии како водач на полуавтономното Кнежевство Србија, наредил да бидат убиени Караѓорѓе и Крнар. Никола Новаковиќ, доверлив човек на Вујица Вулиќевиќ, со јатаган му ја отсекол главата на Караѓорѓе, а со сачмарка го убил Крнар. Ги закопал, обајцата без глава во гроб на 100 метри оддалеченост од колибата до потокот, а нивните глави, без кожа и полнети, биле испратени во Истанбул за да им докажат на Османлиите дека двајцата се мртви.
Местото на атентатот е означено со голем дрвен крст со мермерна плоча со текст. Спомен-црквата посветена на Караѓорѓе била изградена во 1936 година.


== Поврзано ==
Прво српско востание
Покајнички манастир
Историски знаменитости од исклучително значење


== Наводи ==