revision: 4677759
title: "\u0414\u0435\u043C\u043E\u043A\u0440\u0430\u0442\u0441\u043A\u0430 \u043F\u0430\
  \u0440\u0442\u0438\u0458\u0430 \u043D\u0430 \u0410\u043B\u0431\u0430\u043D\u0446\
  \u0438\u0442\u0435"
url: https://mk.wikipedia.org/wiki/%D0%94%D0%B5%D0%BC%D0%BE%D0%BA%D1%80%D0%B0%D1%82%D1%81%D0%BA%D0%B0_%D0%BF%D0%B0%D1%80%D1%82%D0%B8%D1%98%D0%B0_%D0%BD%D0%B0_%D0%90%D0%BB%D0%B1%D0%B0%D0%BD%D1%86%D0%B8%D1%82%D0%B5


---

Демократската партија на Албанците (ДПА) е политичка партија на етничките Албанци во Македонија. Основана е на 4 јули 1997 во Тетово со обединувањето на Партијата за демократски просперитет на Албанците (ПДПА) и Народната демократска партија (НДП). ПДПА е основана во 1994 откако порадикалните членови на Партијата за демократски просперитет (ПДП), на чело со Арбен Џафери и Мендух Тачи, се отцепија од матичната партија, додека НДП е основана во август 1990 како порадикален конкурент на ПДП. Партијата е регистрирана по пет години од своето основање, во 2002 година. Прв водач на ДПА бил Арбен Џафери, кого на 30 јуни 2007 година го замени Мендух Тачи.


== Изборни резултати ==


=== Парламентарни избори ===
На изборите во 1998 година, ДПА освои 11 мандати. По изборите влезе во коалиционата влада предводена од ВМРО ДПМНЕ и учествуваше во владата до 2002 година. На парламентарните избори во 2002 година ДПА освои 5,2% од гласовите и 7 мандати во Собранието и премина во опозиција. На парламентарните избори во 2006 година ДПА освојува 7,5% од гласовите и 11 мандати и повторно влегува во владата. На предвремените парламентарни избори во 2008 година, ДПА повторно добива 11 мандати, а на предвремените парламентарни избори во 2011 година - 8 пратеници. По предвремените парламентарни избори во 2008 година ВМРО-ДПМНЕ го прекинува традиционалното партнерство со ДПА и формира коалиција со најголемата албанска партија во парламентот ДУИ. Оттогаш ДПА е во опозиција.


=== Претседателски избори ===
ДПА имала свои кандидати на четири претседателски избори и тоа во 1999, 2004, 2009 и 2014. Ниеден кандидат од оваа партија не успеал да освои мнозинство во првиот круг.

Муарем Неџипи (1999, 155.978 гласови, 15,0%)
Зуди Џелили (2004, 78.714 гласови, 8,7%)
Мируше Хоџа (2009, 30.225 гласови, 3,06%)
Илјаз Халими (2014, 38,966 гласови, 4,48%)


== Наводи ==


== Надворешни врски ==
Официјална страница на ДПА (на албански јазик) Архивирано на 3 јуни 2013 г.