revision: 4466224
title: "\u0408\u043E\u0440\u0434\u0430\u043D \u0422\u0440\u0435\u043D\u043A\u043E\u0432"
url: https://mk.wikipedia.org/wiki/%D0%88%D0%BE%D1%80%D0%B4%D0%B0%D0%BD_%D0%A2%D1%80%D0%B5%D0%BD%D0%BA%D0%BE%D0%B2


---

Јордан Тренков — македонски револуционер, учесник во македонското револуционерно движење, деец на Бугарското тајно револуционерно братство и Македонската револуционерна организација.


== Животопис ==
Роден е 1880 година во градот Прилеп, тогаш во Отоманското Царство. Во 1898 година завршува Солунската машка гимназија „Св. Кирил и Методиј“ и во периодот меѓу 1899-1903 година учителствал во родниот град. Влегол во Бугарското тајно револуционерно братство, а по неговот растурање станал член на Македонската револуционерна организација и предводел еден од двата табора помеѓу прилепското дејци на организацијата, другиот бил предводен од Петар Ацев .
Во 1903 година бил делегат на Смилевскиот конгрес, и бил определен за член на прилепското горско началство . Во јуни 1903 година е уапсен од властите, но успеал да избега од затворот и да учествува во Илинденското востание. По задушување на востанието е меѓу ретките раководни дејци, кои останале во Македонија  и е илегален началник на околискиот комитет на Организацијата во Прилеп до крајот на 1904 година. Бил делегат на Прилепскиот конгрес во мај-јуни 1904 година, кој му ја доделува задача да води борбата со Српското четничко движење во Азот. На конгресот го поддржува децентрализаторското реформистички крило на Пере Тошев и Ѓорче Петров, додека Петар Ацев го поддржува централистичкото околу Даме Груев .
Во 1905 - 1906 година е секретар во четата на поручникот Љубомир Стоенчев во Петричко . При избувнување на Првата балканска војна во 1912 година Тренков е доброволец во Македонско-одринското ополчение и служи во 4 чета на 6 Охридска дружина .


== Извори ==