revision: 4607561
title: Agincourt
url: https://mk.wikipedia.org/wiki/%D0%A1%D0%BE%D0%B0%D1%81%D0%BE%D0%BD


---

Соасон (француски: Soissons) — општина во департманот Ена во областа Пикардија на регионот Горна Франција северна Франција, сместена на реката Ена, околу 100 км североисточно од Париз. Тоа е еден од најстарите градови од Франција, и веројатно најстарата престолнина на Суесионите.


== Историја ==
Соасон влегува во пишаната историја под неговото келтско име (подоцна позајмено и во латинското име), Новиодунум, што значи "нова тврдина". Во Стариот Рим тоа бил град на Суесионите, споменат од Јулиј Цезар (B. G. ii. 12). Цезар (B.C. 57), откако заминал од Аксона (денешна Ена), навлегол во територијата на Суесионите, и после еден долг ден марширање со војската стигнал во Новиодунум кој бил опкружен со високи ѕидини и широк канал. Градот му се покорил на Цезар.
Од 457 до 486, под Аегидиј и неговиот син Сиагриј, Новиодунум бил престолнина на "Кралството Соасон", сè дури истото не паднало во рацете на франкискиот крал Клодовик I во Битката кај Соасон.
Дел од франкиската територија на Неустрија, регионот на Соасон, и Опатијата на Св. Медар, изградена во 8 век, изиграле значајна улога во текот на владеењето на меровиншките кралеви (447-751). По смртта на Клодовик I во 511, Соасон станал престолнина на едно од четирите кралства на неговата поделена држава. Со тек на времето, кралството Соасон исчезнало во 613 кога франкиските територии биле споени во едно под власта на Клотар II.
Во 744 Синодот на Соасон се состанал на барање на  Пипин III, и Свети Бонифациј, мисионер на Папата во паганска Германија, и ги осудил франкиските бискупи Адалберт и ирскиот мисионер Климент.
Во текот на Стогодишната војна, француските сили извршиле голем масакр на англискиот стрелачки вод кој се наоѓал во гарнизонот сместен во овој град, во кој загинале или биле силувани многумина француски жители на градот. Масакрот на француските граѓани од страна на француските војници ја шокирал Европа; Хенри V од Англија, бидејќи градот Соасон бил посветен на светците Криспин и Криспијан, тврдел дека ќе ја одмазди честа на светците кога се судрил со француските сили во Битката кај Азенкур на денот на Св. Криспин во 1415.
Меѓу јуни 1728 и јули 1729 тука се одржал Соасонски конгрес во обид да се разреши долгата серија конфликти меѓу Велика Британија и Шпанија кои се претвориле во Англо-шпанска од 1727. Конгресот бил успешен и водел до потпишување на  мировен договор меѓу двете завојувани страни.


== Демографија ==


== Знаменитости ==
Денес, Соасон е комерцијален и занаетчиски центар со Соасонската катедрала која датира од 12 век и урнатините на Опатијата Сен-Жан де Виње како две од неговите најзначајни историски знаменитости. Еспас Пјер Фол содржи исто така и музеи и ботаничка градина.


== Катедралата ==

Катедралата Св.Гервез и Св.протеј од Соасон е изградена во стилот на готската архитектура. Зградата била започната некаде околу 1177.


== Познати личности и настани ==
Глумицата Аурор Клеман е родена во Соасон во 1945.
Светците Криспин и Криспинијан станале маченици околу 286 во Соасон бидејќи го проповедале христијанството на локалните Гали.


== Поврзано ==
Битка кај Соасон
Франки
Список на франкиски кралеви
Меровинзи
Суесиони
Волкот од Соасон


== Наводи ==


== Надворешни врски ==
Податоци за населението и домовите - INSEE (француски)
Службен портал (француски)
Откритје го Соасон Архивирано на 6 март 2009 г. (англиски)