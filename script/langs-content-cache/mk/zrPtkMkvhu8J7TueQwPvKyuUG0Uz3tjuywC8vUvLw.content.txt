revision: 4819875
title: "\u041A\u0443\u045C\u0430 \u043D\u0430 \u0424\u0440\u043E\u0441\u0430 \u0422\
  \u0440\u0438\u043C\u0447\u0435\u0432\u0430"
url: https://mk.wikipedia.org/wiki/%D0%9A%D1%83%D1%9C%D0%B0_%D0%BD%D0%B0_%D0%A4%D1%80%D0%BE%D1%81%D0%B0_%D0%A2%D1%80%D0%B8%D0%BC%D1%87%D0%B5%D0%B2%D0%B0


---

Куќа на Фроса Тримчева — стара куќа во градот Охрид прогласена за значајно културно наследство на Македонија како претставник на македонската староградска архитектура.


== Архитектура ==
Куќата е сместена во стариот дел на градот, на улица „Нада Филева“ бр. 26. Се состои од приземје и два ката, со двор од напред. Приземјето е камено, а катовите се бондручни. Меѓукатната и покривната конструкција се дрвени, а покривот е од турски ќерамиди. Катовите се еркерно издадени и профилирани. Фасадата има дрвени опшивки на аглите и околу прозорците и завршува со тимпанон. Стреата е богато профилирана. Во внатрешноста биле зачувани низа оригинални елементи — еден насликан таван од куќата е пренесен во Куќата на Уранија, а има и чичеклаци, долапи и сергени сместени во Куќата на Уранија и во Куќата на Христо Узунов. Куќата ѝ припаѓала на Фроса Тримчева.На 1 јануари 1951 година куќата е прогласена за споменик на културата.


== Поврзано ==
Културно наследство на Македонија во Општина Охрид


== Наводи ==