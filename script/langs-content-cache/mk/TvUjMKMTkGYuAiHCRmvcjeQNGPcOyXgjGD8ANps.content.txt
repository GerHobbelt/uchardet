revision: 4671078
title: "\u041C\u0430\u0440\u0430\u043A\u0435\u0448"
url: https://mk.wikipedia.org/wiki/%D0%9C%D0%B0%D1%80%D0%B0%D0%BA%D0%B5%D1%88


---

Маракеш (тамазигт: Murakush, арапски مراكش Murrākush), познат и како „црвениот град“, е град во југозападен Мароко, на падините на Атласките Планини. Градот имал 1.070.838 жители  според пописот од 2004.
Како и многу други северноафрикански градови, Маракеш има две главни области: стариот град (медина) и модерниот град.
Меѓународниот аеродром Менара го опслужува Маракеш и околните градови.


== Демографија ==
Официјалниот број на жители на Маракеш е 1.070.838 (според пописот од 2004), Најголемиот дел од населението на Маракеш е од берберско потекло. Според некои извори, постои и голема меѓународна заедница која се состои главно од Европејци, проценета на околу 10.700 жители, најголемиот дел од кои се пензионирани.[се бара извор]


== Историја ==
Маракеш е основан во 1062 година, од страна на Јусуф ибн Ташфин. Овој град бил и главен град на Мароко за време на владеењето на Мулај Исмаил. По него, неговиот внук го пренел главниот град од Маракеш во Мекнес.


== Име ==
Маракеш / Муракуш е берберски збор кој значи „Земјата на Господ“. Маракеш е главен град на регионот Маракеш-Тенсифт-Ел Хауц. Овој град го има и најголемиот традиционален пазар во Мароко (соук), а тука се наоѓа и најзафатениот плоштад во цела Африка, наречен Џема ел Фна.


== Маракеш како тема во уметноста и во популарната култура ==
„Експресниот воз за Маракеш“ (Marrakesh Express) - песна на американската фолк-рок група „Крозби, Стилс и Неш“ (Crosby, Stills & Nash) од 1969 година.


== Надворешни врски ==
Портал за Маракеш на LexicOrient Архивирано на 13 јуни 2006 г.
Google мапи
Маракеш на magicmorocco.com Архивирано на 1 јули 2006 г.
I love Marrakesh Мрежно место со слики и историјата на Маракеш
Marrakech.net Официјалниот градски водич за Маракеш
Фотографии од Маракеш


== Извори ==