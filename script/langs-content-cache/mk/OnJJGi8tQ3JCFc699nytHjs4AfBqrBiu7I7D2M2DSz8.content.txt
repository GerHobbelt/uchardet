revision: 4614646
title: "\u0408\u0430\u0440\u0435\u0446 (\u043A\u043E\u0432\u0430\u043D\u0430 \u043F\
  \u0430\u0440\u0430 \u043E\u0434 2014 \u0433\u043E\u0434\u0438\u043D\u0430)"
url: https://mk.wikipedia.org/wiki/%D0%88%D0%B0%D1%80%D0%B5%D1%86_(%D0%BA%D0%BE%D0%B2%D0%B0%D0%BD%D0%B0_%D0%BF%D0%B0%D1%80%D0%B0_%D0%BE%D0%B4_2014_%D0%B3%D0%BE%D0%B4%D0%B8%D0%BD%D0%B0)


---

Јарец — кована пара за колекционерски цели на Народната банка на Република Македонија, дел од серијата за ковани пари „Хороскопски знаци“. Нејзината номинална вредност е 10 денари, а цената 2.700 денари. Одлуката за издавање на парата била донесена на третата седница на Советот на Народната банка на Република Македонија одржана на 27 март 2014 година, а истата била промовирана на 1 август истата година.


== Опис ==


=== Лице ===
На лицето од парата е прикажана украсна композиција како симбол на времето, врз основа на Сонцето, Месечината и ѕвездите коишто го опкружуваат песочниот часовник. Сонцето е насликано со злато на вметнато, сино, тркалезно кобалтно стакленце. Прикажан е грбот на Република Македонија, симболите на осумте планети од Сончевиот Систем, натписите: „Република Македонија“ и „10 денари“ на македонски јазик, како и годината на издавање „2014“ и ознаката „Ag925“.


=== Опачина ===
На опачината од парата е прикажана слика на јарец што лежи и соѕвездие коешто му одговара на хороскопскиот знак Јарец, насликано на вметнато кобалтно стакленце и опкружено со украс. На долниот дел се прикажани симболот на хороскопскиот знак „Јарец“отпечатен на рог и името на хороскопскиот знак на латински јазик. Одредени елементи на релјефот се насликани со злато.<ref name="НБРМ">


== Поврзано ==
Јарец (соѕвездие)
Јарец (хороскопски знак)


== Наводи ==