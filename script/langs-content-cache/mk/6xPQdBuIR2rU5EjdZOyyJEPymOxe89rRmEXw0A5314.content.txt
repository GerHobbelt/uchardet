revision: 4926426
title: "\u0417\u0438\u043C\u0441\u043A\u0438 \u043E\u043B\u0438\u043C\u043F\u0438\u0441\
  \u043A\u0438 \u0438\u0433\u0440\u0438 1936"
url: https://mk.wikipedia.org/wiki/%D0%97%D0%B8%D0%BC%D1%81%D0%BA%D0%B8_%D0%BE%D0%BB%D0%B8%D0%BC%D0%BF%D0%B8%D1%81%D0%BA%D0%B8_%D0%B8%D0%B3%D1%80%D0%B8_1936


---

IV Зимски олимписки игри се одржале од 6 до 16 февруари 1936 године во Гармиш-Партенкирхен, Германија. Истата година, Германија била домаќин и на Летните олимписки игри, кои се одржале во Берлин. Тоа било за последен пат обете Олимписки игри во иста година да се одржат во иста земја.На овие игри, за првпат во натпреварувачката програма се нашле дисциплините од спортот алпско скијање. Меѓутоа, поради аматерските правил, на учителите по скијање им било забрането учеството, бидејќи ги сметале за професионалци. Поради тоа, алпските скијачи од Франција и Швајцарија ги бојкотирале натпреварите во овој спорт.


== Краток преглед ==
Соња Хени од Норвешка го освоила третото последователно злато во уметничко лизгање во женска конкуренција.
Ивар Балангруд освоил 3 златни (во трките на 500, 5000 и 10000 m) и 1 сребрен медал (во трката на 1500 m) во четирите дисциплини во брзо лизгање.
Во хокеј на мраз се случило големо изненадување, кога златниот медал го освоиле репрезентативците од Велика Британија, кои во клучниот натпревар ја совладале репреентацијата на Канада со 2-1. Сепак, дури десетмина од вкупно дванаесет хокеари на Велика Британија тренирале во Канада.
Медалите, со кои биле одликувани најдобрите на овие игри, биле најголемите и најтешките досега. Тие имале пречник со должина од 100 mm, дебелина од 4 mm и маса од 324 g.


== Спортови ==
Спортистите биле одликувани со медали во 17 дисциплини во 8 спортови. Демонстративни спортови биле воена патрола (спорт сличен на биатлон) и ајсшток (спорт сличен на карлинг).


== Распоред на натпревари ==
Во продолжение е даден распоред на натпреварите по натпреварувачки денови, но само во спортовите за кои биле доделени медали.


== Земји-учеснички ==

На игрите, 28 земји испратиле свои спортисти, чиј вкупен број изнесувал 646. За првпат на Зимските олимписки игри учествувале: Австралија, Бугарија, Грција, Лихтенштајн, Турција и Шпанија. Повторно со свои спортисти на Зимските олимписки игри учествувале Естонија, Југославија, Летонија и Холандија, кои не учествувале на игрите во 1932 година.


== Освојувачи на медали ==


== Поврзано ==

Олимписки игри
Зимски олимписки игри
Меѓународен олимписки комитет


== Белешки ==
а  Во 1940 година, Летните олимписки игри требале да се одржат во Токио, а Зимските во Сапоро, но не се одржале поради Втората светска војна, со што обете Олимписки игри не биле одржани уште еднаш во иста земја.


== Надворешни врски ==
Гармиш-Партенкирхен 1936, МОК