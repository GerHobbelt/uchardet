revision: 4860427
title: "\u0410\u0440\u0430\u043F\u0441\u043A\u0438"
url: https://mk.wikipedia.org/wiki/%D0%90%D1%80%D0%B0%D0%BF%D1%81%D0%BA%D0%B8_%D1%98%D0%B0%D0%B7%D0%B8%D0%BA


---

Арапскиот (العربية al-ʻarabīyah или عربي/عربى ʻarabī ) ( [alʕaraˈbijja]  или ( [ˈʕarabiː] ) е семитски јазик. Поимот „арапски јазик“ се користи за сите потомци (дијалекти/ јазици) на класичниот арапски јазик од 6 век. Овој поим ги опфаќа како говорните, така и пишаните дијалекти на јазикот. Јазикот се зборува на огромна површина, поточно од Средниот Исток па сè до крајните точни на Северна Африка. Како дел од семитските јазици, арапскиот јазик најсроден е со хебрејскиот, арамејскиот, феникискиот и угаритскиот јазик.
Литературната форма на арапскиот јазик се нарекува стандарден арапски јазик, или литературен јазик. Таа форма е единствена официјална форма на јазикот, која се користи за пишана комуникација, во образованието, власта, медиумите и слично. Јазикот е службен во 27 држави во светот, но и во важни меѓународни организации, како што се: Африканската Унија, ООН или Арапската лига.


== Арапскиот јазик и Исламот ==
Доста често арапскиот јазик се поврзува со Исламот. Класичниот арапски јазик е јазикот на кој е напишан Куранот. Сепак, важно е да се напомене дека јазикот не го зборуваат само муслимани, туку и арапски христијани, евреи и ирачки мандаејанци. Иако повеќето од муслиманите во светот не зборуваат арапски, односно не им е мајчин јазик, сепак добар дел од нив можат да го читаат Куранот.


== Наводи ==


== Поврзано ==

Македонска транскрипција на арапскиот јазик
Арапи
Семитски јазици
Хебрејски јазик


== Надворешни врски ==
Арапски јазик на Ethnologue (англиски)
Learn Arabic Language of the Gulf - курс по арапски јазик
Вовед за арапскиот јазик Архивирано на 14 јануари 2009 г.
Google Ta3reeb – Google Transliteration
Транслитерација за арапскиот јазик
Основни арапски лекции