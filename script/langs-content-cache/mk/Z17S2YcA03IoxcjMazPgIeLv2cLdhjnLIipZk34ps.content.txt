revision: 4840527
title: "\u041C\u0430\u0437\u043E\u0432\u0441\u043A\u043E \u0412\u043E\u0458\u0432\u043E\
  \u0434\u0441\u0442\u0432\u043E"
url: https://mk.wikipedia.org/wiki/%D0%9C%D0%B0%D0%B7%D0%BE%D0%B2%D1%81%D0%BA%D0%BE_%D0%92%D0%BE%D1%98%D0%B2%D0%BE%D0%B4%D1%81%D1%82%D0%B2%D0%BE


---

Мазовско Војводство (полски: województwo mazowieckie) — војводство во средно-источна Полска, претежно на подрачјето на историската област Мазовија. Зафаќа површина од 35.580 км2 и има население од 5.324.500 жители. Најголеми градови се Варшава (1.749.000) и Радом (226.000) на југ, Плоцк (127.000) на запад, Шедлце (77.000) на исток и Остроленка (55.000) на север. Седиште на војводството е државната престолнина Варшава.
Создадено е на 1 јануари 1999 г. од дотогашните војводства Варшавско, Плочко, Ќеханувско, Остроленско, Шедлечко и Радомско, согласно управната реформа усвоена претходната година. Го носи името на историската област Мазовија, и претежно совпаѓа со неа; исклучок е јужниот дел околу Радом, кој е во Малополска, додека пак Ломжа и околината историски се во Мазовија, но денес припаѓаат на Подлаското Војводство.
Се граничи со шест други војводства: Варминско-мазурското на север, Подлаското на североисток, Лублинското на југоисток, Светокришкото на југ Лоѓсското на југозапад и Кујавско-поморското на северозапад.
Војводството е центар на науката, образованието, производството и сообраќајот во земјата. Има најмала невработеност и највисоки примања. Учествува со 22 % од БДП на Полска, што по глава на жител изнесува 160 % од државниот просек. Ужива значајна посетеност поради историските споменици и има привлечни природни предели; 20 % од војводството покриено со борова и дабова шума. Тука се вбројува и националниот парк Кампинос, прогласен за биосферен резерват на УНЕСКО.


== Градови и гратчиња ==
Војводството има 85 градски населени места, тука наведени по број на жители според состојбата во 2006 година:


== Управна поделба ==
Мазовското Војводство е поделено на 42 окрузи, од кои 5 е градски, а 37 се земски. Тие пак се поделени на вкупно 314 општини, од кои 85 се градски.


== Најчести презимиња ==
Ковалски: 26.270
Вишњевски: 21.940
Ковалчик: 21.586
Лукашик: 15.562
Мазурчевич


== Поврзано ==
Мазовија


== Наводи ==


== Надворешни врски ==
Мазовско Војводство — официјално мрежно место