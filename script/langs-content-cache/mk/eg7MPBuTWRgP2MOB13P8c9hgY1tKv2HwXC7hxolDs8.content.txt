revision: 4806960
title: "\u041A\u0443\u0448\u043D\u0438\u0446\u0430"
url: https://mk.wikipedia.org/wiki/%D0%9A%D1%83%D1%88%D0%BD%D0%B8%D1%86%D0%B0


---

Кушница или Кушиница (грчки: Παγγαίο, Пангео, по старо: Κουσίνιτζα, Кусиниѕа) — планина во источниот дел на Егејска Македонија, од веднаш над помалиот град Правишта и на околу 12 км на исток од Кавала. Во антиката, планината се нарекувала Пангеј, од каде во поново време е преземено и денешното грчко име. На турски се Кушница се нарекувала Прнар Даг.


== Географија ==

Планината е сместена во источниот дел на Егејска Македонија и има издолжен облик во правец североисток-југозапад. По неа минува границата на општините Кушница (Пангео) во областа Источна Македонија и Тракија од југ и општината Ениќој (Амфиполи) во областа Централна Македонија од север. Највисок врв е Козница, (грч. Дионисос или Мати), висок 1.956 м, по кој следи Пилаф Тепе (1.870 м). Планината е долга од 10 до 15 и широка од 5 до 10 км. Составена е од мермер, кристалести шкрилци, песочник, чакал и многу малку гранит.На север реката Драматица (Ангитис) ја дели Кушница от планината Сминица (Меникио) и Серското Поле, а од југ реката Лаџа (Мармара или Ксиропотамос) ја дели од планината Лути Рид (Символо), која се наоѓа на беломорскиот брег.


== Населени места и знаменитости ==
На северното подножје на планината се сместени населените места Провишта (Палеокоми), Радулево (Родоливос), Кормишта (Кормиста), Никишјан (Никсиани), а на северното пак, Правишта (Елевтеруполи), Муштени (Мустени) и Подгорјани (Подохори).
На Кушиница има два големи манастира. На северните падини се наоѓа Кушничкиот манастир „Св. Богородица Косиница“, чиј иконостас е изработен од дебарската тајфа на чело со Петре Филиповски. На источните падини кај остатоците на стариот дел на селото Дреново е сместен манастирот „Богородица Кушничка“.


== Кушница во историјата ==
Во антиката Пангеј го споменува уште Херодот како планина со златни и сребрени рудници на тракиските племиња Сатри, Пиери и Одоманти, како и во Есхиловото дело „Персијци“ и Еврипидовото дело „Рез“, каде се вели дека тракискиот цар Рез е владетел на „златниот Пангеј“ со безброј рудници. Поради ова, Пангеј претставувал клучна стопанска област во древна Тракија и мошне посакуван од Тракијците, Македонците и Грците. Французинот Пјер Белон го споменува постоењето на железни рудници на Кушница во 1553 г.


== Поврзано ==
Кушница (општина)
Лути Рид
Богданска Планина
Серско Поле
Драмско Поле
Кавалски Залив


== Наводи ==


== Надворешни врски ==
 Кушница на Ризницата ?
Галерија со снимки од Кушница Архивирано на 4 мај 2011 г.
Погледи на Кушница Архивирано на 11 јануари 2012 г.
Портал за Кушница (грчки)