revision: 4964809
title: "\u041A\u0443\u045C\u0430 \u043D\u0430 \u0414\u0438\u043C\u0437\u043E\u0432\
  \u0438"
url: https://mk.wikipedia.org/wiki/%D0%9A%D1%83%D1%9C%D0%B0_%D0%BD%D0%B0_%D0%94%D0%B8%D0%BC%D0%B7%D0%BE%D0%B2%D0%B8


---

Куќа на Димзови — стара куќа во градот Охрид прогласена за културно наследство на Македонија.


== Местоположба ==
Куќата се наоѓа во маалото Варош, на улица „Илинденска“ бр. 41 (стара адреса: „Маршал Жуков“ бр. 38), северно од црквата „Св. Варвара“. На југ е залепена за Куќата на Бојаџиеви, која исто така е споменик на културата.


== Архитектура ==
Градбата е слободно поставена во сопствен двор. Изградена е од богат сопственик за време на економскиот расцут на градот во XIX век. Се состои од приземје, релативно низок прв кат и претставителен втор кат. Претставува братска куќа со изразена симетрија по вертикалата. Фасадите се богато украсени со карактеристични еркерни издатоци на катовите, потпрени со косници и вути, богато профилирана стреа, хармоничен ритам на прозорците, дрвени опшиви на фасадата и околу прозорците. Попретставителна е фасадата кон улицата „Илинденска“.  Приземјето е од фугиран камен, а катовите се бондручни. Меѓукатната и покривната конструкција се дрвени, а покривот е од турски ќерамиди.За разлика од Куќата на Бојаџиеви, внатрешноста на оваа куќа не е зачувана поради многуте преправки од поголем број сопственици. Иако се правени разни промени на надворешноста, внатрешниот изглед сепак е релативно добро зачуван.


== Поврзано ==
Ѓорѓи Димзо
Културно наследство на Македонија во Општина Охрид


== Наводи ==