revision: 4836413
title: "\u041C\u0438\u043D\u0435\u0440\u0430\u043B\u043D\u0430 \u0432\u043E\u0434\u0430"
url: https://mk.wikipedia.org/wiki/%D0%9C%D0%B8%D0%BD%D0%B5%D1%80%D0%B0%D0%BB%D0%BD%D0%B0_%D0%B2%D0%BE%D0%B4%D0%B0


---

Минерална вода или кисела вода — вода која содржи минерали или други растворени супстанци кои го менуваат нејзиниот вкус или ѝ даваат терапевтска вредност. Најчести супстанци кои се среќаваат во минералните води се разни соли, сулфурни соединенија и разни гасови. Минералните води честопати содржат гасни меурчиња. Може да се произведуваат или да настануваат по природен пат.
Традиционално, минералните води се пиеле на изворот, и таквите места се сметале за бањи, лекувалишта или лековити извори. Честопати околу ваквите води настанувале туристички центри, дури и од стариот век.
Денес вообичаено е минералните води да се флашираат и да се дистрибуираат во малопродажба. Во светот постојат преку 3000 марки на минерални води во малопродажба.


== Во Македонија ==
Во Македонија има повеќе минерални бањи: Косоврасти во Дебарско, Катланово во Скопско, Негорски бањи во Гевгелиско и др., како и извори на минерална вода: Меџитлија, Лешок и други.
Скопската населба Кисела Вода и истоимената општина е познат пример за место наречено по ваквата вода што течела во него.


== Поврзано ==
Сода-вода


== Наводи ==


== Надворешни врски ==
Марки на флаширана вода низ светот, наведени по земји Архивирано на 15 март 2015 г.