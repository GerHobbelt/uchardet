revision: 4929090
title: "\u0411\u0440\u0437\u0430\u043A"
url: https://mk.wikipedia.org/wiki/%D0%91%D1%80%D0%B7%D0%B0%D0%BA


---

Брзак — село во Општина Куманово.


== Географија и местоположба ==
Брзак — село во општина Куманово. Селото се наоѓа по патот Куманово-Скопје. Селото е оддалечено 27км јужно од Куманово, и 31км североисточно од Скопје.


== Историја ==
Брзак е младо село. Основано е во 1922 година на атарот на селото Агино Село. Споменатата година државните власти колонизирале три српски домаќинства од селото Брзан кај Велика Плана, и по тоа село, селото Брзак го добило денешното име. После доселувањето на основачите на селото, во селото се доселиле и други колонисти, и тоа од: Лика (Орлиќи и Дозет), Црна Гора (Цариќи), од околината на Пирот (Јовановиќи), и од околината на Лесковац (Соколовиќи).
Во време на Втората светска војна бугарските власти ги иселиле повеќето српски колонисти, а на нивно место набрзо се доселиле Македонци од кривопаланечко.


== Стопанство ==


== Население ==
Во 2002 година во селото Брзак имало 104 жители.
Според последниот попис од 2021 година, во селото живееле 67 жители, од кои 49 Македонци, 7 Срби, 2 останати и 9 лица без податоци.Во табелата во продолжение е направен преглед на населението во сите пописни години:

Извор за 1900 г.: Македонија. Етнографија и статистика.; за 1905 г.: La Macédoine et sa Population Chrétienne.; за 1948-2002 г.: Државен завод за статистика на РМ.; за 2021 г.: Државен завод за статистика на РМ.


=== Родови ===
Брзак е српско-македонско село.
Според истражувањата од 1963 година, родови во селото се.

Српски: Јаќимовиќи (3 к.) доселени се во 1930 година од селото Горњи Козји Дол во Горна Пчиња; Милосављевиќи (1 к.), Спасиќи (2 к.), Цветковиќи (3 к.) и Јанковиќи (1 к.) доселени се во различен период од селото Радовница во Горна Пчиња; Јовчиќи (1 к.) доселени се во текот на Втората светска војна од селото Шајинце во Горна Пчиња; Момчиловиќи (1 к.) и Костиќи (1 к.) најмлади доселеници. Првите се доселени од селото  Стари Глог кај Врање. А вторите се доселени од селото Средњи Дел кај Врање.
Македонски: Арсовци (2 к.) и Јовановци (1 к.) доселени се во текот на Втората светска војна од Кривопаланечко (првите од Жидилово, а вторите од Герман).


== Општествени установи ==


== Самоуправа и политика ==


== Културни и природни знаменитости ==


== Редовни настани ==


== Личности ==


== Култура и спорт ==


== Иселеништво ==


== Наводи ==


== Надворешни врски ==
 Брзак на Ризницата