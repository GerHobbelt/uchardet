revision: 6624516
title: Italijos futbolo sistema
url: https://lt.wikipedia.org/wiki/Italijos_futbolo_sistema


---

Italijos futbolo pagrindinė kontroliuojanti institucija – Italijos futbolo federacija, veikianti nuo 1898 metų ir organizuojanti Italijos lygos bei taurės varžybas bei kontroliuojanti Italijos rinktinę.


== Istorija ==
Pirmąjį Italijos futbolo čempionatą 1896 metais organizavo Italijos gimnastikos federacija (F.N.G.I), pirmaisiais čempionais tapo S. Udinese G.S, 1897 metais čempionais tapo S.G. Torinese.
1898 metais susikūrė Italijos futbolo federacija (Federation Italienne du Football – Federazione Italiana Giuoco Calcio), kurios nariais tapo 4 pirmieji klubai. Pirmosios lygos varžybos įvyko 1898 m. gegužės 8 d. ir truko tik vieną dieną, laimėtojais tapo Genoa C.F.C.. Genujos klubas laimėjo ir 1899, 1900, 1902, 1903 bei 1904 metų čempionatus.
1905 metais Italijos futbolo federacija įstojo į FIFA bei tais pačiais metais perėjo prie regioninės lygų sistemos. 1929 metais sukurta nacionalinė lyga su 18 klubų aukščiausiame divizione.
Nuo 2017 m. Serie A ir Coppa Italia (nuo 16-finalio) varžybose naudojama VAR teisėjavimo sistema.


== Lygos ==
Nuo 2013 m. Italijos futbolo sistemą sudaro 9 tarpusavyje susijusios lygos.
Lygų struktūros viršuje nacionalinė lyga (Lega Nazionale Professionisti), sudaryta iš aukščiausiojo diviziono Serie A bei žemesniojo Serie B. Žemiau yra Serie C lyga, sudaryta iš 3 divizionų. Dar žemiau yra neprofesionalūs divizionai: 9 Serie D divizionai, po jais 28 regioniniai Eccellenza divizionai bei dar keturi smulkesni regioniniai lygiai.


=== Kilimas ir iškritimas ===
Įvairiuose piramidinės struktūros lygiuose žaidžiančios komandos turi galimybę po sezono pakilti į aukštesnį lygį ar iškristi į žemesnį. Į žemesnę lygą iškrenta trys žemiausias vietas Serie A užėmusios komandos, į jų vietą ateina dvi pirmąsias vietas Serie B užėmusios komandos bei viena iš 3-6 vietą užėmusių komandų. Iš Serie B į Serie C iškrenta 4 komandos, į jų vietas patenka pirmąsias vietas abiejuose Serie C divizionuose užėmusios komandos bei po vieną komandą iš 2-5 vietas užėmusių. Iš trijų Serie C divizionų po tris komandas iškrentą į Serie D, jas pakeičia devynių Serie D divizionų nugalėtojai.


== Taurių varžybos ==
Pagrindinės taurių varžybos – Coppa Italia, organizuojama nuo 1922 metų. Italijos taurės laimėtojas prieš kitą sezoną žaidžia su Serie A laimėtoju vieneriose Italijos Supertaurės rungtynėse.
1972-1980 metais organizuota Pusiauprofesionalų Italijos taurė (Coppa Italia Semiprofessionisti), kurioje varžėsi Serie C ir Serie D komandos, nuo 1981 metų šias varžybas pakeitė Serie C taurė (Coppa Italia Serie C), dėl kurios varžosi tik Serie C1 ir Serie C2 komandos. Taip pat organizuojamos papildomos Serie C varžybos – Serie C1 Supertaurė bei Serie C2 Supertaurė.
1960-1972 metais Italijos komandos varžėsi keturių šalių Alpių taurės (Coppa delle Alpi) varžybose.


== Tarptautiniai turnyrai ==
Italijos futbolo sistemoje žaidžiantys klubai dalyvauja šiuose turnyruose:

UEFA čempionų lyga
UEFA Europos lyga
UEFA Europos konferencijų lyga


=== UEFA turnyrų dalyviai ===


== Išnašos ==


== Nuorodos ==
Federacijos svetainė