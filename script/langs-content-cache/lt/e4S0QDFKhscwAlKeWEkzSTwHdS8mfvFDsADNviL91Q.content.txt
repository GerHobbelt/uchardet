revision: 6881250
title: "Juozas Pauk\u0161telis"
url: https://lt.wikipedia.org/wiki/Juozas_Pauk%C5%A1telis


---

Juozas Paukštelis (tikroji pavardė Ptašinskas, 1899 m. kovo 2 d. Titoniuose, Linkuvos valsčius, Panevėžio apskritis – 1981 m. liepos 20 d. Kėdainiuose) – Lietuvos rašytojas, prozininkas, dramaturgas, vertėjas.


== Biografija ==
1909–1914 m. mokėsi Linkuvos pradžios mokykloje. 1914 m. įstojo į Bauskės (Latvija) gimnaziją, bet dėl lėšų stokos nesimokė. 1915 m. baigė Linkuvos pradžios mokyklą. 1915–1916 m. vokiečiai buvo paėmę prie Šiaulių-Pasvalio geležinkelio tiesimo darbų.
1918 m. įstojo į ką tik įsisteigusią Linkuvos progimnaziją. 1920–1923 m. mokėsi Šiaulių gimnazijoje. 1920 m. pakeitė pavardę ir, sekdamas pusbrolio pavyzdžiu, pasivadino Paukšteliu. 1921 m. laikraštyje „Šiaulių trimitas“ išspausdino pirmąjį eilėraštį. 1923–1927 m. Lietuvos universiteto Teologijos-filosofijos fakultete studijavo literatūrą. 1926 m. vasarą pabuvojo Prancūzijoje, Grenoblyje lankė prancūzų kalbos kursus svetimtaučiams. Bendradarbiavo leidiniuose „Rytas“, „Židinys“, „Jaunimas“, „Iliustruotoji Lietuva“ ir kt.
1926–1946 m. mokytojavo Kėdainių gimnazijoje. 1928 m. spaudai parengė pirmąją knygą – novelių rinkinį „Vidurnakčių baladė“. 1929 m. susituokė su Kėdainių gimnazijos mokytoja Brone Vėlavičiūte. 1938 m. Kėdainiuose pasistatė namą. 1946 m. kartu su kitais rašytojais pabuvojo Užkaukazėje ir pasitraukė iš pedagoginio darbo. 1969 m. už trilogiją „Jaunystė“, „Netekėk, saulele!“ ir „Čia mūsų namai“ apdovanotas LSSR valstybine premija. Išvertė Antono Čechovo, Nikolajaus Leskovo ir kt. kūrinių. Palaidotas Vilniuje.Dukra – žurnalistė Valentina Paukštelytė.


== Bibliografija ==

Vidurnakčių baladė: novelės. – Kaunas: „Vairo“ bendrovė, 1928. – 382 p.
Užgrobtoj žemėj: 5 veiksmų drama. – Kaunas: Žinija, 1931. – 152 p.
Našlės vaikas: romanas. – Kaunas: „Žinijos“ bendrovė, 1932. – 262 p.
Pirmieji metai: romanas. – Kaunas: Sakalas, 1936. – 357 p.
Kaimynai: romanas. – Kaunas: Sakalas, 1939. – 238 p. (1979 m. pagal jį LTV sukurtas to paties pavadinimo keturių serijų telefilmas)
Kelionė po Užkaukazį. – Kaunas: Valstybinė grožinės literatūros leidykla, 1948. – 149 p.
Vaiduokliai: 1 veiksmo pjesė saviveiklai. – Vilnius: Valstybinė grožinės literatūros leidykla, 1953. – 40 p.
Kaimynai: romanas. – Vilnius: Valstybinė grožinės literatūros leidykla, 1956. – 301 p.
Audra ateina: 4 veiksmų, 5 pavadinimų pjesė. – Vilnius: Valstybinė grožinės literatūros leidykla, 1956. – 107 p.
Pirmieji metai: romanas. – 2-asis leidimas. – Vilnius: Valstybinė grožinės literatūros leidykla, 1958. – 381 p.
Jaunystė: romanas. – Vilnius: Valstybinė grožinės literatūros leidykla, 1959. – 469 p.
Netekėk, saulele! : romanas / iliustr. Eduardas Jurėnas. – Vilnius: Valstybinė grožinės literatūros leidykla, 1963. – 462 p.: iliustr.
Pirmieji metai: romanas. – Vilnius: Vaga, 1965. – 351 p.
Kaimynai: romanas. – Vilnius: Vaga, 1966. – 252 p.
Netekėk, saulele! : romanas. – 2-asis leidimas. – Vilnius: Vaga, 1968. – 474 p.
Čia mūsų namai: romanas / dail. Eduardas Jurėnas. – Vilnius: Vaga, 1969. – 453 p.: iliustr.
Čia mūsų namai: romanas. – 2-asis leidimas / dail. Eduardas Jurėnas. – Vilnius: Vaga, 1970. – 453 p.: iliustr.
Apyniai kvepėjo: apsakymai. – Vilnius: Vaga, 1971. – 434 p.
Kelionė po Užkaukazę. – Vilnius: Vaga, 1973. – 363 p.
Jaunystė: romanas. – 3-asis leidimas. – Vilnius: Vaga, 1974. – 301 p.
Čia mūsų namai: romanas. – 3-asis leidimas. – Vilnius: Vaga, 1974. – 317 p.
Netekėk, saulele! : romanas. – 3-asis leidimas. – Vilnius: Vaga, 1974. – 333 p.
Kaimynai: romanas. – 3-asis leidimas / dail. Viktoras Bakšys. – Vilnius: Vaga, 1977. – 245 p.: iliustr.
Dažnai atsimenu juos: atsiminimai. – Vilnius: Vaga, 1979. – 354 p.
Raštai: šeši tomai / Juozas Paukštelis. – Vilnius: Vaga, 1981–1983.
Kaimynai: romanas (Mokinio skaitiniai) / parengė Agnė Iešmantaitė. – Vilnius: Žaltvykslė, 2006. – 163 p. – ISBN 9986-06-176-8


== Įvertinimas ==
1969 m. LSSR valstybinė premija
1969 m. LTSR nusipelnęs meno veikėjas
1974 m. LSSR liaudies rašytojas


== Atminimo įamžinimas ==
Titonių kaimo bibliotekoje įkurtas muziejus, jo tėviškės vietoje pastatytas paminklinis akmuo su užrašu
1981 m. jo vardu pavadinta Kėdainių 1-oji vidurinė mokykla, nuo 1989 m. veikia muziejus 
1985 m. įsteigta J. Paukštelio literatūros premija už geriausią prozos kūrinį kaimo tema­tika 
1998 m. jo vardu pavadinta Pakruojo rajono savivaldybės viešoji biblioteka
2011 m. spalio 8 d. Linkuvoje atidengtas paminklas 


== Šaltiniai ==


== Literatūra ==
Juozas Paukštelis / Elena Bukelienė. – Vilnius: Vaga, 1985. – 190 p.: iliustr.
Mano gyvenimas su Juozu Paukšteliu: atsiminimai / Bronė Paukštelienė. – Vilnius: Vaga, 1991. – 241 p. – ISBN 5-415-00521-8


== Nuorodos ==
Kėdainių J. Paukštelio pagrindinė mokykla Archyvuota kopija 2007-02-10 iš Wayback Machine projekto.
Pakruojo J. Paukštelio biblioteka