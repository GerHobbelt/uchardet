revision: 6950591
title: Jurbarko rajone
url: https://lt.wikipedia.org/wiki/Jurbarko_rajono_savivaldyb%C4%97


---

Jurbarko rajono savivaldybė – administracinis-teritorinis vienetas pietvakarinėje Lietuvos dalyje, Nemuno dešiniajame krante. Centras – Jurbarkas.


== Geografija ==
Jurbarko rajonas yra Karšuvos žemumoje, kuri žemėja iš šiaurės rytų į pietvakarius nuo 90 m (prie Juodaičių) iki 8 m (prie Nemuno). Sausio vidutinė temperatūra –4,5 °C, liepos 17,5 °C.
Pro rajoną teka Mituva su intakais (Vidauja, Alsa, Gausante, Imsre, Antvarde, Snietala), rytinė riba – Dubysos žemupys, šiaurėje – Šešuvis su intaku Šaltuona. Telkšo 9 Jurbarko rajono ežerai, 6 tvenkiniai (didžiausi – Girdžių, Jurbarkų, Volungiškių, Klausučių). Miškingumas ~35 %. Didžiausi miškai – Karšuvos girios dalis, Šimkaičių, Birbiliškės, Varnaitynės miškai. Yra Laukesos (nedidelė dalis), Dainių, Balandinės pelkės.


=== Miškai, rezervatas, regioninis parkas ===
Didelę Jurbarko rajono dalį, 35 proc. savivaldybės teritorijos užima miškai. Pagrindinę urėdijos miškų dalį sudaro didžiulis vientisas Karšuvos girių masyvas. Miškai suskirstyti į dvylika girininkijų. Pusę miškų medyno sudaro spygliuočiai, likusi dalis – mišrieji ir lapuočiai miškai. Krašto miškai turtingi įvairios augmenijos ir gyvūnijos. Vakarinėje rajono dalyje yra Viešvilės rezervatas, panemune, nuo Šilinės į rytus driekiasi Panemunių regioninis parkas.

		
		


== Istorija ==
Jurbarko rajonas sudarytas 1950 m. birželio 20 d. iš panaikintos Jurbarko apskrities 30 apylinkių. 1950–1953 m. priklausė Kauno sričiai. 1962 m. prie jo prijungta Kauno rajono 5 apylinkės, Tauragės rajono 5 apylinkės ir dalis Vilkijos rajono. 1963 m. prijungtos Raseinių rajono 4 apylinkės: Paalsio apylinkė, Paišlynio apylinkė, Šimkaičių apylinkė, Vadžgirio apylinkė. 1965 m. prijungta dalis Kauno rajono. 1968 m. šiek tiek pakeistos rajono ribos.
1995 m. įsteigta Jurbarko rajono savivaldybė. 2009 m. gegužės 28 d. savivaldybės tarybos nutarimu Nr. T2-158 įsteigtos 56 seniūnaitijos.


== Gyventojai ==


=== Tautinė sudėtis ===


=== Pagal tikybą ===
Romos katalikai – 84,8 %
evangelikai liuteronai – 3,2 %
stačiatikiai – 0,3 %
kiti – 0,5 %
netikintys/nenurodė – 11,2 %


== Gyvenvietės ==

Savivaldybės teritorijoje yra:

2 miestai – Jurbarkas ir Smalininkai;
8 miesteliai – Eržvilkas, Raudonė, Seredžius, Stakiai, Šimkaičiai, Vadžgirys, Veliuona ir Viešvilė;
379 kaimai.Didžiausios gyvenvietės (2021 m.):

Jurbarkas – 10186
Smalininkai – 852
Klausučiai – 725
Skirsnemunė – 724
Jurbarkai – 709
Viešvilė – 623
Veliuona – 546
Seredžius – 461
Raudonė – 391
Eržvilkas – 372


== Etnografija ir tradicinė kultūra ==
Etnografiniu požiūriu Jurbarko rajonas nėra vientisas, nes teritorija jungia trijų skirtingų etninių regionų žemes: nuo Šventosios upelio į vakarus (Smalininkų ir Viešvilės seniūnijos) – šiaurės Skalva, lietuvininkų, Mažosios Lietuvos kraštas, į šiaurę ir šiaurės vakarus nuo Jurbarko – pietrytinės Karšuvos žemės, žemaitiškas regionas, dabar priklausantis Jurbarkų, Girdžių, Eržvilko ir Šimkaičių seniūnijoms, likusiai rajono savivaldybės daliai būdinga vakarų aukštaičių kultūra. Dar galima apčiuopti etnografinių žemių ribas, architektūros skirtumus, tarmes, tradicijas, papročius, gyvenimo būdo ypatumus, kulinarinio paveldo savitumus.
Kraštui būdinga savita tradicinė kultūra. Pagal UNESCO rekomendacijas Jurbarko rajone yra užregistruoti 403 tradicinės kultūros puoselėtojai (asmenys), 13 tradicinės kultūros puoselėtojų (kolektyvų, bendruomenių), 9 dar gyvos tradicinės kultūros sritys ir rūšys, įgūdžiai, gebėjimai, 17 rajone iki šiol išsaugotų tradicinių švenčių, renginių.


== Administracija ==
Savivaldybės atstovaujamoji valdžia – Jurbarko rajono savivaldybės taryba, vykdomoji valdžia – Jurbarko rajono savivaldybės administracija.


=== Seniūnijos ===

Savivaldybėje yra 12 seniūnijų (skliausteliuose – seniūno būstinė):

Eržvilko seniūnija (Eržvilkas)
Girdžių seniūnija (Girdžiai)
Juodaičių seniūnija (Juodaičiai)
Jurbarko miesto seniūnija (Jurbarkas)
Jurbarkų seniūnija (Jurbarkai)
Raudonės seniūnija (Raudonė)
Seredžiaus seniūnija (Seredžius)
Skirsnemunės seniūnija (Skirsnemunė)
Smalininkų seniūnija (Smalininkai)
Šimkaičių seniūnija (Šimkaičiai)
Veliuonos seniūnija (Veliuona)
Viešvilės seniūnija (Viešvilė)


=== Partnerystės ryšiai ===
Miestai, su kuriais Jurbarko rajonas yra užmezgęs partnerystės ryšius:

 Rynas, Lenkija
 Lakdalis, Belgija
 Bogensė, Danija
 Berlyno Lichtenbergo rajonas, Vokietija
 Krailzheimas, Vokietija
 Glamorgano slėnis, Velsas, Didžioji Britanija
 Dorstenas, Vokietija
 Borkenas, Vokietija
 Kriulenis, Moldova


== Švietimas ==
Jurbarko rajono savivaldybėje yra šios mokyklos:

Eržvilko gimnazija
Jurbarko Antano Giedraičio-Giedriaus gimnazija
Jurbarko Antano Sodeikos meno mokykla
Jurbarko Vytauto Didžiojo vidurinė mokykla
Klausučių Stasio Santvaro pagrindinė mokykla
Seredžiaus Stasio Šimkaus mokykla-daugiafunkcis centras
Skirsnemunės Jurgio Baltrušaičio pagrindinė mokykla
Smalininkų Lidijos Meškaitytės pagrindinė mokykla
Šimkaičių Jono Žemaičio pagrindinė mokykla
Veliuonos Antano ir Jono Juškų gimnazija
Viešvilės pagrindinė mokykla


== Šaltiniai ==


== Nuorodos ==
Savivaldybės svetainė