revision: 6875570
title: Sausio 10
url: https://lt.wikipedia.org/wiki/Sausio_10


---

Sausio 10 yra 10-a metų diena pagal Grigaliaus kalendorių. Nuo šios dienos iki metų galo lieka 355 dienos (keliamaisiais metais – 356).


== Informacija ==


=== Vardadieniai ===
Agatonas – Eima – Elma – Ginvilas – Ginvilė – Gintvilas – Gintvilė – Javinė – Jorigis – Kolumbas – Palemonas – Vilhelmas – Vilius – Vyda – Vydas – Vydautas – Vydautė


== Šią dieną Lietuvoje ==


=== Įvykiai ===
1569 – Liubline prasidėjo Lietuvos ir Lenkijos feodalų Seimas, kuriame nutarta, jog karalius bus renkamas bendrai abiem valstybėms, bus leidžiami bendri pinigai;
1923 – Lietuva aneksavo Klaipėdos kraštą;
1939 – Lietuvos Seimas priėmė neutralumo įstatymą, kuriuo siekė užtikrinti Lietuvos nesikišimą ir nešališkumą karo atveju;
1941 – po ilgų SSRS ir Vokietijos derybų Maskvoje pasirašytas šalių slaptasis protokolas, kuriuo Sovietų Sąjunga už jai perduodamą Suvalkijos ruožą įsipareigojo Vokietijai sumokėti 7,5 mln. dolerių;
1990 – Lietuvoje lankėsi TSRS prezidentas Michailas Gorbačiovas;
1991 – Lietuvos užsienio reikalų ministerija kreipėsi į pasaulio kraštų vyriausybes ir parlamentus įspėdama, kad tarybinė kariuomenė gali užimti Lietuvos parlamentą;
1992 – Klaipėdoje įkurtas Vakarų Lietuvos ir Prūsijos istorijos centras;
1994 – Saugumo tarnybos generalinis direktorius Jurgis Jurgelis informavo visuomenę, jog Vilniuje, greta buvusio Tuskulėnų dvaro, yra palaidoti 1944–1947 metais KGB pastate nužudytų žmonių palaikai;
2000 – Vilniuje atidarytas Italijos kultūros institutas;
2001 – Kauno medicinos universiteto akušerijos ir ginekologijos klinikoje gimė pirmasis kūdikis iš užšaldyto embriono;
2003 – Vilniaus Šv. Jonų bažnyčioje inauguruotas 82-asis Vilniaus universiteto rektorius Benediktas Juodka.


=== Gimimo dienos ===
1864 m. – Liudvikas Gediminas Beržanskis, aušrininkas, lietuvybės platintojas (m. 1888 m.).
1871 m. – Juozas Lozoraitis, knygnešys, Lietuvos spaudos, visuomenės ir politinis veikėjas (m. 1920 m.).
1893 m. – Andrius Oleka-Žilinskas, režisierius, aktorius, pedagogas (m. 1948 m.).
1898 m. – Afanasijus Kazanas, Lietuvos kariuomenės karininkas, pasipriešinimo sovietiniam okupaciniam režimui veikėjas (m. 1953 m.).
1901 m. – Kazimieras Liaudis, Lietuvos sovietinis veikėjas, KGB generolas majoras (m. 1989 m.).
1903 m. – Antanas Sniečkus, Lietuvos komunistų partijos veikėjas, ilgalaikis Lietuvos Komunistų Partijos vadovas (1936–1974 m.). 1975 metais jo vardu pavadinamas dabartinis Visagino miestas (m. 1974 m.).
1908 m. – Viktoras Andriušis, Lietuvos dailininkas, scenografas (m. 1967 m.).
1909 m.:
Olga Mažeikytė-Zavadskienė, aktorė (m. 2000 m.).
Petras Kiaulėnas, Lietuvos tapytojas, architektas (m. 1955 m.).
1917 m. – Pranas Matiukas, Lietuvos smuikininkas (m. 1998 m.).
1920 m. – Bronė Kazlauskienė-Valiulytė, Lietuvos tautosakininkė, humanitarinių mokslų daktarė (m. 2001 m.).
1923 m. – Aleksandra Kašubienė, Lietuvos skulptorė, keramikė.
1926 m. – Antanas Laukaitis, Australijos lietuvių žurnalistas, sporto veikėjas.
1932 m. – Algirdas Garliauskas, Lietuvos informatikas, habilituotas technologijos mokslų daktaras (m. 2019 m.).
1933 m. – Petras Abelkis, imtyininkas, imtynių treneris ir teisėjas, Lietuvos imtynių federacijos prezidentas.
1936 m.:
Juozas Sigitas Mureika, Lietuvos filosofas, habilituotas humanitarinių mokslų daktaras.
Kazimieras Giedra, Lietuvos inžinierius mechanikas, technologijos mokslų daktaras.
Konstantas Algirdas Aleksynas, Lietuvos tautosakininkas, tekstologas, redaktorius, humanitarinių mokslų daktaras.
1937 m.:
Janina Barauskaitė, Lietuvos kalbininkė, pedagogė, humanitarinių mokslų daktarė.
Kazimieras Kepežinskas, Lietuvos geologas, habilituotas fizinių mokslų daktaras.
1939 m. – Leonija Vanda Kulienė-Marcinauskaitė, Lietuvos agronomė, biomedicinos mokslų daktarė; Algirdas Matulevičius.
1940 m. – Algimantas Žižiūnas, Lietuvos fotografas, žurnalistas, rašytojas, kraštotyrininkas, knygų autorius ir iliustratorius, visuomenininkas (m. 2023 m.).
1941 m. – Stanislava Jareckaitė, choro dirigentė, pedagogė, socialinių mokslų (edukologijos) daktarė.
1942 m.:
Albinas Barniškis, Lietuvos ir Alytaus rajono politinis bei visuomenės veikėjas.
Kazimieras Vytautas Budraitis, lietuvių juvelyras, pynėjas, tautodailininkas.
Ričardas Leonardas Ivoškus, lietuvių kilmės Argentinos politikas, teisininkas (advokatas), kovos prieš prekybą vaikais ir vaikų teisių aktyvistas.
Rimantas Šavelis, Lietuvos rašytojas prozininkas, dramaturgas, visuomenės veikėjas (m. 2021 m.).
Valentina Suboč, pedagogė, Švenčionių rajono politinė ir visuomenės veikėja.
1943 m.:
Algirdas Vaclovas Valiulis, inžinierius, VGTU profesorius.
Juozapas Algis Leišis, Lietuvos karinis veikėjas, dimisijos jūrų kapitonas.
Viktoras Baublys, Lietuvos valstybės tarnautojas, diplomatas.
1944 m. – Edmundas Isevičius, Lietuvos statybos inžinierius, technologijos mokslų daktaras.
1946 m. – Antanas Slesariūnas, pedagogas, Lietuvos ir Rokiškio rajono politinis bei visuomenės veikėjas.
1947 m.:
Alfonsas Bargaila, Lietuvos ir Klaipėdos miesto savivaldybės politinis bei visuomenės veikėjas.
Stasys Grigaliūnas, inžinierius, Šiaulių politinis ir visuomenės veikėjas, daugiausia partijų Lietuvoje pakeitęs politikas.
1948 m.:
Juozas Alfonsas Ulickas, Lietuvos ir Raseinių rajono ūkio bei politinis veikėjas.
Jurgis Gediminas Bėčius, Lietuvos politinis veikėjas.
1949 m.:
Alvydas Baležentis, socialinių mokslų daktaras, Lietuvos politinis bei visuomenės veikėjas.
Jonas Tamulionis, kompozitorius, LMTA profesorius
1950 m. – Laimutė Kisielienė, Lietuvos choreografė, pedagogė.
1953 m.:
Elena Augilienė, gydytoja, Lietuvos ir Šilalės rajono visuomenės bei politinė veikėja.
Rasa Joana Mažeikaitė, Lietuvos istorikė, daktarė, Kanados lietuvių visuomenės veikėja.
1955 m.:
Raimundas Markūnas, Lietuvos ir Prienų rajono politinis bei visuomenės veikėjas.
Valdas Kazlas, Lietuvos ir Kazlų Rūdos politinis bei visuomenės veikėjas.
1956 m.:
Jan Senkevič, filologas, Lietuvos lenkų politinis bei visuomenės veikėjas.
Rimutis Klevečka, lietuvių diplomatas, Nepaprastasis pasiuntinys ir įgaliotasis ministras.
Salvijus Jodka, verslininkas, Palangos savivaldybės politinis bei visuomenės veikėjas, vie­nas tur­tin­giau­sių Pa­lan­gos po­li­ti­kų. (m. 2008 m.).
1960 m. – Audronė Kiršinaitė, Lietuvos bibliotekininkė, kraštotyrininkė, pedagogė.
1963 m. – Loreta Graužinienė Šniokaitė, auditorė, Lietuvos politinė bei visuomenės veikėja.
1964 m. – Eglė Mėlinauskienė, lietuvių fotomenininkė.
1981 m. – Inga Jankauskaitė, Lietuvos aktorė, laidų vedėja.
1984 m. – Tadas Labukas, Lietuvos futbolininkas.


=== Mirtys ===
1682 m. – Danielius Butvilas, poetas, mokyklinių dramų autorius (g. 1612 m.).
1919 m. – Antanas Vivulskis, lietuvių ir lenkų architektas ir skulptorius kūręs dabartinės Lietuvos ir Lenkijos teritorijoje (g. 1877 m.).
1935 m. – Povilas Čechavičius, Lietuvos inžinierius hidrotechnikas, inžinerijos daktaras (g. 1858 m.).
1945 m. – Morta Zauniūtė, Mažosios Lietuvos kultūros ir spaudos darbuotoja (g. 1875 m.).
1951 m. – Mikas Posingis, gamtininkas mėgėjas, vienas pirmųjų paukščių žieduotųjų Lietuvoje (g. 1887 m.).
1989 m. – Antanas Kučas, Lietuvos dailininkas grafikas, profesorius (g. 1909 m.).
2001 m. – Vytautas Daugudis, Lietuvos archeologas (g. 1929 m.).
2004 m. – Antanas Gaičiūnas, prieškario Lietuvos cirko artistas (g. 1916 m.).
2005 m. – Laurynas Algimantas Skūpas, Lietuvos kalbininkas romanistas, esperantininkas (g. 1937 m.).
2008 m. – Petras Zablockis, Lietuvos ir Panevėžio rajono politinis bei visuomenės veikėjas (g. 1947 m.).
2009 m. – Juozas Šliažas, lengvaatletis, lengvosios atletikos propaguotojas, sporto pedagogas, profesorius, sporto organizatorius, vienas iš Lietuvos tautinio olimpinio komiteto atkūrėjų (g. 1925 m.).


== Šią dieną pasaulyje ==


=== Įvykiai ===
49 m. pr. m. e. – Julijaus Cezario vadovaujama kariuomenė peržengė Rubikono upelį, faktiškai pradėdama pilietinį karą;
1645 – už išdavystę galva nukirsta Viljamui Laudui (William Laud) – Kenterberio arkivyskupui, viso pasaulio anglikonų vadovui;
1839 – pirmą kartą iš Indijos į Angliją atgabenta arbata;
1863 – Londone tarp Padingtono ir Faringdono pradėjo veikti pirmoji požeminio metropoliteno linija;
1912 – Niujorke debiutavo pirmasis pasaulyje laivas ant oro pagalvės;
1920 – įsigaliojo Versalio taikos sutartis, užbaigusi Pirmąjį pasaulinį karą;
1920 – pradėjo veikti Tautų Sąjunga – dabartinės JTO pirmtakė;
1934 – už tariamą Reichstago padegimą Vokietijoje mirties bausmė įvykdyta Marinui van der Lubei (Marinus van der Lubbe);
1946 – Londone prasidėjus pirmajam Generalinės asamblėjos posėdžiui Jungtinių Tautų Organizacija (JTO) oficialiai pakeitė Tautų Sąjungą;
1984 – 50 žmonių žuvo, kai Bulgarijai priklausantis „Tu-134“ nukrito ir sudužo netoli Sofijos oro uosto;
1990 – Kinija atšaukė karo stovį, įvestą po 1989 metų birželio mėnesio neramumų Tiananmenio aikštėje;
1994 – JAV prezidentas Bilas Klintonas (Bill Clinton) Kijeve paskelbė apie susitarimą, pagal kurį Ukraina atsisakys savo trečio pagal dydį pasaulyje branduolinio arsenalo;
2002 – buvusi Bosnijos serbų prezidentė Biljana Plavsič savanoriškai pasidavė JT karo nusikaltimų buvusioje Jugoslavijoje tribunolui;
2003 – Šiaurės Korėja pasitraukė iš Branduolinio ginklo neplatinimo sutarties, apkaltinusi JAV mėginant pakeisti jos politinę santvarką;
2004 – JAV oficialiai paskelbė, kad gruodžio 13 dieną sulaikytas buvęs Irako prezidentas Sadamas Huseinas (Saddam Hussein) yra laikomas kalėjime kaip karo nusikaltėlis.


=== Gimimo dienos ===
1769 m. – Mišelis Nėjus, kunigaikštis de Elchingeno, taip pat prancūzų karys, vėliau maršalas (m. 1815 m.).
1880 m. – Manuelis Asanja Diasas, 2-asis ir paskutinis Antrosios Ispanijos respublikos prezidentas, taip pat buvo ir Ispanijos ministras pirmininkas nuo 1931 m. birželio iki 1933 m. rugsėjo. Šalies prezidentu išbuvo 8 metus (1931–1939). Buvo paskutinis prezidentas iki Ispanijos pilietinio karo, kurį pralaimėjo ir Ispanijoje įsivyravo Francisko Franko diktatūra.
1904 m. – Ray Bolger, amerikiečių aktorius, dainininkas, šokėjas (m. 1987 m.).
1911 m. – Nikolajus Breikšas, latvių tapytojas (m. 1972 m.).
1913 m. – Gustavas Husakas, Čekoslovakijos politinis veikėjas. Po sovietų invazijos 1968 metais jis komunistų partijos vadovo pareigose pakeitė Aleksandrą Dubčeką, o nuo 1975 iki 1987 metų buvo Čekoslovakijos prezidentu (m. 1991 m.).
1916 m. – Sune Karl Bergström, 1982 m. Nobelio fiziologijos ir medicinos premijos laureatas (m. 2004 m.).
1921 m. – Anatolijus Konevas, Rusijos krepšininkas, rungtyniavęs Maskvos „Dinamo“ ir Maskvos CSKA klubuose bei TSRS rinktinėje (m. 1965 m.).
1934 m. – Leonidas Kravčiukas, pirmasis Ukrainos prezidentas, atgavus Nepriklausomybę po TSRS žlugimo (m. 2022 m.).
1935 m. – Ronis Hokinsas, amerikiečių muzikantas.
1938 m. – Donald Ervin Knuth, JAV informatikas.
1943 m. – Joseph C. „Didysis Joey“ Massino, spaudos pakrikštytas „Paskutiniuoju Donu“, buvo Bonanno mafijos šeimos bosas. 2004 metais jis buvo nuteistas už reketą, septynias žmogžudystes ir daug kitų nusikaltimų.
1945 m. – Roderick David Stewart, škotiškas rokeris, grupių The Jeff Beck Group ir The Faces narys prieš pradėdamas solinę karjerą.
1971 m. – Tėnsas Jordanas, Pietų Afrikos dainininkas ir dainų autorius (m. 2021 m.).
1980 m.:
Janelle Marie Pierzina, amerikiečių realybės šou žvaigždė.
Nelson Rafael Cuevas Amarilla, Paragvajaus futbolininkas, puolėjas. Buvęs Paragvajaus rinktinės žaidėjas.
1984 m. – Marounas Čamakas, futbolininkas, Maroko rinktinės ir Londono Arsenalo puolėjas.
1985 m. – Mehrzadas Madanči, futbolininkas, Irano rinktinės ir Teherano klubo „Steel Azin“ kairysis saugas.


=== Mirtys ===
976 m. – Jonas I Cimiskis, 969–976 m. Bizantijos imperatorius (g. 925 m.).
1276 m. – Palaimintasis Grigalius X, Romos katalikų bažnyčios popiežius nuo 1271 m. gruodžio 1 d. iki mirties, konsekruotas 1272 m. kovo 27 d. Nuo 1713 m. palaimintasis (g. 1210 m.).
1778 m. – Karlas Linėjus, XVIII amžiaus švedų gamtininkas, mokslinės sistematikos kūrėjas (g. 1707 m.).
1862 m. – Samuel Colt, amerikiečių išradėjas (g. 1814 m.).
1949 m. – Erichas fon Drigalskis, vokiečių keliautojas, geografas ir geofizikas (g. 1865 m.).
1961 m. – Samuelis Dašielis Hametas, JAV detektyvų autorius. Jis parašė garsųjį romaną „Maltos sakalas“ (g. 1894 m.).
1970 m. – Pavelas Beliajevas, sovietų kosmonautas, nusipelnęs sporto meistras (g. 1925 m.).
1971 m. – Koko Šanel, prancūzų modeliuotoja, išgarsėjusi trumpa čarlstono laikų suknele 1926 m. („maža juoda suknelė“) (g. 1883 m.).
1980 m. – George Meany, amerikiečių darbininkų lyderis (g. 1894 m.).
1997 m. – Alexander Robertus Todd, 1957 m. Nobelio chemijos premijos laureatas (g. 1907 m.).
2016 m. – David Bowie, anglų dainininkas (neoperinis baritonas), muzikantas, aktorius, menininkas, įrašų prodiuseris ir aranžuotojas (g. 1947 m.).
2023 m. – Konstantinas II, Graikijos karalius, valdęs 1964–1974 m. (g. 1940 m.).


== Šaltiniai ==
Istorijos dūžiai pagal VLE iš lrytas.lt. Archyvuota kopija 2022-01-10 iš Wayback Machine projekto.


== Išnašos ==