revision: 6725101
title: "P\u0117nemiund\u0117"
url: https://lt.wikipedia.org/wiki/P%C4%97nemiund%C4%97


---

Pėnemiundė (vok. Peenemünde) – kaimas su uostu Vokietijoje, išsidėstęs Baltijos jūros pakrantėje esančios Uznamo salos šiaurės vakarinėje dalyje, labiausiai į vakarus nutolęs nerijos taškas. Netoliese yra oro uostas.


== Istorija ==
Antrojo pasaulinio karo metu čia buvo įkurtas poligonas, kuriame gamintos V-2 raketos, vėliau produkcija perkelta į Nordhauseną. Kaimo prieplauka naudojosi laivai, kurie Baltijos jūroje surinkinėdavo V-2 nuolaužas. 1945 m. gegužės 5 d. visa sala buvo užimta Sąjungininkų. Dujų fabriko, kuriame buvo gaminamas suskystintas deguonis, griuvėsiai yra išlikę lig šiol šalia įvažiavimo į Pėnemiundę.
Po karo gyvenvietės uoste buvo įkurta sovietų karinė jūrų bazė, 1952 m. perduota Rytų Vokietijos ginkluotosioms pajėgoms. Iš pradžių uosto infrastruktūra naudojosi Rytų Vokietijos vandens policija (seepolizei). 1956 m. gruodžio 1 d. Pėnemiundėje įkurta Rytų Vokietijos laivyno pirmosios flotilės būstinė.
1992 m. atidarytas Pėnemiundės istorinis ir technikos informacinis centras, Antrojo pasaulinio karo muziejus, kuriame saugomas Europos pramonės paveldas bei teritorija apie jėgainę, kurioje eksponuojamos V-1 ir V-2 raketos.

		
		


== Išnašos ==