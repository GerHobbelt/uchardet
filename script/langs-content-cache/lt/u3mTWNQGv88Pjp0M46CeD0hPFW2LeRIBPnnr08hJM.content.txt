revision: 6902854
title: "Radvili\u0161kio Vai\u017Eganto pagrindin\u0117 mokykla"
url: https://lt.wikipedia.org/wiki/Radvili%C5%A1kio_Vai%C5%BEganto_progimnazija


---

Radviliškio Vaižganto progimnazija – dieninė, savarankiško mokymosi bendrojo lavinimo mokykla Radviliškyje, Vaižganto g. 29, vykdanti priešmokyklinio, pradinio, pagrindinio ir papildomo ugdymo programas lietuvių kalba. Įstaigos kodas 195220684. Steigėjas Radviliškio rajono savivaldybės taryba. 


== Istorija ==
1973 m. įsteigta nauja mokykla Radviliškyje - 3-oji vidurinė mokykla. 1993 m. mokyklai suteiktas Vaižganto vardas, pradėtos steigti gimnazinės klasės. 1996 m. Vaižganto vidurinei mokyklai suteiktas gimnazijos statusas. 1997 rugsėjo 1 d. Radviliškyje viename pastate Vaižganto gatvėje Nr. 29 veikė jau dvi ugdymo įstaigos: Vaižganto vidurinė mokykla ir Vaižganto gimnazija.
2001 m. veikė Vaižganto pagrindinė mokykla su 1-10 klasėmis. Nuo 2003 m. pradėtas priešmokyklinis ugdymas. 2005 m. atsisakyta komplektuoti devintą klasę, išliko 10 klasė.
2006 m. Vaižganto pagrindinėje mokykloje buvo vykdomos šios veiklos rūšys: priešmokyklinio amžiaus vaikų ugdymas, pradinis ugdymas (1-4 kl.), pagrindinis ugdymas, I pakopa (5-8 kl.).
Radviliškio rajono savivaldybės tarybos sprendimu dėl Radviliškio Vaižganto pagrindinės mokyklos tipo keitimo ir Radviliškio Vaižganto progimnazijos nuostatų tvirtinimo, nuo 2012 m.  mokykla pavadinta Radviliškio Vaižganto progimnazija. 2017 m. progimnazijoje pradėjo veikti ilgosios (10,5 val.) priešmokyklinio ugdymo grupės.
2018 m. rugsėjo 1 d. persikėlus vyresniesiems mokiniams į Lizdeikos gimnaziją, pastate liko viena ugdymo įstaiga - Radviliškio Vaižganto progimnazija, kurioje mokėsi apie 500 mokinių.


== Kosminio modeliavimo muziejus ==
Vaižganto progimnazijos patalpose veikia privačia iniciatyva įkurtas vienintelis Lietuvoje  kosminių raketų modelių muziejus, oficialiai atidarytas 2017 m. gegužės 27 d. Muziejus įsikūręs viename iš mokyklos kabinetų, jame eksponuojami ilgamečio fizikos mokytojo eksperto Viktoro Karmono ugdytinių pasiekimai Lietuvos, Europos ir pasaulio čempionatuose, raketų modeliai, diplomai, taurės, medaliai.  V. Kar­mo­nas rinko eksponatus per savo  46-erius va­do­va­vi­mo mokyklos kos­mi­nio mo­de­lia­vi­mo bū­re­liui me­tus (iki 2013 m.).


== Direktoriai ==
1987–1990 m. Vytautas Simelis
Nijolė Krušienė


== Šaltiniai ==


== Nuorodos ==
Mokyklos svetainė