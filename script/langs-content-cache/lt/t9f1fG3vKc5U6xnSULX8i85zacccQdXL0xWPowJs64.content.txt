revision: 5899752
title: "Banovc\u0117 prie Bebravo"
url: https://lt.wikipedia.org/wiki/Banovc%C4%97_prie_Bebravo


---

Banovcė prie Bebravo (svk. Bánovce nad Bebravou, vok. Banowitz, veng. Bán) – miestas Slovakijoje, Trenčyno krašte, Banovcės prie Bebravo apygardos administracinis centras. 18 823 gyventojai (2015 m. duomenys). Įsikūręs Dunojaus kalvų šiauriniame pakraštyje, Stražavo kalnų papėdėje, prie Radišos ir Bebravo upių santakos. Nutolęs 25 km nuo Prievidzos, 30 km nuo Trenčyno ir 50 km nuo Nitros.


== Istorija ==
Vietovėje žmonių gyventa nuo bronzos amžiaus. 1232 m. paminėtas kaip villa Ben. 1376 m. suteiktos laisvojo karališkojo miestelio privilegijos. Viduramžiuose buvo svarbus prekybos centras batsiuviams, dailidėms, kalviams, mėsininkams, audėjams ir kt. XVII a. atidaryta pirmoji pradinė mokykla. Po Antrojo pasaulinio karo sukurta automobilių, baldų ir tekstilės pramonė.