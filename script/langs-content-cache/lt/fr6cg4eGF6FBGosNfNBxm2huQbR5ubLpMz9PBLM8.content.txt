revision: 6354858
title: Anglijos futbolo klubas
url: https://lt.wikipedia.org/wiki/Anglijos_futbolo_sistema


---

Anglijos futbolo pagrindinė kontroliuojanti institucija – Futbolo Asociacija, kurios nariais yra visi profesionalūs Anglijos klubai ir didžioji dalis pusiau profesionalių bei mėgėjų klubų.


== Lygos ==
Aukščiausioji lygų pakopa – 20 klubų Premier lyga, įkurta 1992 metais, kai 20 stipriausių Anglijos klubų dėl finansinių sumetimų atsiskyrė nuo Futbolo lygos. Stipriausios 5-7 Premier lygos komandos atstovauja Angliją Europinėse klubų varžybose, o 3 paskutines vietas užėmusios komandos iškrenta į aukščiausią Futbolo lygos divizioną.
Anglijos Futbolo lyga įkurta seniausiai pasaulyje – 1888 metais, nuo to laiko susikūrė daug įvairių lygų, kurias XX-XXI amžių sandūroje mėginta sujungti į vientisą struktūrą piramidės principu. Futbolo lyga sudaryta iš 3 divizionų po 24 komandas – Futbolo lygos čempionato, Pirmosios futbolo lygos ir Antrosios futbolo lygos.
Žemiau futbolo lygos yra Nacionalinė lygų sistema, sudaryta iš 7 divizionų. Stipriausiame National League divizione žaidžia 24 profesionalūs bei pusiau profesionalūs klubai. Žemesni divizionai sudaryti is 95 regioninių lygų, jose viso dalyvauja virš 1 600 klubų.
Mėgėjų klubai žaidžia susibūrę į asociacijas, iš kurių didžiausia yra Amateur Football Association.
Stipriausių klubų antrosios komandos žaidžia rezervų lygose – FA Premier Reserve League bei žemiau esančiose Central League ir Football Combination. Dalis antrųjų komandų žaidžia žemesnėse lygose.


== Taurių varžybos ==
Pagrindinės taurių varžybos – FA taurė, organizuojama nuo 1872 metų, bei Lygos taurė. FA taurės laimėtojas prieš kitą sezoną žaidžia su Premier lygos laimėtoju vieneriose FA Community Shield rungtynėse.
Kitos organizuojamos taurių varžybos – Futbolo lygos trofėjus (varžosi Futbolo lygos komandos), FA trofėjus (varžosi trijų Nacionalinės lygų sistemos divizionų komandos), FA Vase (varžosi žemesnių Nacionalinės lygų sistemos divizionų komandos), FA National League System Cup, FA Sunday Cup.


== Klubai ==
Anglijos futbolo sistemoje žaidžiantys klubai dalyvauja šiuose turnyruose:

tarptautiniai:
UEFA čempionų lyga
UEFA Europos lyga
vietiniai:
Anglijos futbolo čempionatas
Anglijos futbolo taurė
Anglijos futbolo lygos taurė


== UEFA turnyrų dalyviai ==


== Išnašos ==


== Nuorodos ==
Federacijos svetainė
Anglijos futbolo archyvas Archyvuota kopija 2008-09-13 iš Wayback Machine projekto.