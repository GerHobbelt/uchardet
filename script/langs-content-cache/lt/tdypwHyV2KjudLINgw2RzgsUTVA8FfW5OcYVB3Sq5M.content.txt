revision: 6877673
title: "2010 m. \u017Eiemos olimpini\u0173 \u017Eaidyni\u0173 medali\u0173 lentel\u0117"
url: https://lt.wikipedia.org/wiki/2010_m._%C5%BEiemos_olimpin%C4%97s_%C5%BEaidyn%C4%97s


---

XXI žiemos olimpinės žaidynės vyko 2010 m. vasario 12–28 d. Vankuveryje. Tai antros žiemos olimpinės žaidynės, rengtos Kanadoje. Žaidynėse dalyvavo 82 šalys. Kolumbija, Juodkalnija, Pakistanas, Peru, Serbija, Gana ir Kaimanų salos dalyvavo pirmą kartą.


== Teisė surengti žaidynes ==
Vankuveris laimėjo teisę rengti žiemos olimpines žaidynes Tarptautinio olimpinio komiteto balsavimo metu 2003 m. liepos 2 dieną Prahoje. Į finalinį balsavimą pateko trys miestai – Vankuveris, Pjongčangas (Pietų Korėja) ir Zalcburgas (Austrija). Po pirmojo balsavimo turo daugiausiai balsų surinko Pietų Korėjos miestas, o iš tolimesnės kovos pasitraukė Zalcburgas. Antrame balsavimo ture dauguma Zalcburgo balsų atiteko Vankuveriui ir šis miestas trijų balsų persvara laimėjo teisę rengti 2010 m. žiemos olimpines žaidynes.


== Deglo nešimas ==
Olimpinė ugnis uždegta 2009 m. spalio 22 d. Olimpijoje. Deglas buvo nešamas per Kanados teritoriją iki Vankuverio 106 dienas, apie 45 000 kilometrus. Tai ilgiausia distancija, kurią vienoje šalyje įveikė olimpinė ugnis. Olimpinį deglą nešė apie 12 000 kanadiečių.


== Olimpiados talismanai ==
Olimpinių ir parolimpinių žaidynių talismanai buvo pristatyti 2007 m. lapkričio 27 d.
Miga – mitinis jūrų lokys – pusiau orka, pusiau Kermodo juodasis lokys.
Quatchi – sniego žmogus. Jis yra kilęs iš paslaptingų Kanados miškų ir svajoja tapti ledo ritulio vartininku.
Sumi – gyvūnas, kuris turi mitinio žaibo paukščio sparnus, juodojo lokio kojas ir dėvi orkos peleko kepurę.
Mukmuk – Vankuverio salyno švilpikas. Tai yra neoficialus olimpiados talismanas, o artimas lydintysis. 2008 m. gruodį jis prisijungė prie olimpinės šeimos kaip pliušinis žaislas.Miga ir Quatchi yra olimpinių žaidynių talismanai, o Sumi – parolimpinių.


== Varžybų kalendorius ==


== Sporto šakos ==
Olimpinėse žaidynėse varžybos vyko 15-oje sporto šakų. 8 iš jų vyko ant ledo, 3 sporto šakos priklauso kalnų slidinėjimo ir snieglenčių kategorijai, 4 – slidinėjimo sporto šakos.
Vankuverio žiemos olimpinės žaidynėse pirmąkart tiek vyrai, tiek moterys ledo ritulio rungtyje žaidė sumažintoje NHL standartų (61 m × 26 m) aikštėje, vietoj tarptautinių standartų (61 m × 30 m) aikštės. Visos rungtynės buvo žaidžiamos General Motors Place arenoje, kurioje žaidžia NHL Vankuverio „Canucks“ ledo ritulio komanda.


== Dalyviai ==

Žaidynėse dalyvavo 82 šalys, Kolumbija, Juodkalnija, Pakistanas, Peru, Serbija, Gana ir Kaimanų salos dalyvavo pirmą kartą. Jamaika, Meksika, Marokas žiemos olimpiadoje dalyvaus po pertraukos. Du Liuksemburgo sportininkai turėjo teisę dalyvauti žaidynėse, bet dėl skirtingų priežasčių abu nepasirodė.


== Incidentai ==


=== Nodar Kumaritashvili mirtis ===
Vasario 12 d. Gruzijos rogutininkas Nodar Kumaritashvili olimpinės treniruotės metu, likus valandai iki žaidynių atidarymo ceremonijos, tragiškai žuvo. Lėkdamas 143 km/h greičiu sportininkas išvažiavo iš trasos ir rėžėsi į trasos sienelę. Tai pirmoji mirtis žiemos olimpinių žaidynių istorijoje.
Po incidento treniruotės buvo sustabdytos, o varžybos vyko šiek tiek pakeistoje, sutrumpintoje trasoje.
Atidarymo ceremonijos metu Gruzijos delegacija ryšėjo juodus šalikus ir nešė nuleistą vėliavą. Sportininkas buvo pagerbtas tylos minute.


=== Kiti incidentai ===
Vasario 16 d. olimpinėms žaidynėms skirtame koncerte griuvus prie scenos esančiai užtvarai buvo sužeista 20 žmonių.
Vasario 17 d. dviviečių rogučių treniruotėje susižeidė Australijos sportininkas D. Charvi ir buvo nugabentas į ligoninę.
Vasario 17 d. moterų kalnų slidinėjimo rungtyje kelios sportininkės patyrė stiprias griūtis. Rumunė E. Miklos stipriai susitrenkė kelį ir pasitraukė iš olimpinės kovos. Stiprią avariją patyrė ir viena rungties lyderių švedė A. Paerson, tačiau rimtų sužeidimų išvengė.
Vasario 17 d. moterų slidinėjimo sprinto rungtyje per treniruotę iš trasos išslydo ir į griovį įkrito viena lyderių slovėnė P. Majdic. Nepaisant kenčiamų skausmų ji sugebėjo patekti į finalą ir pelnyti bronzos medalį. Po finišo ji nebegalėjo paeiti savo jėgomis ir buvo išnešta trasos medikų. Vėliau išaiškėjo, kad jai lūžo keli šonkauliai. 


== Lietuvių pasiekti rezultatai ==
Lietuvai atstovavo 6 sportininkai trijose sporto rungtyse – slidinėjime, biatlone ir kalnų slidinėjime.


=== Biatlonas ===
Pirmoji iš lietuvių startavo Diana Rasimovičiūtė. Ji dalyvavo biatlono 7,5 km sprinto rungtyje. Po pirmosios šuvių serijos ji buvo 51-ma, suklydusi vieną kartą, o po antrosios – 29-ta, taip pat suklydusi vieną kartą. Bendroje įskaitoje lietuvė liko 25-ta. 10 km persekiojimo lenktynėse lietuvė startavo 25-ta, tačiau šaudydama stovint ji suklydo net penkis kartus ir ją aplenkė devynios konkurentės – lietuvė finišavo 34-oje vietoje.

Moterų 7,5 km sprintasMoterų 10 km persekiojimo lenktynėsMoterų 15 km individualios lenktynės


=== Slidinėjimas ===
Moterų 10 km slidinėjime startavo Irina Terentjeva. Trasą ji įveikė per 28:52:2 ir iš 78 dalyvavusių slidininkių liko 64.

Moterų 10 km slidinėjimasVyrų 15 km slidinėjimasMoterų 1.4 km slidinėjimo sprintasVyrų 1.6 km slidinėjimo sprintasVyrų komandinis slidinėjimo sprintas


=== Kalnų slidinėjimas ===

Vyrų didžiojo slalomo nusileidimasVyrų slalomo nusileidimas


== Medalių lentelė ==
Pirmą kartą olimpinių žaidynių istorijoje medalių lentelės viršuje atsirado Kanada. Žaidynių šeimininkė surinko 14 aukso, 7 sidabro ir 5 bronzos medalius. Pagal aukso medalių skaičių Kanada taip pat yra rekordininkė olimpinių žaidynių istorijoje.


== Šaltiniai ==


== Literatūra ==
Vankuverio akvarelės (sud. Remigijus Kazilionis, Rita Stankevičiūtė). – Vilnius: Lietuvos rytas, 2011. – 100 p.: iliustr. – ISBN 978-9986-448-30-3


== Nuorodos ==
Oficiali svetainė Archyvuota kopija 2010-02-28 iš Wayback Machine projekto.