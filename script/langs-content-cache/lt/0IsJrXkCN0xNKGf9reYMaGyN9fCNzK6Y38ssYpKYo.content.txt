revision: 6835813
title: Vikonda
url: https://lt.wikipedia.org/wiki/Jolanta_Bla%C5%BEyt%C4%97


---

Jolanta Blažytė (g. 1965 m. gegužės 1 d. Kaune) – vadybininkė, prekybos ir gamybos koncerno UAB „Vikonda“ valdybos pirmininkė, bendraturtė, komercijos vadovė, viena turtingiausių moterų Lietuvoje, turtas vertinamas 65 mln. €.


== Biografija ==
Tėvas – statybos inžinierius. Mama sovietmečiu vadovavo vienam Kauno restoranui.
Po vidurinės mokyklos baigė statybos inžinerijos studijas Kauno politechnikos institute. Studentų praktikos metu dirbo tuometiniame Leningrade (Rusija).
Dirbti pradėjo būdama 23-ejų metų, inžinerinio pobūdžio darbą „Kauno dujotiekio statyboje", kur ir susipažino su būsimu vyru, verslo partneriu ir koncerno „Vikonda" bendraturčiu Viktoru Uspaskichu. Vėliau tapo „Vikondos“ komercijos direktore.
Rusijos invazijos į Ukrainą metu svarstė, kad Ukraina turėtų pripažinti Donetsko ir Luhansko liaudies respublikas ir jų autonomiją bei išsižadėti pretenzijų į Krymą tam, kad „skerdynės greičiau baigtųsi“. Komunikacijos specialistai tai vadina Rusijos propagandos platinimu, „tipiniu triuku apkaltinant auką“.1991–2017 m. buvo susituokusi su V. Uspaskichu. Dukros Laura ir Justė. Gyvena ir dirba Kėdainiuose.


== Šaltiniai ==