revision: 6495537
title: "Petras Kiaul\u0117nas"
url: https://lt.wikipedia.org/wiki/Petras_Kiaul%C4%97nas


---

Petras Kiaulėnas (1909 m. sausio 10 d. Naniškiai, Pandėlio valsčius – 1955 m. rugpjūčio 15 d. Niujorkas) – Lietuvos tapytojas, architektas.


== Biografija ==
1928–1934 m. Kauno meno mokykloje ir 1934–1937 m. Romos dailės akademijoje studijavo tapybą, 1937–1942 m. Paryžiaus dekoratyvinės dailės mokykloje ir 1938–1940 m. Paryžiaus universiteto Miestų planavimo institute – architektūrą.
1946 m. išvyko į JAV, nuo 1952 m. gyveno Niujorke.


== Kūryba ==
Nutapė peizažų („Vasara parke“ 1953 m., „Saulėlydis“ 1954 m.), natiurmortų („Granatai“ 1951 m., „Gėlė, citrinos ir figūrėlė“ 1955 m.), portretų („Ponios B. portretas“ 1954 m., Dailininko A. Varno portretas 1955 m.), figūrinių kompozicijų („Besiilsinčios šokėjos“ 1947 m.). Tapybos kūriniai vaiskaus kolorito, supaprastintos formos, ryški impresionizmo įtaka.
Kartu su žmona architekte Vasia Kiaulėniene parengė gyvenamųjų namų, vilų, sakralinių pastatų projektų (Sandam House Riverside, Voulis House Clearwater Beache, Floridos valstija, abu 1947 m.).
Svarbiausios parodos: Paryžiuje (1943 m., 1944 m., 1946 m., 1957 m.), Čikagoje (1985 m.), Vilniuje (1993 m.). Kūrinių turi Lietuvos dailės muziejus. Nuo 1973 m. Farmingvilyje (Niujorko valstija, JAV) veikia Petro Kiaulėno muziejus.


== Šaltiniai ==


== Bibliografija ==
Maurice Scherer. Petras Kiaulėnas. Paris, 1946
Scherer, Maurice. Petras Kiaulėnas. Patria, Tübingen, 1948
Brown, Gordon. Petras Kiaulenas. [S. L.]: B. A. Thrania, 1958


== Nuorodos ==
Pranas Lapė. Petras Kiaul4nas (1909 - 1955)
Maurice Scherer. Petras Kiaulėnas
Vidmantas Jažauskas. Petras Kiaulėnas - didis neatrastasis mūsų kraštietis[neveikianti nuoroda]