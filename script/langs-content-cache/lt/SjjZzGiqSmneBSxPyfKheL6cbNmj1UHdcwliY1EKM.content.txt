revision: 5119593
title: "Juozas Gecevi\u010Dius (1930)"
url: https://lt.wikipedia.org/wiki/Juozas_Gecevi%C4%8Dius_(1930)


---

Juozas Gecevičius (g. 1930 m. gegužės 7 d. Vytautiškėse, Marijampolės apskr.) – Lietuvos tapytojas, grafikas, keramikas.


== Biografija ==
Mokėsi Krosnos progimnazijoje. 1962 m. baigė Valstybinį dailės institutą. Dėstė Vilniaus aukštesniojoje pedagogikos mokykloje, ilgametis Vilniaus Justino Vienožinskio dailės mokyklos direktoriaus pavaduotojas ugdymui.


== Kūryba ==
Nuo 1962 m. dalyvauja parodose su keramikos, akvarelės ir grafikos darbais. Lietuvos dailininkų sąjungos narys, Vilniaus akvarelininkų grupės narys, Lietuvos dailės ugdytojų draugijos narys.
Lietuvos gamtos metraštininkas, savo kūriniuose vaizduojantis piliakalnius, upes ir upelius, vienkiemių ramybę ir kaimo žmogaus dvasinį grožį. Jaunystėje, dar studijuodamas Dailės institute, pėsčiomis išvaikščiojo Lietuvą, vėliau ne kartą keliavo po Žemaitiją piešdamas ir fotografijose užfiksuodamas gamtos paminklus, mažąją architektūrą – tik žemaičiams būdingas koplytėles.


== Šaltiniai ==