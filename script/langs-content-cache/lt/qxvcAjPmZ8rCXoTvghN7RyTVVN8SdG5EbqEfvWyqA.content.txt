revision: 6885600
title: Vytauto pulkas
url: https://lt.wikipedia.org/wiki/Tre%C4%8Diasis_p%C4%97stinink%C5%B3_Lietuvos_Did%C5%BEiojo_Kunigaik%C5%A1%C4%8Dio_Vytauto_pulkas


---

Trečiasis pėstininkų Lietuvos Didžiojo Kunigaikščio Vytauto pulkas – Lietuvos kariuomenės karinis dalinys, veikęs 1919–1926 m. ir 1935–1940 m.


== Istorija ==
Pulką 1919 m. gegužės 4 d. Raseiniuose organizavo 1-osios brigados vadas karininkas Pranas Liatukas Šiaulių bataliono pagrindu. Nuo rugpjūčio pulkas dalyvavo kovose su bolševikais Dauguvos fronte, prie Daugpilio. 1920 m. vasario 26 d. pulkui suteiktas Didžiojo Lietuvos kunigaikščio Vytauto vardas.
1920 m. pulkas gynė nuo lenkų Lietuvos žemes prie Suvalkų, Kalvarijos, pasižymėjo mūšiuose prie Varėnos, Lentvario, Vievio, Rykantų po to saugojo demarkacijos liniją Vievis – Dubingiai – Zarasai.
1926 m. rugpjūčio 31 d. pulkas buvo išformuotas, bet 1935 m. vėl suformuotas. Pulko štabas buvo Kėdainiuose, o daliniai stovėjo Raseiniuose ir Seredžiuje.TSRS okupavus Lietuvą, 1940 m. rugsėjo 1 d. pulkas buvo išskaidytas, didžioji jo dalis įėjo į Raudonosios armijos 259-ojo šaulių pulko sudėtį.


== Pulko vadai ==
1919 m. karininkas Pranas Liatukas
1919 m. karininkas Ignas Musteikis
1920 m. majoras Jonas Gricius
1922–1924 m. majoras Aleksandras Jakaitis
1925–1926 m. pulkininkas Vincas Šaudzis
1935–1939 m. Generalinio štabo pulkininkas Viktoras Giedrys
1939–1940 m. pulkininkas Petras Genys


== Šaltiniai ==

III pėstininkų Lietuvos Didžiojo Kunigaikščio Vytauto pulkas