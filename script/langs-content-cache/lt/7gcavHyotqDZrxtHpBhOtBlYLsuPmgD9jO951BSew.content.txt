revision: 6990554
title: Cristiano Ronaldo
url: https://lt.wikipedia.org/wiki/Cristiano_Ronaldo


---

Krištianas Ronaldas dos Santošas Aveiras (port. Cristiano Ronaldo dos Santos Aveiro; g. 1985 m. vasario 5 d. Funšalyje, Portugalijoje) – profesionalus portugalų futbolininkas, žaidžiantis krašto puolėjo pozicijoje, Portugalijos vyrų futbolo rinktinės kapitonas, nuo 2022 m. Al-Nassr FC klubo žaidėjas. Jis taip pat yra visų laikų rezultatyviausias Portugalijos žaidėjas.


== Biografija ==


=== Sporting Lisboa ===
Kristianas Ronaldas gimė Madeiros salų Funšalio mieste, kur ir pradėjo savo futbolo karjerą prieš išvykdamas į „Sporting Lisboa“. Portugalijos aukščiausioje lygoje (SuperLiga) „Sporting“ ekipos gretose Ronaldas debiutavo 2002 m. rugsėjį būdamas vos septyniolikos.
Krištianas Ronaldas susilaukė didelio dėmesio – taip pat ir „Manchester United“ žaidėjų – draugiškose priešsezoninėse rungtynėse, kurios buvo skirtos naujojo „Sporting“ stadiono atidarymui. Tose rungtynėse jis įmušė įvartį.


=== Manchester United ===
Krištianas Ronaldas, aštuoniolikmetis, tegalintis pasigirti 25 starto sudėtyje pradėtomis rungtynėmis Portugalijos aukščiausioje lygoje (SuperLiga), buvo perleistas už 12,24 mln svarų sterlingų Anglijos „Manchester United“ klubui.
2008 m. su Manchester United tapo UEFA Čempionų lygos nugalėtoju.


=== Real Madrid CF ===
2009 m. už 80 milijonų svarų sterlingų (arba 94 mln. eurų) sumą perėjo į Madrido „Real“ klubą ir tapo brangiausiu futbolininku pasaulio istorijoje. Jis tapo visų laikų rezultatyviausiu (per sezoną) Madrido klubo žaidėju ir pagerino La Liga rezultatyvumo rekordą (40 įvarčių per sezoną).


=== Juventus FC ===
2018 m. Krištianas Ronaldas perėjo į „Juventus“ už 100 milijonų eurų sumą.Savo pirmąjį įvartį Italijoje puolėjas pelnė ketvirtose Serie A rungtynėse su „Sassuolo“. Šiose rungtynėse portugalas pelnė 2 įvarčius ir savo karjeroje pasiekė 400 įvarčių klubuose ribą.2018 m. gruodžio 1 d. portugalas pelnė 10-ąjį įvartį Serie A lygoje ir tapo pirmuoju „Juventus“ žaidėju nuo 1957 m., kuris per pirmas 14 rungtynių pelnė 10 įvarčių.2020 m. vasario 22 d. portugalas pakartojo Serie A rekordą, įmušdamas įvarčius 11 rungtynių iš eilės. Šiuo rekordu jis dalinasi su Gabriel Batistuta ir Fabio Quagliarella. Tuo pačiu šios rungtynės K. Ronaldui buvo 1000-tosios klubinėje karjeroje.


=== Manchester United ===
2021 m. rugpjūčio 27 d. portugalas sugrįžo į „Manchester United“ komandą. 2022 m. lapkričio 22 d., netrukus po kontroversiško interviu, per kurį K. Ronaldas kritikavo klubą ir tvirtino nejaučiąs jokios pagarbos vyriausiajam komandos treneriui, paskelbta, kad kontraktas abipusiu susitarimu nutraukiamas.


=== Al-Nassr ===
2022 m. gruodžio 30 d. Saudo Arabijos klubas „Al-Nassr FC“ pasirašė su žaidėju sutartį iki 2025 m. Manoma, kad žaidėjas uždirbs 200 milijonų eurų per metus – tai yra didžiausias futbolininko atlyginimas istorijoje.Oficialiose rungtynėse žaidėjas debiutavo 2023 m. sausio 22 d. ir žaidė visas 90 minučių.2023 m. vasario 9 d. rungtynėse prieš „Al-Wehda“ komandą portugalas pelnė visus 4 komandos įvarčius ir padėjo pasiekti pergalę 4-0. Pirmasis iš šių įvarčių žaidėjui buvo 500-asis karjeros klubinis įvartis.Pirmajį sezoną su „Al-Nassr FC“ klubu portugalas baigė 2 lygos vietoje.


=== Portugalijos rinktinė ===
Nacionalinėje komandoje žaidžia nuo 2003 m. rugpjūčio 20 d. Nuo to laiko jis dalyvavo visuose pasaulio ir Europos čempionatuose ir buvo Portugalijos rinktinės lyderis, o vėliau (nuo 2007 m.) ir kapitonas.
2014 m. Krištianas Ronaldas aplenkė Luišą Figo pagal sužaistų rinktinėje rungtynių skaičių bei Pauletą, kaip rezultatyviausią rinktinės žaidėją. Jis taip pat tapo pirmuoju portugalu, žaidusiu 3 pasaulio čempionatuose ir visuose įmušusiu bent po įvartį. Ypač sėkmingas Ronaldui buvo 2016 m. Europos čempionatas: jis tapo daugiausiai Europos čempionatuose sužaidusiu futbolininku, susilygino su Mišeliu Platini pagal įmuštų Europos čempionatuose įvarčių skaičių (9) ir tapo Europos čempionu. Tiesa, Ronaldas finale žaidė tik 25 minutes, kai po susidūrimo su prancūzu Dimitriu Pajė gavo traumą ir buvo priverstas palikti aikštę.
2016 m. žaidėjo garbei pavadintas Madeiros oro uostas.2019 m. rugsėjo 10 d. Vilniuje K. Ronaldas įmušė 4 įvarčius į Lietuvos rinktinės vartus XVI Europos futbolo čempionato atrankos rungtynėse. Tokiu būdu žaidėjas tapo rezultatyviausiu Europos futbolo čempionato atrankų istorijoje, su 25 įvarčiais aplenkęs Robbie Keane.2019 m. lapkričio 14 d. pelnė tris įvarčius į Lietuvos rinktinės vartus.2020 m. pradžioje portugalo „Instagram“ profilio sekėjų skaičius pasaulyje perkopė 200 milijonų ir jis tapo pirmuoju žmogumi, pasiekusiu šį rodiklį.2021 m. birželio 15 d. portugalas įmušė du įvarčius pirmose Portugalijos XVI Europos futbolo čempionato rungtynėse su Vengrija ir tapo visų laikų Europos čempionatų rezultatyviausiu žaidėju su 11 įvarčių. Taip pat K. Ronaldas tapo pirmuoju žaidėju, pelniusiu įvarčius penkiuose Europos čempionatuose iš eilės.2021 m. rugsėjo 1 d. rungtynėse su Airija portugalas įmušė 2 įvarčius ir tapo visų laikų rezultatyviausiu žaidėju su 111 įvarčių.2022 m. lapkričio 24 d. 2022 m. pasaulio čempionato rungtynėse su Gana įmušęs įvartį K. Ronaldas tapo pirmuoju vyru futbolininku, įmušusiu bent po įvartį 5 skirtinguose pasaulio čempionatuose.2022 m. pasaulio čempionato aštuntfinalio rungtynėse su Šveicarija K. Ronaldas rungtynes pradėjo ant atsarginių žaidėjų suolelio ir tai buvo pirmas kartas, kai Portugalijos rinktinė nepradėjo tarptautinių turnyrų rungtynių su K. Ronaldu starte nuo 2008 m. Europos futbolo čempionato.2023 m. kovo 23 d. XVII Europos futbolo čempionato atrankos rungtynėse su Lichtenšteinu portugalas įmušė 2 įvarčius bei už šalį sužaidė 197-tąsias rungtynes – taip tapęs šio pasiekimo rekordininku futbolo istorijoje.


== Dalyvavimas čempionatuose ==


== Laimėjimai ==
KlubiniaiPremier League: 2006–2007, 2007–2008, 2008–2009
FA Cup: 2003–2004
League Cup: 2005–2006, 2008–2009
FA Community Shield: 2007
UEFA Čempionų Lyga: 2007–2008, 2013–2014, 2015–2016, 2016–2017, 2017–2018
FIFA pasaulio klubų taurė: 2004, 2014
Copa del Rey: 2010–2011, 2013–2014
La Liga: 2011–2012, 2016–2017
Serie A nugalėtojas: 2018–2019
Italijos futbolo supertaurės laimėtojas: 2018 Portugalija2016 m. Europos futbolo čempionatas čempionas
UEFA Tautų lyga: 2018–2019 m. čempionasAsmeniniaiAuksinis batelis:2006–2007, 2007–2008, 2010–2011, 2013–2014
Ballon d'Or: 2008, 2013, 2014, 2016, 2017.
FIFA geriausias metų žaidėjas: 2016, 2017.
Premier League auksinis batelis: 2007–2008
La Liga rezultatyviausias žaidėjas: 2010–2011, 2013–14, 2014–2015
Geriausias Serie A žaidėjas: 2019


== Šaltiniai ==


== Nuorodos ==
soccerway.com
national-football-teams.com
transfermarkt.com
fussballdaten.de
worldfootball.net