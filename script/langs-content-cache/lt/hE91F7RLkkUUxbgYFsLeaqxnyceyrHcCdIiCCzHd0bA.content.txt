revision: 6358661
title: "Gaisrin\u0117"
url: https://lt.wikipedia.org/wiki/Gaisrin%C4%97


---

Gaisrinė – pastatas, skirtas gaisrinei technikai, gaisro gesinimo įrangai ir priemonėms laikyti. Gaisrinėje būna įsikūrusi priešgaisrinės gelbėjimo tarnybos būstinė, nuolat budinčių ugniagesių postas. Tipinę gaisrinę sudaro garažas statyti gaisriniams automobiliams, patalpos gaisrinės įrangos džiovinimui ir laikymui, apsaugos priemonių priežiūrai ir laikymui, gesinimo ir kitų medžiagų sandėliai, remonto dirbtuvės. Gaisrinėje yra tarnybinės, buitinės ir mokymo patalpos, įrengta garsinė pavojaus signalizacija, pranešanti ugniagesiams apie gaisrą. Vienai gaisrinei priskiriama konkreti aptarnavimo teritorija.
Senosios gaisrinės miestuose ir miesteliuose paprastai išsiskiria savo architektūra, turi gaisrų stebėjimo bokštus. Daugiaaukštėse gaisrinėse būna įrengti ugniagesių nusileidimo stulpai, kurie pirmą kartą pritaikyti 1870-aisiais Čikagoje.

		
		
		
		


== Šaltiniai ==


== Nuorodos ==
Gaisrinė. Visuotinė lietuvių enciklopedija, T. VI (Fau-Goris). – Vilnius: Mokslo ir enciklopedijų leidybos institutas, 2004
„Fire Houses and Fire Fighting“.