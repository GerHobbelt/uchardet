revision: 6646420
title: "Kazl\u0173 R\u016Bdos savivaldyb\u0117je"
url: https://lt.wikipedia.org/wiki/Kazl%C5%B3_R%C5%ABdos_Elmos_mokykla-dar%C5%BEelis


---

Kazlų Rūdos „Elmos“ mokykla-darželis – dieninė, savarankiško mokymosi bendrojo lavinimo mokykla Kazlų Rūdos savivaldybėje, Kazlų Rūdoje, S. Daukanto g. 15A, vykdanti pradinio, pagrindinio ir papildomo ugdymo programas lietuvių kalba Valdorfo (Rudolfo Šteinerio) pedagogikos pagrindais. Įstaigos kodas 290389610. Steigėjas Kazlų Rūdos savivaldybės taryba.


== Istorija ==
Kazlų Rūdos estetinio lavinimo pradinė mokykla(ELMA) įkurta  1992 m. Šią mokyklą kūrę pedagogai Algirdas Ališauskas, Asta Klimavičiūtė-Ališauskienė, Janina Veličkienė ir Gedutė Jakubauskienė buvo ieškojimų kelyje, juos viliojo R. Šteinerio, M. Montessori ir kitos idėjos. Pirmaisiais metais mokėsi 25 moksleiviai, 14 – pirmoje klasėje, 11 – antroje. Po mėnesio tėvų prašymu įkurta ir trečioji klasė, kurioje mokėsi 7 moksleiviai. Taip pat buvo viena darželio grupė, kurią lankė 25 vaikai.
1994 m. mokykla gavo pagrindinės mokyklos statusą, o mokyklos direktorius Algirdas Ališauskas išvyko studijuoti Valdorfo pedagogikos į Štutgarto (Vokietija) aukštąją mokyklą. Grįžus direktoriui, mokyklos veikla tapo dar labiau orientuoja į Valdorfo pedagogiką. Tėvai, norėdami padėti ir bendrai vystyti mokyklą, 2002 m. pavasarį įkūrė Paramos Valdorfo pedagogikai bendriją „Elma“.
Kazlų Rūdos savivaldybės tarybos 2012 m. gruodžio 19 d. sprendimu Nr. TS IV(23)-1698 patvirtinti „Elmos“ progimnazijos nuostatai.
2014 m. Mokykla tapo Kazlų Rūdos "Elmos"  mokykla-darželiu.


== Direktoriai ==
1992–2007 m. Algirdas Ališauskas
2007–2011 m. Audronė Pranskevičienė
nuo 2011 m. Asta Ališauskienė


== Nuorodos ==
Valdorfo pedagogikos centras Archyvuota kopija 2007-07-18 iš Wayback Machine projekto.