revision: 6568934
title: "Kurkli\u0173 dvaras"
url: https://lt.wikipedia.org/wiki/Kurkli%C5%B3_II_dvaras


---

Apie dvarą Radviliškio raj. žr. Kurklių dvaras

Kurklių II (Graužinių) dvaras – buvusio dvaro sodyba, esanti Kurklių II kaime (Kurklių sen.), Anykščių rajone, šalia kelio  1225  Šlavėnai–Kurkliai II–Kolonija , prie Nevėžos upelio.
2017 m. duomenimis, dvaro sodybos gyvenamajam namui ir kai kuriems statiniams (tvartams, kumetynui) teisinė apsauga nebuvo taikoma, Kultūros paveldo registre įrašytas vien dvaro malūnas (unik. kodas 56). Malūne yra išlikę technologinės įrangos (girnos, pikliai, valcai, garo ir kiti varikliai, malūno transmisijos fragmentai). 


== Istorija ==
Dvaras kūrėsi nuo XVIII a. vidurio. XIX a. priklausė Jangaličevui, vėliau – Mokuličiui. Iš jo XX a. pradžioje dvarą įsigijo Klemenso Graužinio (1890-1939) tėvai. Vėliau jį paveldėjo sūnus, tarpukario politikas, Ketvirojo LR Seimo narys Klemensas Graužinis.
1923 m. Kurklių II dvare buvo 1 sodyba – 51 gyventojas. Po dvaro parceliacijos (iki jos dvarui priklausė 148,60 ha žemės) greta ėmė kurtis Kurklių II kaimas. Paskutiniai Kurklių II dvaro savininkai iki 1940 m. – Klemenso Graužinio šeima. Įtvirtinus Lietuvos Nepriklausomybę K. Graužinis grįžo ūkininkauti ir persikėlė į Kurklių II dvarą. Jis ten gyveno ir ūkininkavo iki gyvenimo pabaigos. Kurklių apylinkėje K. Graužinis buvo pirmasis dvarininkas, įvedęs elektrą ne tik visose dvaro ir darbininkų pastatuose, bet ir tvartuose. Jo ūkyje buvo auginama didelė bekonų banda, mėsa buvo eksportuojama. 
K. Graužinis mirė savo dvare 1939 m. (per audrą buvo nutrenktas žaibo). 1941 m. birželio 14 d. Kurklių II dvaro paveldėtoja B. Graužinienė su keturiais vaikais buvo ištremta į Belniakų lagerį (Krasnojarsko kraštas, Rusija).


== Šaltiniai ==


== Nuorodos ==
Sąrašas:Lietuvos dvarai
Kurklių II dvaras (Lietuvos dvarų duomenų bazė) Archyvuota kopija 2016-04-08 iš Wayback Machine projekto.
Kurkliai II (anykstenai.lt)