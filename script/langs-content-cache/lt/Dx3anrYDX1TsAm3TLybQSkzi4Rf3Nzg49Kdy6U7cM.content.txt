revision: 6977880
title: "Pikeli\u0173 \u0160v\u010D. Trejyb\u0117s ba\u017Eny\u010Dia"
url: https://lt.wikipedia.org/wiki/Pikeli%C5%B3_%C5%A0v%C4%8D._Trejyb%C4%97s_ba%C5%BEny%C4%8Dia


---

Pikelių Švč. Trejybės bažnyčia - viena seniausių iš išlikusių Lietuvos medinių bažnyčių, su ypatinga vidaus puošyba. Stovi Pikelių miestelyje (Mažeikių raj.), 1 km į pietus nuo Lūšies upės ir  Lietuvos bei Latvijos valstybės sienos.


== Istorija ==
Protestantas Melchioras Bilevičius 1625 m. surinkęs žmones užpuolė Pikelių bažnyčią, ją nugriovė ir išvežė į savo Griežės dvarą. Istorikas P. Šverebas mano, kad 1636 m. bažnyčia buvo atstatyta, nes bažnyčioje rastas užrašas „Anno Dom. 1636 K. Pr.Aejtowicz".Pirmoji bažnyčia buvo vienos navos, spėjama, kad kitos dvi navos pristatytos 1752 m. Bažnyčioje stovi net septyni puošnūs mediniai altoriai. Altorių puošyba nulemta ypatingų jos fundatorių – Lietuvos Didžiosios Kunigaikštystės iždininko Mykolo Važinskio ir jo žmonos, didikų Sapiegų, Gadonų ir Stirpeikų. Altoriuose suderinta unikali žemaitiška drožyba su tuomečio europinio lygio meistrų darbais, todėl Pikelių bažnyčia yra viena gražiausių medinių Lietuvos bažnyčių. 
1756 m. jai dovanoti 2 valakai žemės. 1805 m. minima parapinė mokykla. 1857 m. leista pristatyti antrą zakristiją. 1880 m. bažnyčia remontuota. 1944 m. nuverstas jos bokštas, sudegė medinė varpinė. Netoli bažnyčios yra koplytstulpis (pastatytas 1827 m.) 1710 m. maro aukoms atminti.
2021 m. bažnyčia restauruota: atlikti bažnyčios išorės ir stogo tvarkybos darbai, pakeisti langai, restauruotos medinės lauko durys, atkurtas pagrindinis bažnyčios bokštas ir šoniniai bokšteliai su kryžiais, įrengta žaibosauga.Pikelių bažnyčioje pakrikštytas Lietuvos kariuomenės generolas Povilas Plechavičius.


== Architektūra ==
Bažnyčia stačiakampio plano, bebokštė, žemomis sienomis ir aukštu stogu, su trisiene apside. Bokšto nėra (1944 m. spalio pab. pataikė artilerijos sviedinys). Yra 7 altoriai.


== Galerija ==

		
		
		
		
		


== Nuorodos ==
Pikelių Švč. Trejybės bažnyčia (nuotrauka) Archyvuota kopija 2007-03-12 iš Wayback Machine projekto.
Pikelių Švč. Trejybės bažnyčia


== Šaltiniai ==