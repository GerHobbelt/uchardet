revision: 6461037
title: Keith Richards
url: https://lt.wikipedia.org/wiki/Keith_Richards


---

Keitas Ričardsas (angl. Keith Richards, g. 1943 m. gruodžio 18 d.), karjeros pradžioje dažnai vadintas Keitu Ričardu (angl. Keith Richard) – anglų muzikantas, dainininkas ir dainų autorius, geriausiai žinomas kaip grupės „The Rolling Stones“ vienas iš įkūrėjų, gitaristas, pagalbinis vokalistas ir vienas pagrindinių dainų autorių. Jo muzikinis kontraktas su Miku Džageriu yra vienas sėkmingiausių muzikos istorijoje. Ričardsas plačiai vertinamas kaip vienas geriausių visų laikų gitaristų. Jo, kaip muzikanto, karjera tęsiasi šešis dešimtmečius, o jo grojimo gitara skambesys yra laikomas vienu iš „Rolling Stones“ išskirtinumų. Ričardsas yra sulaukęs neigiamo žiniasklaidos dėmesio dėl priklausomybės kvaišalams ir romantinių nuotykių; kaip ir Džageris, dažnai apibūdinamas kaip prieškultūrinė figūra. Nuo 1983 m. susituokęs su Patti Hansen. Iš viso turi penkis vaikus.
Ričardsas gimė ir užaugo Dartforde, Kente, Jungtinėje Karalystėje. Mokėsi Vilmingtono gramatikos mokykloje berniukams ir Sidkapo meno koledže. Baigęs mokslus Ričardsas susidraugavo su Džageriu, Bilu Vaimanu, Čarliu Vatsu ir Brajanu Džonsu ir įsijungė į grupės „Rolling Stones“ veiklą. Kartu su Džageriu Ričardsas yra vienintelis grupės „Rolling Stones“ narys, atliekantis solisto partiją kai kuriose grupės dainose. Grupės koncertų metu Ričardsas paprastai atlieka vieną dainą kaip pagrindinis solistas, pavyzdžiui, „Happy“, „Before They Make Me Run“ ir „Connection“. Be karjeros grupėje „Rolling Stones“, Ričardsas taip pat yra grojęs savo paties šalutiniame projekte, „The X-Pensive Winos“. K. Ričardsas taip pat turi profesionalios vaidybos patirties – yra vaidinęs kapitoną Tygą, Džeko Sperou tėvą, trijuose „Karibų piratai“ filmuose.
1989 m. Ričardsas buvo įrašytas į Rokenrolo šlovės alėją, o 2004 m. – JK muzikos šlovės alėją kartu su „Rolling Stones“. „Rolling Stone“ žurnalas jį įvertino kaip ketvirtą geriausią pasaulio gitaristą savo 2011 m. publikuotame šimto gitaristų sąraše. Taip pat žurnalo 500 geriausių visų laikų dainų sąraše puikuojasi 14 jo su Miku Džageriu parašytų dainų.


== Solo diskografija ==
Nors dauguma kūrinių yra išleidęs su grupe „Rolling Stones“, muzikantas yra sukūręs ir solo kūrinių „The X-Pensive Winos“ muzikiniame projekte.


=== Albumai ===


==== Studijiniai albumai ====


==== Rinkiniai ir koncertiniai įrašai ====


=== Singlai ===


=== Kiti pasirodymai ===


== Filmografija ==


== Bibliografija ==
Keitas Ričardsas yra parašęs dvi knygas.

2010: Gyvenimas (Life)
2014: Gusas ir aš: istorija apie mano senelį ir mano pirmąją gitarą (Gus & Me: The Story of My Granddad and My First Guitar)


== Šaltiniai ==


== Nuorodos ==
Oficiali svetainė
imdb.com: Keith Richards