revision: 6209582
title: 9A-91
url: https://lt.wikipedia.org/wiki/Saturn_(specnazas)


---

Specialiosios paskirties rinktinė „Saturn“ (rus. ОСН Сатурн) – Rusijos Federalinės bausmių vykdymo tarnybos Maskvos miesto valdybos specialiosios paskirties rinktinė, kitaip – specialiosios paskirties padalinys.


== Istorija ==
XX a.10-tą dešimtmetį įtempta politinė ir socialinė padėtis šalyje kėlė neramumus ir Rusijos federacijos Vyriausiosios bausmių vykdymo valdybos (rus. Главное управление исполнения наказаний, ГУИН) tardymo izoliatoriuose ir pataisos institucijose. 1990 m. rugpjūtį slopinant maištą Suchumio tardymo izoliatoriuje paaiškėjo, kad nėra tokioms riaušėms slopinti paruoštų padalinių.
1992 m. balandį Rusijos federacijos vidaus reikalų ministro įsakymu Maskvoje prie Bausmių vykdymo tarnybos (rus. Управление исполнения наказаний, УИН) buvo sukurta specialiosios paskirties rinktinė. Pirmą sykį išbandyta rinktinė buvo 1993 m. spalio mėnesio įvykiuose. Po to 3 rinktinės nariai buvo apdovanoti valstybiniais apdovanojimais. Pirma ginkluoto nusikaltėlio sulaikymo operacija atlikta 1996 m. Balašichoje (Maskvos sritis).
Ruošiant padalinio kovotojus ypatingas dėmesys buvo skirtas specialiajam ir taktiniams parengimui. Treniruotėse naudoti ne tik savos kūrybos metodai, bet ir perimta užsienio padalinių patirtis, pvz., mikrogrupių taktinės sąveikos mokymas pagal Tarptautinės priešteroristinio treniravimo asociacijos metodikas. Fizinio parengimo programoje mokoma ne tik standartinės armijos artimosios kovos, bet ir specialiai policiniams daliniams optimizuoto džiudžitsu.


== Paskirtis ==
Rinktinės užduotys yra:

užkirsti kelią nusikaltimams ir nusižengimams Maskvos bausmių vykdymo institucijose,
ypatingai pavojingų nusikaltėlių paieška ir suėmimas,
saugumo užtikrinimas specialiuose renginiuose,
kalinių paimtų įkaitų išlaisvinimas,
žinybos aukštųjų pareigūnų apsauga.Nuo formavimo pradžios rinktinė buvo orientuota į priešteroristinę veiklą. Formavimo metu rinktinę sudarė tiek karininkai, tiek praporščikai ir seržantai. Tada buvo renkami Afganistano karo veteranai, buvę armijos specnazo kovotojai, o taip tinkamai paruošti VRM darbuotojai, išmanę bausmių atlikimo institucijų specifiką.


== Veikla Čečėnijoje ==
Rinktinės kovotojai dalyvavo operacijose Čečėnijos respublikos teritorijoje, pvz., Grozno šturme 1994 m. gruodį – 1995 m. sausį.
Rusijos federacijos vyriausybei stengiantis labiau atitikti tarptautinę praktiką Vyriausioji bausmių atlikimo valdyba buvo iš RF Vidaus reikalų ministerijos buvo perduota Teisingumo ministerijai. Perkėlus „Saturną“ rinktinė tapo karininkų padaliniu. Pasikeitė etatinė struktūra. Be šturmo ir paramos poskyrių atsirado ir fizinės apsaugos poskyris.
Rinktinė, jau tapusi Teisingumo ministerijos Maskvos miesto Bausmių vykdymo valdybos (УИН) specialiosios paskirties padaliniu, dalyvavo operacijose 1999 m. išstumiant čečėnų kovotojus iš Dagestano. 2000 m. žiemą rinktinė saugojo Čečėnijos respublikos vyriausybinių pastatų kompleksą Gudermese. 2001 m. vasarą specialiosios paskirties rinktinė saugojo Europos Tarybos Parlamentinės asamblėjos narius, atvykusius į Čečėniją. 2003 m. rudenį „Saturnas“ Grozne saugojo vyriausybinių Čečėnijos respublikos pastatų kompleksą.


== Ginkluotė ==
Rinktinės ginkluotėje yra tiek senai naudojami išmėginti ginklai, tiek naujausi ginklų pavyzdžiai. Kai kurie naudojami ginklai:

Pistoletai:
PMM – modernizuotas Makarovo pistoletas,
GŠ-18,
Glock 17 ir Glock 19,
Cz75
Jarygino pistoletas
Pistoletai kulkosvaidžiai:
AEK-919K Kaštan,
PP-91 Kedr,
Bizon 2-03,
PP-19-01 Vitiaz SN
PP-2000
Automatai:
9A-91 – mažagabaritis automatas,
AEK-971 su povamzdiniu granatsvaidžiu GP-25,
AN-94 Abakan,
Kiti ginklai:
KS-23M Drozd – specialusis lygiavamzdis karabinas,
RPG-7V – granatsvaidis,
SV-98 – snaiperinis šautuvas,
Lobajevo šautuvas OVL-3 – snaiperinis šautuvas.


== Autotransportas ==
Dalinys naudoja šias transporto priemones:

KamAZ-43269 Vystrel – šarvuotasis automobilis,
Ford E-series armored prisoners van – šarvuotasis automobilis,
Volkswagen T5 Transporter TDI – šarvuotasis automobilis,
KamAZ-43114 – bortinis sunkvežimis,
Toyota Land Cruiser 100 – džipas,
Nissan Patrol GR (Y60) – džipas,
VAZ-2131 Niva – džipas,
GAZ 2217 Barguzin – mikroautobusas


== Šaltiniai ==


== Nuorodos ==
Oficialioji specialios paskirties skyriaus Saturn svetainė (rusų kalba)