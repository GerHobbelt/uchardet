revision: 6879308
title: "Dalia Marija Brazauskien\u0117"
url: https://lt.wikipedia.org/wiki/Dalia_Marija_Brazauskien%C4%97


---

Dalia Marija Dankevičiūtė-Brazauskienė (1929 m. rugpjūčio 23 d. Plungėje – 2016 m. gruodžio 11 d. Kaune) – Lietuvos chemikė technologė, fizinių mokslų daktarė.


== Biografija ==
1952 m. baigė Kauno politechnikos institutą. Nuo 1952 m. Lietuvos žemės ūkio akademijos (nuo 1996 m. LŽŪU) dėstytoja, 1976–1991 m. Chemijos katedros vedėja, 1968–1987 m. docentė, nuo 1988 m. profesorė. 1966 m. chemijos mokslų kandidatė.


== Mokslinė veikla ==
Svarbiausi darbai iš vandeninių daugiakomponenčių sistemų (organinių ir neorganinių elektrolitų mišriuose tirpikliuose, mikroelementų ir sunkiųjų metalų įvairių ligandų terpėse) sudedamųjų dalių sąveikos, žemės ūkio produktų užterštumo nitratais ir sunkiaisiais metalais tyrimo.


== Bibliografija ==
Organinė chemija: trumpas kursas / Dalia Brazauskienė, Ričardas Adomas. – Vilnius, 1963. – 184 p.
Chemija buityje: vadovėlis (su kitais). – Vilnius, 1960. – 212 p.
Chemija buityje: vadovėlis (su kitais). – Vilnius, 1965. – 195 p.
Nitratų kiekio daržovėse ir bulvėse mažinimo būdai: mokslo darbų rinkinys. – Kaunas: LŽŪA, 1988. – 66 p.: iliustr.
Neorganinė chemija: vadovėlis / Dalia Brazauskienė, Danutė Pukelienė. – V.: Mokslas, 1989. – 317 p.: iliustr. – ISBN 5-420-00257-4
Sveikai mitybai – saugus maistas. – Kaunas: Kauno sveiko miesto biuras, 1996. – 79 p.: iliustr. – ISBN 9986-9102-2-6
Dietinių maisto produktų paklausa ir pasiūla Kauno mieste / Dalia Brazauskienė, Stanislava Domarkienė, Skolastika Sūdžienė. – Kaunas: LŽŪU, 1998. – 31 p.: lent. – ISBN 9986-545-81-1
Agroekologija ir chemija: vadovėlis. – Kaunas: Naujasis lankas, 2004. – 207 p.: iliustr. – ISBN 9955-03-254-5
Moterims apie aplinkosaugą. – 2-asis leidimas. – Akademija (Kauno raj.): LŽŪU, 2005. – 81 p.: iliustr.
Gamtojautos ugdymas šeimoje ir mokykloje. – Kaunas: Lietuvos žaliųjų judėjimas, 2005. – 51 p. – ISBN 9955-9737-1-4
Žemės ūkio chemija: vadovėlis / Dalia Marija Brazauskienė, Gražina Pranciška Rutkauskienė. – Kaunas: Šviesa, 2006. – 156 p.: iliustr. – ISBN 5-430-03851-2


== Įvertinimas ==
1984 m. LSSR nusipelniusi dėstytoja
1988 m. LSSR valstybinė premija


== Šaltiniai ==