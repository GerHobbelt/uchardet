revision: 6971802
title: "Rietavo savivaldyb\u0117"
url: https://lt.wikipedia.org/wiki/Rietavo_savivaldyb%C4%97


---

Rietavo savivaldybė – administracinis-teritorinis vienetas vakarų Lietuvoje. Administracinis centras – Rietavas.


== Geografija ==
Savivaldybės teritorija yra Žemaičių aukštumos vakarinėje dalyje. Miškai užima 51 proc., žemės ūkio naudmenos 37 proc., vandenys 1,53 proc. ploto. Svarbiausias miškų masyvas – Rietavo miškai. Vyrauja mišrieji miškai. Yra Aukštojo tyro pelkė. Per savivaldybę teka Minijos aukštupys, Jūra su intaku Aitra. Telkšo 6 Rietavo savivaldybės ežerai.
Dirvožemiai daugiausia priesmėlio arba lengvo priemolio pasotintieji ir puveningieji šlynžemiai, paprastieji ir glėjiškieji išplautžemiai, pasotintieji ir glėjiškieji balkšvažemiai; yra smėlžemių, palvažemių, durpžemių, salpžemių.

		
		


== Istorija ==
Savivaldybė įkurta 1999 m. gruodžio 21 d. per savivaldybių reformą, atskiriant pietinę Plungės rajono savivaldybės dalį. Naujai savivaldybei atiteko šios kadastrinės vietovės: Daugėdai, Giliogiris, Labardžiai, Medingėnai, Pelaičiai, Rietavo miestas, Sauslaukis, Tverai.
2009 m. balandžio 30 d. savivaldybės tarybos nutarimu Nr. T1-147 įkurtos 39 seniūnaitijos.


== Gyventojai ==


=== Tautinė sudėtis ===


=== Pagal tikybą ===
Romos katalikai – 89,2 %
evangelikai liuteronai – 0,4 %
stačiatikiai – 0,3 %
kiti – 0,2 %
netikintys/nenurodė – 9,7 %


== Gyvenvietės ==

Savivaldybės teritorijoje yra:

1 miestas – Rietavas;
1 miestelis – Tverai;
104 kaimai.Didžiausios gyvenvietės (2021 m.):

Rietavas – 3234
Tverai – 490
Medingėnai – 311
Daugėdai – 296
Vatušiai – 291
Pelaičiai – 282
Labardžiai – 279
Budrikiai – 139
Žadvainai – 133
Giliogiris – 132


== Administracija ==

Savivaldybės atstovaujamoji valdžia – Rietavo savivaldybės taryba, vykdomoji valdžia – Rietavo savivaldybės administracija.


=== Seniūnijos ===

Savivaldybė apima 5 seniūnijas (skliausteliuose – seniūno būstinė):

Daugėdų seniūnija (Daugėdai)
Medingėnų seniūnija (Medingėnai)
Rietavo miesto seniūnija (Rietavas)
Rietavo seniūnija (Rietavas)
Tverų seniūnija (Tverai)


=== Partnerystės ryšiai ===
 Mendenas, Vokietija
 Zarbekas, Vokietija
 Gulbenė, Latvija


== Švietimas ir ugdymas ==
Rietavo savivaldybėje (2023 m. gegužės 31 d.) veikia šios mokyklos:

Rietavo Lauryno Ivinskio gimnazija
Tverų gimnazija
Tverų gimnazijos Medingėnų skyrius
Rietavo Mykolo Kleopo Oginskio meno mokykla
Rietavo lopšelis–darželis


== Šaltiniai ==


== Literatūra ==
Rietavo savivaldybė. – Klaipėda: S. Jokužio leidykla-spaustuvė, 2004. – 32 p.: iliustr. – ISBN 9986-31-110-1
Rietavo savivaldybės gyventojai ir būstai: Lietuvos Respublikos gyventojų ir būstų 2001 m. visuotinio surašymo rezultatai. – Vilnius: Statistikos departamentas, 2004. – 57 p. – ISBN 9955-588-28-4
Rietavo savivaldybė 2000–2010 m. (rengė Vytautas Dičiūnas, Lidija Rėkašienė, Alfonsas Stabinis ir kt.). – Rietavas / Klaipėda: Druka, 2010. – 119 p.: iliustr. – ISBN 978-609-404-070-2


== Nuorodos ==
Savivaldybės tinklalapis Archyvuota kopija 2020-10-20 iš Wayback Machine projekto.