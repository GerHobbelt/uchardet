revision: 6936181
title: Nelly Furtado
url: https://lt.wikipedia.org/wiki/Nelly_Furtado


---

Nelly Kim Furtado (g. 1978 m. gruodžio 2 d. Kanadoje) – dainininkė, aktorė, dainų autorė ir prodiuserė.
Gimė portugalų imigrantų iš Azorų salų šeimoje Kanadoje. Atlikėja yra pardavusi daugiau nei 15 milijonų įrašų visame pasaulyje. Atlieka pop, R&B, hip-hop ir kt. muziką. Išleido albumus – „Whoa, Nelly!“ (2000), „Folklore“ (2003), „Loose“ (2006).


== Biografija ==
Nelly Furtado gimė 1978 metais gruodžio 2 dieną Viktorijos mieste, Kanadoje. Jos tėvai Maria Manuela ir António José Furtado yra imigrantai iš Portugalijos. Abu tėvai yra kilę iš Azorų salų, 1960 metais atvyko į Kanadą. Nelly Furtado tėvai davė jai vardą sovietų gimnastės Nellie Kim garbei. Dainininkė užaugo katalikų šeimoje. Furtado pirmą kartą dainavo viešai, būdama ketverių metų; ji kartu su motina dainavo bažnyčioje, minint portugalų dieną. Kai jai buvo devyneri metai, ji pradėjo mokytis groti su instrumentais: trambonu, ukulėle (Havajų gitara). Po kelerių metų ji taip pat išmoko groti gitara ir klavišiniais. Nuo dvylikos metų ji pradėjo rašyti dainas. Taip pat Nelly vasaromis jau dirbo su mama kambarine motelyje. Paauglystėje dainininkės santykiai su tėvais buvo įtempti. Nelly prisipažino sirgusi depresija. Atlikėja apskritai nežinojo, kuo jai užsiimti. Pabaigusi mokyklą, Nelly išsikraustė į Torontą, gyventi pas seserį. Ten ji dirbo signalizacijos įrengimo bendrovėje, o vakarais studijoje įrašinėjo savo dainas. Po metų Nelly pamėgino grįžti pas tėvus ir netgi užsirašė į kolegiją mokytis. Deja, konfliktai atsinaujino ir ji metė mokslus. Nusprendė atsidėti vien muzikai. Pasirodžiusi viename talentų šou, ją pastebėjo Gerald Eaton (grupės „The Philosopher Kings“ vokalistas), jo ir Brian West pagalba Furtado įrašė bandomąją kasetę. 1999 m. ji pasirašė kontraktą su „DreamWorks Records“ įrašų kompanija. Pirmasis singlas „Party’s Just Begun (Again)“ buvo filmo „Brokedown Palace“ garso takelis.


== Muzikinė karjera ==


=== 2000–2002: „Whoa, Nelly!“ ===
Furtado tęsė savo bendradarbiavimą su Eaton ir West, kurie ir prodiusavo jos debiutinį albumą „Whoa, Nelly!“, ir kuris buvo išleistas 2000 metų spalį. Pirmasis dainininkės albumas „WHOA, NELLY!“ iš pradžių liko nepastebėtas, tačiau po kiek laiko išpopuliarėjo. Kad išreklamuotų savo albumą Furtado išvyko į turą „Burn in the Spotlight Tour“ ir taip pat pasirodė Moby surengtame koncertų festivalyje „Area:One“.
Albumas pelnė tarptautinę šlovę, o singlai: „I’m like a Bird“, „Turn off the Light“, ir „… On the Radio (Remember the Days)“ buvo tarptautiniai hitai. Taip pat albumas pelnė Furtado „Grammy“ apdovanojimų nominacijas 2002 metais, ir jos debiutinis singlas pelnė prestižinį „Grammy“ už „Geriausią moters vokalo atlikimą“. Po to daugybėje pasaulio šalių šis diskas tapo auksiniu ir platininiu.
Pasak „Maclean’s“ žurnalo, „Whoa, Nelly!“ buvo parduotas 5 milijonų kopijų tiražu iki 2006 metų. Dainoje iš albumo „Scared of You“ yra keletas vietų kur Nelly dainuoja portugališkai, o kita albumo daina „Onde Estás“ visa yra atliekama portugališkai.
2002 m. Furtado įrašė dainą „Thin Line“ hiphopo grupės „Jurassic 5“ albumui „Power in Numbers“. Tais pačiais metais Furtado suteikė savo vokalus Paul Oakenfold dainai „The Harder They Come“ iš albumo „Bunkka“ ir taip pat sukūrė dainą „These Words Are My Own“. Nelly 2002 metais bendradarbiavo su Kolumbijos atlikėju Juanes ir įrašė dainą „Fotografia“.


=== 2003–2005: „Folklore“ ===
Furtado antrasis albumas „Folklore“ buvo išleistas 2003 lapkričio mėnesį. Šį albumą ji įrašė laukdamasi kūdikio. Folklore populiarumo nesusilaukė. Paskutinė daina, „Childhood Dreams“, buvo skirta savo dukteriai Nevis. Albume galima išgirsti singlus „Força“ (reiškiantis „jėga“ arba „tęsk“ portugališkai), oficialus 2004 m. Europos Čempionato himnas. Furtado šią dainą atliko Porto mieste per čempionato atidarymo ceremoniją. Pirmasis ir pagrindinis singlas buvo „Powerless (Say What You Want)“, o antrasis – baladė „Try“. Albumas nesulaukė tokio pasisekimo kaip jos debiutinis albumas, dėl to, kadangi albumas buvo „ramesnis“ bei „lyriškesnis“, ir dėl to, jog jos įrašų kompanija nereklamavo albumo. „DreamWorks“ tuo metu buvo parduoti „Universal Music Group“ kompanijai. 2005 m. „DreamWorks Records“ kompanijos dainininkai, įskaitant Furtado, buvo absorbuoti kompanijos „Geffen Records“.
„Powerless (Say What You Want)“ daina buvo remiksuota rokerio Juanes, kuris anksčiau dirbo kartu su Nelly prie dainos „Fotografía“.


=== 2006–2008: „Loose“ ===

Furtado trečiasis albumas „Loose“ buvo išleistas 2006 metų birželį. Albumą pavadinimo „Loose“ ('laisvas') dėl spontaniškų, kūrybingų sprendimų, kurie kilo įrašinėjant albumą. Kai kurie gerbėjai piktinosi, kad Nelly „parsidavė“ ir paliko nuošaly roko, liaudies muzikos motyvus, kad parduotų daugiau įrašų. Šio albumo dainas daugiausiai prodiusavo Timbaland. Furtado eksperimentavo su R&B, hiphopo ir 1980 -ųjų muzika. Albumas susilaukė gerų įvertinimų iš kritikų.„Loose“ kol kas yra sėkmingiausias Furtado albumas, pasiekęs #1 vietą ne tik gimtojoje Kanadoje, bet ir Jungtinėse Amerikos Valstijose, Vokietijoje bei kitose valstybėse. Albume galima išgirsti pirmąjį Nelly singlą, kuris pasiekė #1 vietą JAV – „Promiscuous“, taip pat kitą singlą „Maneater“, kuris pasiekė #1 vieta JK. „Promiscuous“ yra ilgiausiai išsilaikiusi 2006 metais pirmoje vietoje Billboard Hot 100 topo daina, ir buvo apdovanota tris kartus 2006 matais MTV VMA kaip geriausias moteriškas klipas, geriausias šokio klipas ir geriausias pop stiliaus klipas. Šeštasis singlas „Say It Right“ tapo Furtado sėkmingiausiu singlu, jis pasiekė pirmąją vietą ne tik Amerikoje, bet ir Europoje. Kitas singlas „All Good Things (Come to an End)“ JAV nesusilaukė sėkmės, tačiau keliose Europos valstybių, įskaitant ir Lietuvą, pasiekė #1 vietą.
2007 m. vasario 16 d. Furtado susiruošė į „Get Loose Tour“ pasaulinį turą. 2007 m. kovą ji atvyko į savo gimtąjį miestą Viktoriją koncertuoti „Save-On Foods Memorial Centre“ arenoje. Jos atvykimo garbei miesto valdžia oficialiai paskelbė 2007 m. kovo 21 d., kuri yra pirmoji pavasario diena, Nelly Furtado Diena. Po turo ji išleido savo pirmąjį gyvų pasirodymų DVD/CD albumą „Loose the Concert“. 2007 m. balandžio 17 dieną Furtado buvo apdovanojimų šou „Juno Awards“, kurie įvyko Saskatūno mieste, Saskačevano provincijoje, vedančioji. Ji laimėjo net penkis apdovanojimus. Nelly taip pat 2007 m. birželio 1 dieną pasirodė princesei Dianai skirtame koncerte Londone, ir atliko dainas „Say It Right“, „Maneater“ ir „I’m like a Bird“.
2007 m. Furtado ir Justin Timberlake kartu su Timbaland įrašė bendrą dainą „Give It to Me“, kuri vėliau tapo Nelly trečiuoju singlu, pasiekusiu #1 vietą Amerikoje ir antruoju singlu, pasiekusiu #1 vietą Anglijoje. 2008 m. Furtado bendradarbiavo su Britų dainininku James Morrison. Jie įrašė dainą „Broken Strings“ jo albumui „Songs for You, Truths for Me“. Singlas buvo išleistas gruodžio 8 dieną ir pasiekė #2 vietą Jungtinės Karalystės oficialiame Sžsinglų tope.


=== 2009–dabar: „Mi Plan“ ir būsimieji albumai ===
2008 metų pabaigoje Ispanijos žiniasklaida paskelbė, jog Furtado planuoja įrašyti dainas naujajam albumui ispanų kalba ir anglų kalba, ir kad planuoja jį išleisti tarp gegužės ir birželio mėnesių.Furtado taip pat įrašė dainą su reperiu Flo Rida jo albumui „R.O.O.T.S.“, kuris buvo išleistas 2009 m. kovo 31 d. Daina pavadinimu „Jump“ buvo prodiusuota Timbaland ir yra 2 numeris albume. Furtado taip pat galima išgirsti dainininkės Divine Brown albume „Love Chronicles“, kuriame ji atliko dainos „Sunglasses“ pritariamuosius vokalus ir parašė dainos tekstą.
2009 m. kovo 4 d. Furtado paskelbė savo „MySpace“ puslapyje, kad planuoja išleisti du albumus: vieni bus ispanų kalba, kitas – portugalų. Ispanų kalbos albumas pavadinimu „Mi Plan“ išeis pirmasis, o pirmasis singlas „Manos Al Aire“ (reiškiantis „Rankas Ore“) buvo išleistas 2009 m. birželio 29 d.
Iš albumo buvo išleisti trys reklaminiai singlai pirmasis yra „Más“ (kuris taip pat bus antrasis singlas), o antrasis „Mi Plan“ (su Aléx Cuba) išleistas rugpjūčio 11 d. Ketvirtasis singlas „Bajo Otra Luz“ (su Julieta Venegas ir La Mala Rodriguez) yra paskutinis reklaminis singlas iš albumo, išleistas 2009 m. rugsėjo 1 d. Ji taip pat pakvietė |Meksikos žvaigžde Alejandro Fernandez dainuoti duetą pavadinimu „Sueños“ („Sapnai“) savo naujame albume.
Albumas „Mi Plan“ išleistas pirmiausiai Vokietijoje 2009 m. rugsėjo 11 d.
Nelly Furtado taip pat įrašė dainą pavadinimu „Who Wants To Be Alone“ su Tiësto jo naujam albumui „Kaleidoscope“, kuris išėjo spalio 8 d. Taip pat ji bendradarbiavo su Kanados atlikėju k-os, kur su juo ir Saukrates įrašė dainą „I Wish I Knew Natalie Portman“, kuris buvo išleistas kaip singlas.


=== Įrašų kompanija ===
Nelly Furtado įkūrė savo įrašų kompaniją „Nelstar“. To ji ėmėsi kartu su nepriklausoma įrašų firma „Last Gang Labels“.
Nelly pirmą sutartį pasirašė su grupe „Fritz Helder And The Phantoms“. Nelly Furtado sakė: „Jau seniai galvojau, kaip galėčiau padėti Fritz Helder. Šis mano žingsnis atsirado kartu su meile šiai grupei, jų kūrimui ir darbui. Aš esu tokia pat pasišventusi, kaip ir jie, stengdamiesi savo kūrybą pristatyti pasauliui“. 


== Aktorystė ==
Furtado pradėjo vaidinti dar pagrindinėje mokykloje. Ir jos debiutas buvo 2001 m. seriale „Rosvelas“.
Po albumo „Loose“ išleidmo, pasirodė Portugalų muilo operoje „Floribella“. JAV muilo operoje „One Life to Live“ ji atliko keletą savo dainų su Saukrates. Ji pasirodė kultiniame seriale „CSI: Niujorkas“, kur suvaidino plėšikės Ava Brandt vaidmenį.
Furtado 2008 m. atliko mažą vaidmenį videožaidimo „Max Payne“ filmo adaptacijoje. Ji atliko Christa Balder vaidmenį, kuri yra Alex Balder žmona (Max Payne partneris ir geriausias draugas). Nors filmas susilaukė blogų atsiliepimų iš kritikų, bet dauguma kritikų pareiškė, jog Nelly vaidyba buvo nuostabi.


== Asmeninis gyvenimas ==
2003 m. rugsėjo 20 d. Toronte Furtado pagimdė dukrelę Nevis, vaiko tėvas yra DJ Jasper Gahunia. Furtado ir Gahunia draugavo tik ketverius metus ir išsiskyrė 2005 m. Tačiau jie išliko draugais ir kartu augina Nevis. Nevis yra pavadinta Karibų salos garbei. 2006 metais Furtado pasisakė, kad jai siūlė pozuoti žurnalui „Playboy“ už 500 000 JAV dolerių, tačiau ji atsisakė.
2007 metų liepą Nelly Furtado oficialiai pareiškė, jog jinai susižadėjo su Demacio „Demo“ Castellón, kuris kartu dirbo su ja prie albumo „Loose“. 2008 m. spalio 17 dieną buvo pranešta, jog Furtado ir Castellón susituokė liepos 19 dieną. Pirmieji gandai apie Furtado ir jos 29-erių metų partnerio vestuves pasklido, kai britų dainininkė Natasha Bedingfield pasveikino porą savo koncerto metu.Nelly moka anglų, indų (hindi), portugalų, ispanų kalbas. Viename interviu ji pasakė jog, ji labai domisi sportu, todėl ji mėgsta bėgioti, žaisti paplūdimio tinklinį, važinėtis riedučiais. Jos mėgstamiausia futbolo komanda yra klubas Porto futebo, o futbolininkas – Cristiano Ronaldo. Apie savo mėgstamiausią krepšininką Steve Nash užsiminė savo dainoje „Promiscuous“.
Nelly Furtado „dalijasi“ ta pačia gimimo diena su Britney Spears ir Kanados aktore Cassie Steele. Dainininkė nuo mažens yra alergiška šunims.


=== Filontropija ===
Pasaulinei AIDS dienai atminti, 2006 m. Furtado, Enrique Iglesias, Kanye West, Kelly Rowland, Snoop Dogg ir Kelly Clarkson bendradarbiavo su MTV, BET ir Nike, kad surengtų koncertą AIDS apsisaugojimo Pietų Afrikoje. Furtado taip pat vedė AIDS skirtą laidą MTV eteryje, kurioje pasirodė tokios įžymybės kaip Alicia Keys ir Justin Timberlake.


== Diskografija ==


=== Pirmos vietos hitai ===


== Filmografija ==


== Apdovanojimai ir nominacijos ==


== Šaltiniai ==


== Nuorodos ==
Oficiali svetainė (angl.) – http://www.NellyFurtado.com
Nelly Furtado Interviu DailyMusicGuide. com
[4] IMDB