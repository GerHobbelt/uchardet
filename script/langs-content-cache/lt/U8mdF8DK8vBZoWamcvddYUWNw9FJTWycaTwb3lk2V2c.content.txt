revision: 6915209
title: Augustavo ujezdas
url: https://lt.wikipedia.org/wiki/Augustavo_apskritis_(1837%E2%80%931919)


---

Augustavo apskritis (rus. Августовский уезд) – viena iš Rusijos imperijos Augustavo ir Suvalkų gubernijų apskričių. Centras – Augustavas. Iki I pasaulinio karo apskritis ribojosi su Suvalkų gubernijos Suvalkų ir Seinų apskritimis, Lomžos gubernijos Ščučino apskritimi, Gardino gubernijos Balstogės, Sokulkos ir Gardino apskritimis bei Prūsijos karalyste.


== Istorija ==
Apskritis įkurta 1837 m. Augustavo gubernijoje, nuo 1867 m. prijungta prie naujai sudarytos Suvalkų gubernijos. I pasaulinio karo metu 1915 m. apskritį užėmė Vokietijos imperija ir prijungė prie Oberosto Lietuvos srities. Pagal 1920 m. liepos 12 d. Lietuvos ir Tarybų Rusijos taikos sutartį beveik visa apskrities teritorija buvo priskirta Lietuvos Respublikai.


== Administracinis suskirstymas ==
1913 m. apskrityje buvo 12 valsčių:
Didžiosios Balios valsčius, Barglavo valsčius, Valavičaucų valsčius, Halynkos valsčius, Dembovo valsčius, Dauspudos valsčius, Kolnicos valsčius, Kuriankos valsčius, Labnos valsčius, Petropavlovsko valsčius, Štabino valsčius, Ščebros-Olšankos valsčius.


== Gyventojai ==
Pagal 1897 m. Rusijos imperijos gyventojų surašymą apskrityje gyveno 79 214 žmonės. Augustave gyveno 12 743 žmonės.


=== Tautinė sudėtis ===
Lenkai – 49,1 % (38 921);
Gudai – 32,4 % (25 712);
Žydai – 11,5 % (9 167);
Rusai – 5,7 % (4 251);
Vokiečiai – 0,4 % (318);
Ukrainiečiai – 0,27 % (221);
Čeremisai – 0,23 % (183);
Lietuviai- 0,22 % (180);
Totoriai – 0,19 % (153);
Kiti – 0,13 % (108).


== Šaltiniai ==

Августов. // Энциклопедический словарь Брокгауза и Ефрона, 1890–1907.