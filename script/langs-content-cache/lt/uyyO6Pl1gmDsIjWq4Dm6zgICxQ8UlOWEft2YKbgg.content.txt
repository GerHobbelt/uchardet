revision: 6881956
title: "Kostas Arvasevi\u010Dius"
url: https://lt.wikipedia.org/wiki/Kostas_Arvasevi%C4%8Dius


---

Kostas Arvasevičius (1949 m. vasario 27 d. Bubiuose, Šiaulių apskritis – 2017 m. sausio 27 d.) – pedagogas, Lietuvos ir Kelmės rajono savivaldybės politinis bei visuomenės veikėjas.


== Biografija ==
1956–1964 m. mokėsi Bubių aštuonmetėje mokykloje, 1967 m. baigė Šiaulių 8-ąją vidurinę mokyklą, 1973 m. – Vilniaus universitetą.1967–1970 m. Žygaičių (Šiaulių raj.) aštuonmetės mokyklos, 1970–1973 m. Gordų (Kelmės raj.) aštuonmetės mokyklos mokytojas. 1973–1974 m. tarnavo SSRS kariuomenėje. 1974–1982 m. Gordų devynmetės mokyklos mokytojas, direktorius. 1982–1990 m. LKP Kelmės rajono komiteto darbuotojas.1990–1992 m. Kelmės rajono kultūros ir švietimo skyriaus inspektorius. 1992–2000 m. Šaltenių pagrindinės mokyklos direktorius. 2000–2012 m. Kelmės rajono savivaldybės meras.1997–2012 m. Kelmės rajono savivaldybės tarybos narys.Nuo 2001 m. Lietuvos socialdemokratų partijos Kelmės skyriaus narys.


== Įvertinimas ==
2008 m. Šiaulių apskrities viršininko garbės ženklas „Už nuopelnus Šiaulių apskričiai“;
2009 m. Bilgorajaus miesto (Lenkija) garbės piliečio vardas;
2012 m. Lietuvos savivaldybių asociacijos Auksinės krivūlės riteris;
2014 m. Kelmės rajono Garbės pilietis.


== Šaltiniai ==