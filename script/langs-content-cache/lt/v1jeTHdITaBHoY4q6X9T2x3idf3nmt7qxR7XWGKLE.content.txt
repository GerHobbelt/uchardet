revision: 6494688
title: Melody Thornton
url: https://lt.wikipedia.org/wiki/Melody_Thornton


---

Melody Thornton (g. 1984 m. rugsėjo 28 d.) – Jungtinių Amerikos Valstijų dainininkė, šokėja ir dainų autorė, geriausiai žinoma kaip buvusi sėkmingos Pop/R&B grupės „Pussycat Dolls“ narė.


== Biografija ==
M. Thornton baigė Camelback vidurinę mokyklą Finikse, Arizonos valstijoje. Jos mama turi meksikiečių kraujo, o tėvas kilęs iš Somalio. Melody dainavimo talentas buvo pastebėtas, kai ji pradinėje mokykloje sudainavo Mariah Carey dainą „Without You“.


== „Pussycat Dolls“ ==

Thornton pirmą kartą pamatė „Pussycat Dolls“ per MTV muzikinį kanalą ir sužinojo, kad grupė ieško naujos narės. 2003 m. gruodį Thorton atvyko į atranką, ir tik padainavus, ji buvo priimta į grupę. Jos pravardė grupėje yra „The Baby Doll“, nes ji yra jauniausia ir žemiausia grupės narė.
Melody yra laikoma antra vokaliste grupėje po Nicole Scherzinger. Ji yra vienintelė narė grupėje, turėjusi oficialų muzikos pasirengimą, taip pat vienintelė grupės narė, kuri nėra profesionali šokėja, todėl Melody buvo priimta į grupę tik dėl savo vokalinių gebėjimų.
Thorton 2008 m. įrašė solo dainą „Space“ „Dolls“ antrojo studijinio albumo „Doll Domination“ deluxe versijoje.
2009 m. vasarą spaudoje pradėjo rodytis pranešimai apie įtampą grupėje, mat grupę ardė nuolatinės pavydo scenos dėl išskirtinio statuso, kurį, lyginant su kitomis narėmis, turėjo lyderė Nicole Scherzinger. Robin Antin kelis kartus neigė, jog grupė išsiskirstė. Melody teigė, jog grupė dabar daro pertrauką. Tačiau kita grupės narė Kimberly pradėjus karjerą realybės šou, duodama interviu atskleidė, jog grupės narės yra nepatenkintos savo padėtimi. Wyatt teigia, kad Nicole buvo taikomos privilegijos, kaip atskiras turų autobusas, atskiras persirengimo kambarys, kol kitos grupės narės viskuo dalinosi. Netrukus grupę paliko visos grupės narės išskyrus Nicole, grupės įkūrėja Antin atskleidė, jog šiuo metu ieško naujų veidų, prisijungsiančių prie pagrindinės vokalistės Nicole . Tačiau Melody taip ir neatskleidė, kodėl paliko grupę.


== Solo karjera ==

Thornton pradėjo savo solinę karjerą kai pasirodė reperio Jibbs dainoje „Go Too Far“ ir jo debiutiniame albume „Jibbs featuring Jibbs“. Netrukus pasirodė pranešimai, jog Thornton įrašinėja solinį debiutinį albumą pavadinimu „The Beggining“. Thornton tuomet pareiškė, jog norėtų įrašyti kelias ainas ispanų kalba savo debiutiniam albumui.2010 m. per „Pussycat Dolls“ muzikinę pertrauką Thornton pasirodė Keri Hilson dainos „Slow Dance“ vaizdo klipe, ir pasirodė kaip teisėja „E!“ kanalo realybės šou „Bank of Hollywood“. Jai palikus grupę, netrukus pasirodė pranešimai, kad Melody jau įrašinėją solinį albumą. Melody prisipažino, jog grupėje kiekvienos narės vaidmuo grupėje, išskyrus Nicole, buvo sumažintas ir „įžeidžiantis“. Atlikėja per interviu atskleidė, jog jos soliniame albumas skirsis muzikos žanru nuo „Pussycat Dolls“ kūrinių, bet vis tiek turės pop stiliaus elementų. 2010 m. birželį pasirodė pranešimai, kad Melody įrašinėja albumą su tokiais prodiuseriais kaip Cee Lo Green, Polow Da Don, Lil Wayne, Dre ir Vidal.


== Diskografija ==
Taip pat skaitykite – Pussycat Dolls diskografija.


== Filmografija ==


== Šaltiniai ==


== Nuorodos ==
Melody Thornton svetainė internete Archyvuota kopija 2011-02-02 iš Wayback Machine projekto.
Pussycat Dolls oficiali svetainė internete
Apie Melody Imdb.com Archyvuota kopija 2009-01-11 iš Wayback Machine projekto.
Apie Melody Obuolys.lt[neveikianti nuoroda]
Melody Thornton svetainėje Last.fm