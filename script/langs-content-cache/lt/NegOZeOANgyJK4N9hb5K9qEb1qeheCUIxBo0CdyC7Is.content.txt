revision: 6175629
title: "Friedrich K\xE4stli"
url: https://lt.wikipedia.org/wiki/Friedrich_K%C3%A4stli


---

Frydrichas Kestlis (vok. Friedrich Kästli; 1893 m. sausio 30 d. Berne – 1972 m. vasario 28 d. Zydorfo miestelyje (Berno kantonas)) – Šveicarijos konsulinių įstaigų darbuotojas, pirmasis šios šalies diplomatas Lietuvoje.


== Biografija ==
Gimė statybininko šeimoje, kartu augo brolis Hansas – vėliau tapęs žinomu inžinieriumi statybininku ir parlamentaru.
1916–1919 m. studijavo Berno universitete, apgynė mokslų daktaro disertaciją iš valstybės valdymo srities. Dirbo Šveicarijos policijos Užsieniečių priežiūros skyriuje, o nuo 1922 m. iki išėjimo į pensiją – Užsienio reikalų ministerijos bendradarbis. 1922–1927 m. Šanchajuje (Kinija), 1927–1928 m. Glazge (Jungtinė Karalystė), 1929 m. Leipcige (Vokietija) buvo skiriamas konsuliariniu atašė. Vėliau dirbo vicekonsulu: 1930–1932 m. Leipcige, 1934–1935 m. Glazge, 1935 m. Miunchene (Vokietija). Konsulo pareigose darbavosi Miunchene (1936–1937 m.), Kaune (1936 m. rugsėjo 17 d. – 1940 m. spalio 25 d.) ir Nepriklausomos Kroatijos valstybės sostinėje Zagrebe (1941–1942 m.). Ilgą laiką (1947–1959 m.) Monrealyje (Kanada) užėmė generalinio konsulo pareigas. 1963 m. išleistas į užtarnautą poilsį.  
Buvo vedęs Lietuvos kariuomenės gydytojo Jono Augevičiaus dukterį Ireną (1920–2008), 1944 m. jiems gimė sūnus Vytis.


== Šaltiniai ==
Friedrich Kästli // Historisches Lexikon der Schweiz
Kaestli, Friedrich // Diplomatic Documents of Switzerland 1848-1975
Igor Paponja. Die Biografie Friedrich Kästlis // Der „Unabhängige Staat Kroatien“ zur Zeit des Zweiten Weltkrieges (1941-1945) in den der Berichten des schweizerischen Vertreters in Zagreb
J.Survilaitė: Atsiminimai apie Ireną Aldoną Augevičiūtę–Kaestli Archyvuota kopija 2019-07-01 iš Wayback Machine projekto.


== Nuorodos ==
Friedrich Kästli // Helvetia und Lietuva = Helvecija ir Lietuva : auf den Spuren der Schweiz in Litauen / Judith Lewonig – Vilnius : Savas takas ir Ko, 2011, psl. 38