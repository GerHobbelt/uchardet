revision: 6950605
title: "Radvili\u0161kio rajono savivaldyb\u0117"
url: https://lt.wikipedia.org/wiki/Radvili%C5%A1kio_rajono_savivaldyb%C4%97


---

Radviliškio rajono savivaldybė – administracinis-teritorinis vienetas šiaurės Lietuvoje, Šiaulių apskrityje. Administracinis centras – Radviliškis.


== Geografija ==
Didžioji Radviliškio rajono dalis yra Rytų Žemaičių plynaukštėje, o rytuose paviršius leidžiasi į Nevėžio ir Mūšos-Nemunėlio žemumas. Aukščiausia rajono vieta (184 m) yra į pietryčius nuo Šiaulėnų, ties Pasodnių kaimu, o žemiausia (63 m) – prie Kundrėnų. Sausio mėnesio vidutinė temperatūra -5,2 °C, liepos mėnesio +17,3 °C. Vidutinis metinis kritulių kiekis – 556–614 mm. Vidutinis sniego dangos storis – 18 cm.Pro rajoną eina Mūšos ir Nevėžio vandenskyra. Prasideda Daugyvenė ir jos intakas Ežerėlė, Nevėžio intakai Kiršinas, Liaudė, Dotnuvėlė, teka Šušvė (Nevėžio intakas). Telkšo 9 Radviliškio rajono ežerai, 10 tvenkinių. Miškai daugiausia mišrieji, yra eglynų, beržynų, pušynų. Miškingumas – 21,8 %. Pagrindiniai miškų masyvai – Radvilonių, Bargailių, Baisogalos. Vakaruose plyti Sulinkių pelkė, Tyrulių pelkė.

		
		


== Istorija ==
Rajonas sudarytas 1950 m. birželio 20 d. iš buvusios Radviliškio apskrities 24 apylinkių. 1950–1953 m. rajonas priklausė Šiaulių sričiai. 1955 ir 1957 m. šiek tiek pakeistos ribos. 1959 m. perduota Kelmės rajono 1 apylinkė. 1962 m. prijungta Šeduvos rajonas ir Kėdainių rajono 1 apylinkė bei kitos apylinkės dalis; 2 apylinkės perduotos Panevėžio rajonui. 1975 ir 1984 m. šiek tiek pakeistos rajono ribos.
1995 m. įkurta Radviliškio rajono savivaldybė, pavaldi Šiaulių apskričiai. 2008 m. gruodžio 18 d. savivaldybės tarybos sprendimu Nr. T-555 nuo 2009 m. sausio 1 d. įsteigtos 44 seniūnaitijos. 2009 m. rugsėjo 10 d. sprendimu Nr. T-800 seniūnaitijų sumažinta iki 39.


== Gyventojai ==


=== Tautinė sudėtis ===


=== Pagal tikybą ===
Romos katalikai – 81,8 %
stačiatikiai – 1,4 %
sentikiai – 0,6 %
evangelikai liuteronai – 0,2 %
kiti – 0,7 %
netikintys/nenurodė – 15,2 %


== Gyvenvietės ==

Savivaldybės teritorijoje yra:

2 miestai – Radviliškis ir Šeduva;
10 miestelių – Baisogala, Grinkiškis, Palonai, Pašušvys, Pociūnėliai, Sidabravas, Šaukotas, Šiaulėnai, Tyruliai ir Vadaktai;
420 kaimų.Didžiausios gyvenvietės (2021 m.):

Radviliškis – 15103
Šeduva – 2421
Baisogala – 1694
Šiaulėnai – 575
Pakiršinys – 547
Aukštelkai – 543
Kutiškiai – 531
Grinkiškis – 513
Alksniupiai – 506
Pavartyčiai – 430


== Administracija ==
Atstovaujamoji valdžia – Radviliškio rajono savivaldybės taryba, vykdomoji valdžia – Radviliškio rajono savivaldybės administracija.


=== Seniūnijos ===

Savivaldybėje yra 12 seniūnijų (skliausteliuose – seniūno būstinė):

Aukštelkų seniūnija (Aukštelkai)
Baisogalos seniūnija (Baisogala)
Grinkiškio seniūnija (Grinkiškis)
Pakalniškių seniūnija (Raudondvaris)
Radviliškio miesto seniūnija (Radviliškis)
Radviliškio seniūnija (Radviliškis)
Sidabravo seniūnija (Sidabravas)
Skėmių seniūnija (Skėmiai)
Šaukoto seniūnija (Šaukotas)
Šeduvos miesto seniūnija (Šeduva)
Šiaulėnų seniūnija (Šiaulėnai)
Tyrulių seniūnija (Tyruliai)


=== Merai ===
Vytautas Tomkevičius – 1990–1992 m.
Algimantas Ruseckas – 1992–1994 m.
Vytautas Simelis – 1994–2003 m. ir nuo 2021 m.
Antanas Čepononis – 2003–2012 m. ir 2015–2020 m.
Darius Brazys – 2012–2015 m.


=== Partnerystės ryšiai ===
Miestai, su kuriais Radviliškio rajonas yra užmezgęs partnerystės ryšius:

 Gnieznas, Lenkija
 Valga, Estija
 Valka, Latvija
 Mazovijos Grodziskas, Lenkija
 Špajeris, Vokietija
 Skara, Švedija


== Švietimas ir ugdymas ==
Radviliškio rajono savivaldybėje yra šios bendrojo lavinimo mokyklos:

Alksniupių pagrindinė mokykla
Aukštelkų pagrindinė mokykla
Baisogalos gimnazija
Grinkiškio Jono Poderio vidurinė mokykla
Labučių pagrindinė mokykla
Minaičių pagrindinė mokykla
Pakalniškių pagrindinė mokykla
Palonų pagrindinė mokykla
Pašušvio pagrindinė mokykla
Pociūnėlių pagrindinė mokykla
Radviliškio Gražinos pagrindinė mokykla
Radviliškio Lizdeikos gimnazija
Radviliškio Stepono Dariaus ir Stasio Girėno vidurinė mokykla
Radviliškio Vaižganto gimnazija
Radviliškio Vaižganto pagrindinė mokykla
Radviliškio Vinco Kudirkos pagrindinė mokykla
Sidabravo vidurinė mokykla
Šaukoto pagrindinė mokykla
Šeduvos gimnazija
Šiaulėnų Marcelino Šikšnio vidurinė mokykla
Tyrulių pagrindinė mokykla


== Šaltiniai ==


== Nuorodos ==
Savivaldybės svetainė Archyvuota kopija 2018-08-04 iš Wayback Machine projekto.