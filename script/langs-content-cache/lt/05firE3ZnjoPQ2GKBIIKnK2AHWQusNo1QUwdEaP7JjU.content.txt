revision: 4555008
title: Satire
url: https://lt.wikipedia.org/wiki/Saturn


---

Saturn – automobilių gamintojas, kurį 1985 metų sausio 7 diena įkūrė koncernas General Motors. Saturn automobiliai skirti JAV ir Kanados rinkoms buvo pradėti gaminti 1990 metais. Markė buvo įkurta kaip atsakas mažiems japoniškiems automobiliams, kurie tuo metu buvo sėkmingai parduodami JAV rinkoje. 
2009 metų vasario 17 dieną vykusios konferencijos metu, General Motors paskelbė savo nuosprendį dėl tolimesnio koncernui priklausančių markių likimo. Pranešime buvo teigiame, kad koncernas dėmesį sutelks į savo keturias pagrindines markes - Buick, Cadillac, Chevrolet bei GMC, tuo metu buvo teigiama, kad Pontiac markė taps antrine, o Saab bei Hummer markės bus parduotos. Pagal tuomet paskelbtą pranešimą Saturn markė turėjo būti panaikinta, pasibaigus šiuo metu gaminamų Saturn automobilių gyvavimo terminui, po to nauji modeliai neturėjo pasirodyti, tačiau kiek vėliau koncernas paskelbė kad parduos markę įmonei Penske Automotive Group. Kaip ir anksčiau buvo planuota šiuo metu parduodami automobiliai bus gaminami iki jiems nustatyto gyvavimo termino pabaigos, terminui pasibaigus GM nustos tiekti automobilius naujam markės savininkui ir savininkui teks susirasti kita tiekėją. Paskutinai GM gamybos automobiliai turėtų būti pagaminti 2010-2011 metais.


== Modeliai ==
Saturn S-series (1991-2002 m.)
Saturn L-series (1999-2005 m.)
Saturn VUE (nuo 2002 m.)
Saturn ION (2003-2007 m.)
Saturn Relay (2005-2007 m.)
Saturn Aura (nuo 2007 m.)
Saturn Outlook (nuo 2007 m.)
Saturn Sky (2007-2009 m.)
Saturn Astra (2008-2009 m.)