revision: 6886529
title: "Vytaut\u0117 \u017Dilinskait\u0117"
url: https://lt.wikipedia.org/wiki/Vytaut%C4%97_%C5%BDilinskait%C4%97


---

Vytautė Genovaitė Žilinskaitė (g. 1930 m. gruodžio 13 d. Kaune) – Lietuvos prozininkė, humoristė, vaikų literatūros rašytoja.


== Biografija ==
Buvo trečioji duktė iš keturių vaikų šeimos. 1948–1958 m. moterų tinklinio rinktinės narė. 1950 m. baigė Vilniaus Salomėjos Nėries vidurinę mokyklą. 1950–1955 m. Vilniaus universiteto Istorijos ir filologijos fakultete studijavo žurnalistiką. Nuo 1950 m. spausdino kūrybą. 1955–1961 m. žurnalo „Jaunimo gretos“ literatūrinė darbuotoja, 1961–1966 m. Literatūrinio skyriaus vedėja. 1961 m. išleidusi eilėraščių rinkinį „Nesustok, valandėle“, perėjo prie prozos. Nuo 1963 m. Lietuvos rašytojų sąjungos narė. Nuo 1966 m. rašytoja profesionalė. Gyvena ir dirba Vilniuje.


== Kūryba ==
Vytautė Žilinskaitė suaugusiųjų literatūroje garsi kaip daugybės kandžių humoreskų rašytoja, satyrikė. Vaikų literatūroje žinomi jos apsakymai, literatūrinės pasakos, eilėraščiai ir kelios pjesės. Rašytoja dažniausiai pasakoja ne istorijas, o svarsto kokią nors problemą, ji „filosofuoja“ pasirinkta tema, naudodamasi stulbinančiomis hiperbolėmis, fantastiškais įsivaizdavimais, kurdama absurdiškas situacijas. „Vytautė Žilinskaitė gana sėkmingai pakeitė lietuviškojo sąmojo pobūdį, intelektualizuodama jo ištakas ir išraišką dabartinės prozos ir poezijos dvasia“, – rašė Vytautas Kubilius 1995 metais.
Pagal Vaižganto apysaką „Dėdės ir dėdienės“ parašė scenarijų kino filmui „Tas prakeiktas nuolankumas“ (rež. Algirdas Dausa, 1970 m.). 2008 m. jos apysaka „Kintas" įrašyta į Tarptautinės vaikų knygos tarybos (IBBY) garbės sąrašą. Kūryba versta į anglų, vokiečių, lenkų, čekų, slovakų, rusų, bulgarų, portugalų, moldavų, vengrų, latvių ir kt. kalbas.


== Bibliografija ==

Nesustok, valandėle: eilėraščiai. – Vilnius: Valstybinė grožinės literatūros leidykla, 1961. – 35 p.
Ne iš pirmo žvilgsnio: satyros ir humoreskos / dail. Petras Navalinskas. – Vilnius: Valstybinė grožinės literatūros leidykla, 1962. – 121 p.: iliustr.
Mano neapykanta stipresnė: dokumentinė apysaka apie Raseinių pogrindinės komjaunimo organizacijos veiklą. – Vilnius: Vaga, 1964. – 227 p.: portr.
Ir aš ožius ganiau! : humoreskos. – Vilnius: Vaga, 1965. – 143 p.: iliustr.
Mikė milžinas / iliustr. Nijolė Kryževičiūtė-Jurgelionienė. – Vilnius: Vaga, 1967. – 36 p.: iliustr.
Angelas virš miesto: humoras, satyra, parodijos / dail. Alfonsas Augaitis. – Vilnius: Vaga, 1967. – 236 p.: iliustr.
Romantikos institutas, arba Pafilosofavimai: satyros / dail. Alfonsas Augaitis. – Vilnius: Vaga, 1968. – 122 p.: iliustr.
Melagių pilis / iliustr. Aspazija Surgailienė. – Vilnius: Vaga, 1968. – 35 p.: iliustr.
Senelio Šalčio ūsai: apsakymėliai / iliustr. Kastytis Skromanas. – Vilnius: Vaga, 1969. – 35 p.: iliustr.
Karuselėje: satyros ir humoro rinktinė / dail. Antanas Kazakauskas. – Vilnius: Vaga, 1970. – 309 p.: iliustr.
Mano neapykanta stipresnė / iliustr. Eduardas Jurėnas. – 2-asis leidimas. – Vilnius: Vaga, 1970. – 288 p.: iliustr.
Humoreskos / dail. Alfonsas Augaitis. – Vilnius: Vaga, 1971. – 150 p.: iliustr.
Kaktuso paslaptis / iliustr. Marija Jukniūtė. – Vilnius: Vaga, 1973. – 79 p.
Paradoksai: humoras ir satyra. – Vilnius: Vaga, 1973. – 135 p.
Berniukas iš albumo: pjesės lėlių teatrui. – Vilnius: Vaga, 1974. – 87 p.
Melagių pilis / iliustr. Ada Skliutauskaitė. – 2-asis leidimas. – Vilnius: Vaga, 1974. – 36 p.: iliustr.
Stebuklingas apsiaustas; Paršiukas ir parašiutas; Paskutinė lapė: pjesės lėlių teatrui. – Vilnius: Vaga, 1977. – 95 p.
Mano neapykanta stipresnė: dokumentinė apysaka / iliustr. Eduardas Jurėnas. – 3-asis leidimas. – Vilnius: Vaga, 1977. – 262 p.: iliustr.
Robotas ir peteliškė: apsakymai ir pasakos / iliustr. Stasys Eidrigevičius. – Vilnius: Vaga, 1978. – 135 p.: iliustr.
Satyros / iliustr. Andrius Deltuva. – Vilnius: Vaga, 1978. – 203 p.: iliustr.
Ledinė fėja: rinktinė / iliustr. Stasys Eidrigevičius. – Vilnius: Vaga, 1979. – 172 p.: iliustr.
Gaidžio kalnas: apsakymai / iliustr. Stasys Eidrigevičius. – Vilnius: Vaga, 1981. – 117 p.: iliustr.
Paveikslas: humoreskos, satyros / iliustr. Rimvydas Kepežinskas. – Vilnius: Vaga, 1981. – 268 p.
Kvaitulys: humoreskos, satyros, parodijos. – Vilnius: Vaga, 1984. – 428 p.
Kelionė į Tandadriką: apysaka-pasaka / iliustr. Stasys Eidrigevičius. – Vilnius: Vaga, 1984. – 246 p.: iliustr.
Robotas ir peteliškė: pasakos ir apsakymai / iliustr. Stasys Eidrigevičius. – 2-asis leidimas. – Vilnius: Vyturys, 1985. – 132 p.: iliustr.
Tik niekam nesakyk: apysaka-pasaka / iliustr. Diana Radavičiūtė. – Vilnius: Vyturys, 1988. – 112 p.: iliustr. – ISBN 5-7900-0039-8
Viso pasaulio tetos / iliustr. Rima Stasiūnaitė. – 2-asis leidimas. – Vilnius: Vyturys, 1989. – 27 p.: iliustr. – ISBN 5-7900-0456-3
Ikaras Antrasis: satyrinės interpretacijos / iliustr. Marija Jukniūtė. – Vilnius: Vaga, 1989. – 133 p.: iliustr. – ISBN 5-415-00124-7
Prašė neverkti: motinų, tėvų, artimųjų laiškai ir pasakojimai apie žuvusius būtinojoje karinėje tarnyboje Lietuvos vaikinus. – Vilnius, 1991. – 280 p.: iliustr.
Kumeliuko kerštas: pasaka / iliustr. Jūratė Račinskaitė. – Vilnius: Vyturys, 1991. – 28 p.: iliustr. – ISBN 5-7900-0518-7
Vaiduokliai: satyros, humoreskos, parodijos. – Vilnius: Vaga, 1991. – 526 p. – ISBN 5-415-00651-6
Įdomiausioji kaukė: lietuvių satyros ir humoro antologija: proza, trumpasis žanras. – Vilnius: Vaga, 1993. – 342 p.
Paršiuko puota / dail. Jūratė Juozėnienė. – Vilnius: Dienovidis, 1996. – 117 p.: iliustr. – ISBN 9986-9067-2-5
Nebijokė: apsakymai / dail. Giedrius Jonaitis. – Vilnius: Vaga, 2000. – 119 p.: iliustr. – ISBN 5-415-01440-3
Kas atsitiko? : humoreskos, satyros, parodijos. – Vilnius: Pasviręs pasaulis, 2000. – 188 p.: portr. – ISBN 9955-435-12-7
Kelionė į Tandadriką: apysaka-pasaka / iliustr. Gintaras Jocius. – Vilnius: Alma littera, 2003. – 295 p.: iliustr. – ISBN 9955-08-411-1
Jūrų kriauklė / dail. Bronė Kanoverskytė. – Kaunas: Šviesa, 2006. – 8 p.: iliustr. – ISBN 5-430-04538-1
Kintas: apysaka / iliustr. Jolanta Talaikienė. – Vilnius: Alma littera, 2006. – 190 p.: iliustr. – ISBN 9955-08-966-0
Trojos arklys-81: apsakymas. – Vilnius: Lietuvos nacionalinė Martyno Mažvydo biblioteka, 2008. – 19 p. – ISBN 978-9955-541-77-6
Radinių namelis: pasakos ir apsakymai / iliustr. Irmina Dūdėnienė. – Vilnius: Alma littera, 2009. – 201 p.: iliustr. – ISBN 978-9955-38-491-5
Kelionė į Tandadriką: apysaka-pasaka / iliustr. Gintaras Jocius. – Vilnius: Alma littera, 2013. – 294 p.: iliustr. – ISBN 978-609-01-0842-0
Ne tas drugys: romanas. – Vilnius: Alma littera, 2013. – 237 p. – ISBN 978-609-01-1113-0
Melagių pilis: pasaka / dail. Paulius Juodišius. ‒ Vilnius: Alma littera, 2016. – 47 p.: iliustr. – ISBN 978-609-01-1709-5
Žiogas stiklinėje: pasakų rinktinė / sud. Kęstutis Urba. – Vilnius: Alma littera, 2020. – 95 p.: iliustr. – ISBN 978-609-01-4275-2


== Įvertinimas ==
1965 m. Vinco Mickevičiaus-Kapsuko premija
1972 m. LSSR valstybinė premija
1979 m. LSSR valstybinė premija
1980 m. LSSR nusipelniusi kultūros veikėja
1996 m. IBBY Lietuvos skyriaus premija
2001 m. IBBY Lietuvos skyriaus premija
2005 m. LDK Gedimino ordino Riterio kryžius 
2007 m. IBBY Lietuvos skyriaus premija
2007 m. LR švietimo ir mokslo ministerijos Vaikų literatūros premija 


== Šaltiniai ==