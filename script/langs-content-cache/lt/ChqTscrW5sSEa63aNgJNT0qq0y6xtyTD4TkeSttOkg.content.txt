revision: 6360900
title: Aguilera
url: https://lt.wikipedia.org/wiki/Christina_Aguilera


---

Christina Maria Aguilera (g. 1980 m. gruodžio 18 d.) – amerikiečių dainininkė.


== Biografija ==
Christina Aguilera gimė 1980 m. gruodžio 18 d. Steiteno saloje, Niujorke. Jos tėtis – Fausto Wagner Xavier Aguiler – iš Ekvadoro kilęs karininkas, motina – Shelly Loraine Fidler – smuikininkė iš Pitsburgo (Pensilvanija). Kadangi tėvas siekė karininko karjeros, šeimai teko nuolat keliauti iš vienos vietos į kitą. Galiausiai jie apsistojo Filadelfijoje, kur būdama šešerių Aguilera pradėjo dalyvauti talentų šou. 1988 m. ji pasirodė televizijos šou „Star Search“, tačiau jame nieko nelaimėjo.
1992 m. drauge su Britney Spears, būsimaisiais „N Sync“ nariais Justin Timberlake ir JC Chasezu bei „Felicity“ žvaigžde Keri Russell Christina dalyvauja „Disney Channel“ televizijos šou „The New Mickey Mouse Club“. Po dvejų metų ji persikėlė į Japoniją, kur drauge su popžvaigžde Keizo Nakanishi įrašė hitu tapusį duetą „All I Wanna Do“. 1998 m. Christina Aguilera sugrįžta į JAV, įrašo dainą „Reflection“ animaciniam muzikiniam W. Disney filmui „Mulan“. Šis įrašas padėjo dainininkei sudaryti sutartį su RCA. 1999 m. vasarą pasirodo pirmasis Christinos albumas, pavadintas jos pačios vardu. Į paauglių auditoriją orientuotas, dance-pop stiliaus singlas „Genie in a Bottle“ penkias savaites tvirtai laikėsi topų viršūnėse. Pats albumas greitai tapo perkamiausiu – vien JAV parduota daugiau negu 8 mln. jo kopijų. Daina „What a Girl Wants“ tapo pirmuoju 2000-ųjų metų singlu. Tais pačiais metais dainininkė gauna „Grammy“ geriausio naujo atlikėjo nominacijoje. Vėliau pasirodo kiti Christinos hitai – „I Turn to You“ ir „Come on Over Baby (All I Want Is You)“.
2000 m. rugsėjį ekvadoriečių kraujo turinti dainininkė įrašo ispanišką albumą „Mi Reflejo“. Šio albumo dainų žodžius ji išmoksta paraidžiui, nes nemoka ispaniškai. Spalio mėnesį pasirodo jos atostogų albumas „My Kind of Christmas“. Abudu albumai buvo parduodami itin sėkmingai. 2001 m. pavasarį Christina Aguilera drauge su Pink, Mya ir Lil’ Kim perdainavo žymųjį Patti LaBelle hitą „Lady Marmalade“. Daina tapo miuziklo „Moulin Rouge“ garso takelio singlu. Tais pačiais metais pasirodo albumas „Just Be Free“, kurio dainas Christina atliko būdama 14-15 metų.
2002 m. rudenį kompanijoja RCA išleidžia albumą „Stripped“. pasikeičia dainininkės įvaizdis – iš rafinuotos ji tampa šiurkščios išvaizdos mergina. Singlas „Dirrty“ tapo neprilygstamo populiarumo hitu. Kiek vėliau ji visiškai apsinuogino ant žurnalo „Rolling Stone“ rudens numerio viršelio.
2005 m. lapkritį po trejų metų draugystės susituokė su Jordan Bratman (išsiskyrė 2011 m. balandžio 15 d.).
2006 m. pasirodė naujausias Christinos Aguileros albumas „Back to Basics“. MTV Europos muzikos apdovanojimai jai buvo sėkmingi, ji iškovojo geriausios atlikėjos titulą .
2008 m. sausį susilaukė sūnaus vardu Max Liron Bratman.
2010 m. išleido albumą „Bionic“, tačiau komerciškai nesėkmingą, bet daug kam patikusį.
2012 m. išleido albumą „Lotus“, komeciškai nesėkmingą, tačiau sulaukė kritikų palaikymo.


== Albumai ==
|Lotus


== Turai ==
1997 The Spinning Tour
2000 TLC Tour (Opening Act)
2000 Sears & Levis US Tour
2001 Latin America Tour
2003 The Justified & Stripped North American Tour
2003 The Stripped World Tour
2006–2007 Back To Basics World Tour


== Apdovanojimai ==
Grammy Awards

2000: Best New Artist: Christina Aguilera
2002: Best Pop Collaboration with Vocals: „Lady Marmalade“
2004: Best Female Pop Vocal Perfomance: „Beautiful“Latin Grammy Award

2001: Best Latin Pop Vocal Album: „Mi Reflejo“MTV Europe Music Award

2003: Best Female
2006: Best Female


== DVD ==
2000: Genie gets her wish (JAV #1)
2001: My Reflection (JAV #1)
2004: Stripped – Live in the U.K. (JAV #3)
2008: Back To Basics : Live And Down Under (JAV #4)


== Nuorodos ==
Oficiali Christina Aguilera svetainė Archyvuota kopija 2007-09-29 iš Wayback Machine projekto.
Oficiali tarptautinė svetainė (angl.)
Christina Aguilera svetainėje Last.fm