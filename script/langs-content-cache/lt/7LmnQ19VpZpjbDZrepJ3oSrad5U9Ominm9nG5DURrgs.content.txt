revision: 6881215
title: Juozas Kulys
url: https://lt.wikipedia.org/wiki/Juozas_Kulys


---

Juozas Kulys (g. 1944 m. gruodžio 23 d. Kretingoje) – Lietuvos biochemikas, habilituotas fizinių mokslų daktaras, profesorius, Lietuvos mokslų akademijos akademikas.


== Biografija ==
1951–1962 m. mokėsi Joniškio 1-joje vidurinėje mokykloje. 1962–1964 m. studijavo Viniaus universiteto Chemijos fakultete, 1964–1967 m. Maskvos universiteto Chemijos fakultete. 1967–1970 m. Maskvos universiteto aspirantas, 1970 m. chemijos mokslų kandidatas, 1982 m. chemijos mokslų daktaras, nuo 1983 m. profesorius.1970–1971 m. Puslaidininkių fizikos instituto jaunesnysis mokslo darbuotojas.  1971-2018 m. dirbo Biochemijos institute. 1974–1985 m. ir 1992-2013 m. buvo Fermentų chemijos laboratorijos vadovas,  1985–1992 m. šio instituto  direktorius, 2013-2018 vyriausias mokslo darbuotojas. 
Nuo 1986 m. dėstė Vilniaus universitete, nuo 1991 m. Vytauto Didžiojo universitete, 2001-2015  m. dirbo Vilniaus Gedimino technikos universiteto Chemijos ir bioinžinerijos katedros vedėjo pareigose, 2015-2018 m. buvo šios katedros profesorius, nuo 2018 m. Vilniaus universiteto profesorius emeritas. 
1990–1996 m. Lietuvos mokslų akademijos narys korespondentas, 1996-2019 m. tikrasis narys, nuo 2019 akademikas emeritas.


== Mokslinė veikla ==
J. Kulys atrado ir ištyrė bioelektrokatalizės reiškinius, sukūrė biojutiklius, plačiai naudojamus medicinoje ir kitose srityse. Sukūrė pripažintą pasaulyje bioelektrokatalizės mokslo mokyklą, kurioje atrasti ir ištyrinėti nauji mediatoriniai ir bemediatoriniai bioelektrokataliziniai procesai, pirmą kartą panaudotos naujos medžiagos – organiniai metalai, parengtos 19 dr. ir 5 habil. dr. disertacijos.  Paskelbė apie 380 mokslinių straipsnių rusų ir anglų kalba, 51 išradimų ir patentų autorius. 2000–2004 m. vadovavo Lietuvos biochemikų draugijai.  


== Bibliografija ==
Аналитические системы на основе иммобилизованных ферментов. – Vilnius: Mokslas, 1981. – 200 p.: brėž.
Биокатализ в электрохимии органических соединений / Juozas Kulys, Valdemaras Razumas. – Vilnius: Mokslas, 1983. – 169 p.: iliustr.
Биоамперометрия / Juozas Kulys, Valdemaras Razumas. – Vilnius: Mokslas, 1986. – 212 p.: iliustr.
Ферментативный перенос электрона / Juozas Kulys, Narimantas Čėnas. – Vilnius: Mokslas, 1988. – 171 p.: iliustr.
Mathematical Modeling of Biosensors: An Introduction for Chemists and Mathematicians / Romas Baronas, Feliksas Ivanauskas. – Springer, 2010; šios knygos vertimas 2012 m. į arabų kalbą Saudo Arabijos Karaliaus Saudo universitete pagal leidyklos „Springer“ licenciją.
Mathematical Modeling of Biosensors. Second Edition / Romas Baronas, Feliksas Ivanauskas. – Springer, 2021.


== Įvertinimas ==
1987 m. LSSR valstybinė mokslo premija, su V. Razumu.
1995 m. Baltijos asamblėjos mokslo premija.
2002 m. Lietuvos mokslo premija, su N. Čėnu.


== Šaltiniai ==