revision: 4452300
title: "Pakruojo rajono savivaldyb\u0117s taryba"
url: https://lt.wikipedia.org/wiki/Pakruojo_rajono_savivaldyb%C4%97s_taryba


---

Pakruojo rajono savivaldybės taryba – Pakruojo rajono savivaldybės bendruomenės atstovaujamoji savivaldos institucija, atsakinga už savivaldos teisės, savo funkcijų ir bendruomenės iškeltų uždavinių įgyvendinimą bendruomenės interesais savivaldybės teritorijoje. Taryba renkama ketveriems metams visuotiniuose, slaptuose, laisvuose ir lygiuose rinkimuose pagal Lietuvos Respublikoje registruotų politinių partijų pateiktus kandidatų sąrašus. Rinkėjai – savivaldybės teritorijos gyventojai, gali keisti kandidatų eilę sąraše, penkiems kandidatams suteikdami pirmumo balsus.
Tarybą sudaro 25 tarybos nariai. Naujai išrinktos tarybos nario įgaliojimai prasideda, o ankstesnės kadencijos tarybos nario įgaliojimai baigiasi nuo tos dienos, kurią naujai išrinkta taryba susirenka į pirmąjį posėdį.
Per du mėnesius nuo pirmojo naujai išrinktos savivaldybės tarybos posėdžio sušaukimo dienos turi būti išrinktas savivaldybės meras, paskirti mero pavaduotojas ir savivaldybės administracijos direktorius, sudaryti tarybos komitetai ir tarybos kolegija. Savivaldybės tarybos veiklos tvarką ir formas nustato Vietos savivaldos įstatymas ir savivaldybės tarybos veiklos reglamentas.
Savivaldybės taryba savo įgaliojimus įgyvendina kolegialiai savivaldybės tarybos posėdžiuose. Tarybos posėdžiams klausimus rengia komitetai bei komisijos savo posėdžiuose, tarybos narių frakcijos bei savivaldybės administracija. Taryba svarstomais klausimais priima sprendimus ir kontroliuoja jų įgyvendinimą.
Savivaldybė yra Lietuvos savivaldybių asociacijos narė.


== Istorija ==


== Merai ==
1995 m. – Marija Šerienė
1997, 2000, 2003 m. – Jonas Juozapaitis
2004, 2007 m. – Saulius Gegieckas


== Savivaldybės tarybos ==
Pakruojo rajono taryba 1990–1995 m.
Pakruojo rajono savivaldybės taryba 1995–1997 m.
Pakruojo rajono savivaldybės taryba 1997–2000 m.
Pakruojo rajono savivaldybės taryba 2000–2003 m.
Pakruojo rajono savivaldybės taryba 2003–2007 m.
Pakruojo rajono savivaldybės taryba 2007–2011 m.
Pakruojo rajono savivaldybės taryba 2011–2015 m.


== Nuorodos ==
Oficiali svetainė