revision: 6950602
title: "Pakruojo rajono savivaldyb\u0117"
url: https://lt.wikipedia.org/wiki/Pakruojo_rajono_savivaldyb%C4%97


---

Pakruojo rajono savivaldybė – administracinis-teritorinis vienetas šiaurės Lietuvoje, pasienyje su Latvija. Administracinis centras – Pakruojis.


== Geografija ==
Rajonas įsikūręs žemumų kraštovaizdyje: šiaurėje plyti Žiemgalos žemuma, pietuose – Mūšos-Nemunėlio žemuma, o jiedvi skiria Linkuvos kalvagūbris (aukštis iki 87 m, prie Šikšnių). Aukščiausia rajono vieta (100 m) yra pietvakariuose, o žemiausia (34 m) – Latvijos pasienyje. Pro rajoną teka Mūša su dešiniaisiais intakais Šiladžiu, Kruoja, Daugyvene, šiaurinę dalį vagoja Lielupės ir Yslykio intakai (Švitinys, Beržtalis, Viršytis, Svirkalnis, Plonė). Telkšo 2 Pakruojo rajono ežerai, 9 tvenkiniai (Baltausių, Dvariukų, Pakruojo).
Miškingumas – 16,7 %. Būdingi mišrieji miškai, yra beržynų, eglynų, drebulynų. Didžiausi miškai – Gedžiūnų, Klusiškių, Pakruojo, Rozalimo.
Vidutinė sausio mėnesio temperatūra -5,2 °C, liepos +17,5 °C. Vidutinis metinis kritulių kiekis – 538–554 mm. Vidutinis sniego dangos storis – iki 18 cm.

		
		


== Istorija ==
Rajonas sudarytas 1950 m. birželio 20 d. iš buvusios Šiaulių apskrities 15 apylinkių, Radviliškio apskrities 9 apylinkių ir Joniškio apskrities 2 apylinkių. 1950–1953 m. rajonas priklausė Šiaulių sričiai. 1959 m. gruodį perduota panaikinto Linkuvos rajono 13 apylinkių ir Linkuva. 1968, 1975, 1980 ir 1984 m. šiek tiek pakeistos rajono ribos.
1995 m. įkurta Pakruojo rajono savivaldybė, pavaldi Šiaulių apskričiai. 2008 m. gruodžio 29 d. savivaldybės tarybos nutarimu Nr. T-427 nuo 2009 m. sausio 1 d. įsteigta 50 seniūnaitijų.


== Gyventojai ==


=== Tautinė sudėtis ===


=== Pagal tikybą ===
Romos katalikai – 80,3 %
evangelikai liuteronai – 0,3 %
stačiatikiai – 0,3 %
kiti – 0,4 %
netikintys/nenurodė – 18,7 %


== Gyvenvietės ==

Savivaldybės teritorijoje yra:

2 miestai – Linkuva ir Pakruojis;
5 miesteliai – Klovainiai, Lygumai, Pašvitinys, Rozalimas ir Žeimelis;
374 kaimai.Didžiausios gyvenvietės (2021 m.):

Pakruojis – 4594
Linkuva – 1283
Rozalimas – 714
Žeimelis – 709
Klovainiai – 673
Lygumai – 442
Pakruojis (kaimas) – 427
Jovarai – 388
Linkavičiai – 309
Mažeikoniai – 278


== Administracija ==
Atstovaujamoji valdžia – Pakruojo rajono savivaldybės taryba, vykdomoji valdžia – Pakruojo rajono savivaldybės administracija.


=== Seniūnijos ===

Savivaldybėje yra 8 seniūnijos (skliausteliuose – seniūno būstinė):

Guostagalio seniūnija (Guostagalis)
Klovainių seniūnija (Klovainiai)
Lygumų seniūnija (Lygumai)
Linkuvos seniūnija (Linkuva)
Pakruojo seniūnija (Pakruojis)
Pašvitinio seniūnija (Pašvitinys)
Rozalimo seniūnija (Rozalimas)
Žeimelio seniūnija (Žeimelis)


== Švietimas ir ugdymas ==
Pakruojo rajono savivaldybėje yra šios bendrojo lavinimo mokyklos:

Balsių pagrindinė mokykla
Bardiškių pagrindinė mokykla
Degesių pagrindinė mokykla
Grikpėdžių Broniaus Nainio pagrindinė mokykla
Guostagalio pagrindinė mokykla
Klovainių pagrindinė mokykla
Linkuvos gimnazija
Linkuvos specialioji mokykla
Lygumų pagrindinė mokykla
Pakruojo Atžalyno gimnazija
Pakruojo suaugusiųjų ir jaunimo švietimo centras
Pakruojo Žemynos pagrindinė mokykla
Pamūšio pagrindinė mokykla
Pašvitinio pagrindinė mokykla
Rozalimo pagrindinė mokykla
Stačiūnų pagrindinė mokykla
Šukionių Jono Noreikos pagrindinė mokykla
Triškonių pagrindinė mokykla
Žeimelio gimnazija
Pakruojo „Versmės“ pradinė mokykla


== Šaltiniai ==


== Nuorodos ==
Savivaldybės tinklalapis