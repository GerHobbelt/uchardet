revision: 6725741
title: "Mol\u0117t\u0173 rajono taryba 1990\u20131995 m."
url: https://lt.wikipedia.org/wiki/Mol%C4%97t%C5%B3_rajono_taryba_1990%E2%80%931995_m.


---

Molėtų rajono taryba – Molėtų rajono savivaldybės atstovaujamoji institucija, išrinkta 1990 m. kovo 24 d., pakartotinis balsavimas (II turas) – balandžio 7 d. Pilnas pavadinimas – Molėtų rajono Liaudies deputatų taryba, nuo 1990 m. balandžio mėn. Molėtų rajono taryba.


== Teisinis pagrindas ==
Vietos savivaldos pagrindų įstatymu, priimtu 1990 m. vasario 12 d., savivaldybės suskirstytos į žemesniosios pakopos savivaldybes – apylinkės, gyvenvietės (valsčiai), rajono (apskrities) miestai ir aukštesniosios pakopos savivaldybes – rajonai, apskritys, respublikos miestai. Molėtų rajonui priskirtas aukštesniosios pakopos savivaldybės statusas. Savivaldybių teises kiek suvaržė 1993 m. spalio 12 d. Seimo priimtos įstatymo pataisos.
Rinkimai, vadovaujantis Lietuvos TRS Aukščiausiosios Tarybos 1989 m. gruodžio 7 d. priimtu „Lietuvos Tarybų Socialistinės Respublikos Vietinių liaudies deputatų tarybų rinkimų įstatymu“ vyko pagal mažoritarinę sistemą. Kandidatus kelti galėjo renkamos tarybos teritorijoje esančių visuomeninių, politinių organizacijų, visuomeninių judėjimų rajonų ir miestų organai, taip pat ne mažiau, kaip 50 darbo ar gyvenamosios vietos piliečių susirinkimas. Tai buvo pirmieji laisvi ir demokratiški rinkimai po 1925 m. savivaldybių tarybų rinkimų.


== Tarybos deputatai ==
Stasys Bajerčius
Dalius Daškevičius
Vladzė Gribėnienė
Vladas Pusvaškis
Bronislovas Žemaitis
Stasys Žvinys


== Nuorodos ==
Oficiali svetainė Archyvuota kopija 2005-08-24 iš Wayback Machine projekto.