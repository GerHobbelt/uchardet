revision: 6573763
title: "Vytas \u0160imon\u0117lis"
url: https://lt.wikipedia.org/wiki/Vytas_%C5%A0imon%C4%97lis


---

Vytas Šimonėlis (g. 1959 m. kovo 29 d. Pivoruose, Ignalinos raj.) – Lietuvos ir Širvintų rajono politinis bei visuomenės veikėjas.


== Biografija ==
1966–1974 m. mokėsi Ignalinos rajono Dysnos aštuonmetėje mokykloje, 1974–1978 m. Ukmergės žemės ūkio mechanizacijos technikume. 1983 m. baigė Lietuvos žemės ūkio akademijos Mechanizacijos fakultetą, inžinierius mechanikas, 2005 m. baigė Mykolo Romerio universitetą, viešojo administravimo magistras.
1983–1992 m. Širvintų raj. „Širvintos“ kolūkio vyresnysis inžinierius mechanikas. 1992–1994 m. Širvintų raj. žemės ūkio bendrovės „Balžė“ vadovas. 1994–1996 m. Širvintų rajono žemės ūkio valdybos vyriausiasis energetikas, darbų saugos inspektorius, 1996–1997 m. viršininkas. 1997–2007 m. Širvintų rajono savivaldybės meras, Lietuvos savivaldybių asociacijos tarybos narys.
Nuo 2007 m. Lietuvos darbo biržos prie Socialinės apsaugos ir darbo ministerijos projekto vadovas, Centrinės projektų valdymo agentūros Socialinės apsaugos projektų skyriaus projektų vadovas.
1997–2019 m. Širvintų rajono savivaldybės tarybos narys.
1993 m. Lietuvos valstiečių partijos, 2000 m. Valstiečių ir Naujosios demokratijos partijų sąjungos, nuo 2006 m. Lietuvos valstiečių liaudininkų sąjungos narys, Širvintų skyriaus pirmininkas.


== Šaltiniai ==