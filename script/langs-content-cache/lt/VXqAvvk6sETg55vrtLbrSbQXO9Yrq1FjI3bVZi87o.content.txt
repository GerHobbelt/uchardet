revision: 6828155
title: Virus
url: https://lt.wikipedia.org/wiki/Vakar%C5%B3_Viru_apskritis


---

Vakarų Viru apskritis arba Lenė Viruma (est. Lääne-Virumaa) – viena iš 15 Estijos apskričių, esanti šalies šiaurėje. Išsidėsčiusi šalies šiaurės rytuose, tarp Rytų Viru, Jegevos, Jarvos ir Harju apskričių. Administracinis centras – Rakverė.


== Geografija ==
Šiaurinė apskrities dalis išsidėsčiusi žemumoje, kuri Baltijos glintu leidžiasi į Suomijos įlanką. Likusi dalis yra Pandiverės aukštumoje. Apskričiai priklauso įlankoje esančios nedidelės Uhtju ir Vaindloo salelės. Vakarų Viru garsėja klinčių telkiniais. Gausu miškų, pelkių, ežerų, upių (svarbiausios Kunda, Valgejõgi). Čia įkurtas pirmasis Estijoje Lahemaa nacionalinis parkas.


== Ekonomika ==
Svarbiausia ūkio šaka – klinčių gavyba. Taip pat vystoma žvejyba, miškininkystė, žemės ūkis. Alkoholinių gėrimų pramonė (net 3/4 šalies spirito gamybos).


== Gyventojai ==
Dauguma gyventojų susitelkę centrinėje apskrities dalyje. Didesnė gyventojų dalis estai, tačiau nemažai rusų.
Miestai:

Rakverė,
Kunda,
Tapa,
Tamsalu.


== Administracinis skirstymas ==
Miestų savivaldybės:

Kunda
RakverėKaimų savivaldybės (valsčiai):

Haljalos valsčius
Kadrinos valsčius
Laekverė
Rakė
Rakverės valsčius
Riagaverė
Semeru
Tamsalu
Tapos valsčius
Vihula
Vinio valsčius
Viru Nigulos valsčius
Veike Marjos valsčius
		
		
		
		
		


== Nuorodos ==
Oficiali svetainė