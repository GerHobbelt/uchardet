revision: 6956472
title: "Ni\u017Enij Udinsko rajonas"
url: https://lt.wikipedia.org/wiki/%C4%8Ceslovas_Banevi%C4%8Dius


---

Česlovas Banevičius (g. 1954 m. liepos 30 d. Atagai, Nižnij Udinsko rajonas, Irkutsko sritis, Rusija) – Lietuvos ir Klaipėdos rajono savivaldybės politinis bei visuomenės veikėjas.


== Biografija ==
1972 m. baigė Priekulės vidurinę mokyklą, 1981 m. – Lietuvos veterinarijos akademiją.
1977–1992 m. Priekulės paukštininkystės, Gegužės 1-osios ūkių vyriausiasis veterinarijos gydytojas. 1992–1997 m. A. Knabiko veterinarijos vaistinės veterinarijos gydytojas.1997–2000 m. Klaipėdos rajono savivaldybės meras. 2000–2007 m. UAB „Kontvainiai“ direktorius. 2007–2015 m. Klaipėdos rajono savivaldybės administracijos direktorius, 2015–2019 m. ir nuo 2021 m. – direktoriaus pavaduotojas.1997–2007 ir 2019–2021 m. Klaipėdos rajono savivaldybės tarybos narys.1996–2018 m. Tėvynės sąjungos (Lietuvos konservatorių) narys. Lietuvos kiaulių augintojų asociacijos tarybos narys. Žmona Rita, vaikai Daiva, Robertas, Šarūnas.


== Šaltiniai ==