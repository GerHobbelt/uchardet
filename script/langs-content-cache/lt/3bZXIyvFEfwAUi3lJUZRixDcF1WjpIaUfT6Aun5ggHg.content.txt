revision: 4727147
title: Party (albumas)
url: https://lt.wikipedia.org/wiki/Bloc_Party


---

Bloc Party – britų indie roko grupė, debiutavusi 2005 m. su albumu Silent Alarm. Antrasis jų albumas A Weekend in the City išleistas 2007 vasario 5 d. Jungtinėje Karalystėje ir vasario 6 d. – JAV.


== Istorija ==


=== Susikūrimas ir kylantis populiarumas (1998–2004) ===
Bloc Party kartu nuo 2002 m. Gitaristas Russell Lissack ir vokalistas/gitaristas Kele Okereke pirmą kartą susitiko 1998 m. Esekse, kur Lissack užaugo, o Okereke lankė mokyklą. Jie dar kartą susitiko 1999 m. Reading festivalyje ir po jo sukūrė grupę Union. 2003 m. jie pakeitė pavadinimą į Bloc Party.
2003- ųjų lapkritį Bloc Party daina „The Marshalls Are Dead“ įtraukta į dainų rinkinį „The New Cross“ išleistą Angular Recording Corporation. Po to Bloc Party išleido debiutinį singlą „She’s Hearing Voices“ su nepatyrusia įrašų kompanija Trash Aesthetics.
Grupė patyrė staigų lūžį po to, kai Okereke nuvyko į Franz Ferdinand koncertą 2003- aisias ir gavo galimybę įbrukti singlo kopiją į Franz Ferdinand vokalisto Alex Kapranos ir Radio One didžėjaus Steve Lamacq rankas. Vėliau Lamacq pagrojo dainą savo radijo laidoje, pavadindamas kūrinį „genijumi“, ir pakvietė grupę įrašyti gyvą pasirodymą laidai.
2004 m. išleistas singlas „Banquet“.


=== Silent Alarm (2004–2006) ===
Bloc Party debiutinis albumas Silent Alarm, išleistas 2005 m. vasario 5d., buvo sutiktas audringai ir sumušė pardavimo rekordus. NME kritikai išrinko jį metų albumu; Anglijoje jis tapo platininiu. Antrasis albumo singlas „So Here We Are“ pasiekė Anglijos topų penketuką. Kiti singlai „Banquet“, „Helicopter“ ir „Pioneers“ nebuvo tokie sėkmingi. Animuotas singlo „Pioneers“ vaizdo klipas išsilaikė NME video topuose keturias savaites, o buvo sukurtas su minimaliu biudžetu per labai trumpą laiką.
Bloc Party tapo viena populiariausių naujų grupių 2005 m.
Silent Alarm remiksuotų dainų albumas pasirodė 2005- ųjų rugpjūtį. Dainas remiksavo Ladytron, M83, Death from Above 1979, Four Tet ir Mogwai.
Liepą grupė įrašė dvi naujas dainas- „Hero“ ir „Two More Years“ su Silent Alarm prodiuseriu Paul Epworth. „Two More Years“ išleidimas spalio 3 d. sutapo su jų turu Anglijoje. Dainos buvo išleistos EP pavidalu, pavadintu Two More Years. Į „Two More Years“ įtrauktas „Banquet“ remiksas, sukurtas The Streets. Jam taip pat sukurtas klipas.


=== A Weekend in the City (2006–dabar) ===
Antrąjį albumą A Weekend in the City, prodiusuotą Jacknife Lee, grupė išleido 2007- ųjų vasarį. Albumas debiutavo 12- oje vietoje Billboard 200 tope su 48,000 parduotų kopijų.


== Muzikinis stilius ==
Bloc Party aštriam gitaros skambesiui įtaką darė The Cure, Gang of Four, The Smashing Pumpkins, Sonic Youth, Pixies, Joy Division ir XTC.
Būgnų partijos dainose atspindi šokių ir R&B sceną, o gitara demonstruoja tipišką indie aštrumą. Kad pasiekti unikalų gitarų skambesį, naudojami BOSS aido efektai, kurie ypač ryškūs dainoje „Like Eating Glass“.


== Diskografija ==


=== Studijiniai albumai ===
Silent Alarm (2005)
A Weekend in the City (2007)
Intimacy (2008)


=== Remiksų albumai ===
Silent Alarm Remixed (2005)


=== Singlai ===
Bloc Party (2004)
Little Thoughts (2004)
Two More Years (2005)


== Nuorodos ==
BlocParty.com – Oficiali Bloc Party svetainė
Bloc Party Fans – Oficiali gerbėjų svetainė