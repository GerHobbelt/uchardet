revision: 6496903
title: Tomas Rimantas Buivydas
url: https://lt.wikipedia.org/wiki/Tomas_Rimantas_Buivydas


---

Tomas Rimantas Buivydas (g. 1939 m. kovo 7 d. Kaune) – Lietuvos grafikas.


== Biografija ==
1964 m. baigęs Lietuvos dailės institutą mokytojavo Šiauliuose. Nuo 1970 m. Šiaulių pedagoginio instituto (nuo 1997 m. Šiaulių universitetas) dėstytojas, 1991-2003 m. Piešimo katedros docentas.


== Kūryba ==
Nuo 1963 m. dalyvauja parodose Lietuvoje ir užsienyje. Kūryboje vyrauja urbanistiniai peizažai (ciklai „Žvyro karjere“, „Elektros tinklai“, abu 1966 m., „Katilinė“ 1970 m., „Priemiestyje“ 1971 m., „Ieškojimų ritmai“ 1999 m.), kuriuose raiškiu, konstruktyviu linijų bei dėmių piešiniu perteikiamos žmogaus ir gamtos sąsajos su pramonės peizažu. Įvairiomis technikomis (linoraižinys, akvarelė, tempera, pastelė) sukūrė peizažų, portretų, figūrinių kompozicijų, ekslibrisų.


== Šaltiniai ==