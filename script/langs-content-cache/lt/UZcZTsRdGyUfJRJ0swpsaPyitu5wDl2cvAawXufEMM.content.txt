revision: 6961832
title: "Buivyd\u017Ei\u0173 \u0161v. Jurgio ba\u017Eny\u010Dia"
url: https://lt.wikipedia.org/wiki/Buivyd%C5%BEi%C5%B3_%C5%A1v._Jurgio_ba%C5%BEny%C4%8Dia


---

Buivydžių šv. Jurgio bažnyčia – bažnyčia, stovinti Buivydžių kaime, 17 km į rytus nuo Nemenčinės, 3 km į vakarus nuo Lietuvos ir Baltarusijos valstybės sienos, Neries kairiajame krante. Pamaldos laikomos tik lenkų kalba.
Bažnyčia yra architektūros paminklas, kartu su Radziševskių koplyčia įtrauktas į LR Kultūros vertybių registrą (unik. kodas 1762). Parapijoje veikia Pričiūnų koplyčia.


== Istorija ==
Buivydžiai 1673–1782 m. priklausė Mikailiškių reguliariesiems atgailos kanauninkams. Vienuoliai čia pasistatė koplyčią ir joje laikė pamaldas. Nuo 1744 m. rašytos krikšto metrikų knygos.
1787 m. minima sena medinė, kiauru stogu, supuvusiais sienojais bažnyčia.
Vilniaus maršalka Stanislovas Mykolas Radžiševskis apie 1790 m. pastatė medinę aštuoniakampę bažnyčią; įsteigta parapija. 1827 m. visi Buivydžių parapijos gyventojai kalbėjo lietuviškai, nuo 1830 m. pamaldos laikytos ir melstasi tik lenkų kalba.
1902–1906 m. Buivydžiuose klebonavęs Mykolas Masiulis (1857–1906 m.) (palaidotas šventoriuje) gaivino lietuvybę. Lenkijos okupacijos metais klebonavęs Vincentas Miškinis (1893–1973 m.) suimtas ir tardytas. 1982 m. gegužės 29 d. bažnyčia sudegė. Tikinčiųjų lėšomis 1984–1986 m. pastatyta dabartinė mūrinė bažnyčia, savo forma primenanti sudegusiąją.


== Architektūra ==
Bažnyčia taisyklingo aštuoniakampio plano, su centriniu kupolu. Prieangis su kolonomis. Apsidė žemesnė už kupolą. Šventoriaus tvora akmenų mūro. Jame išliko varpinė.


== Galerija ==

		
		
		


== Šaltiniai ==

Senoji bažnyčia