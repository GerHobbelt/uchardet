revision: 6925713
title: "Zavadai (Balstog\u0117)"
url: https://lt.wikipedia.org/wiki/Zavadai_(Balstog%C4%97)


---

Zavãdai  (lenk. Zawady) – kaimas Lenkijos šiaurės rytuose, 34 km į vakarus nuo vaivadijos centro Balstogės.


== Istorija ==
Kaimas įkurtas apie 1413 metus, kai Janušas I Senasis 60 valakų šių žemių šalia Šlinos upės suteikė broliams Giedejtow, Marcinow ir Michałow iš Kobilin Božimų. Žemių suteikimas patvirtintas 1422 m. ir 1439 m. 1452 m. gyvenvietė gavo vokiškasias miestų privilegijas. XV a. kaimas priklausė Jan Giedejt. XV a. įkurta Zavadų Jėzaus Apsireiškimo parapija. 1742-1743 m. pastatyta medinė kaimo bažnyčia. XVIII a. įkurtos bažnyčios kapinės.
1827 m. kaime buvo 12 namų ir 224 gyventojai. 1878 m. pastatyta mūrinė kapinių koplyčia. XIX a. pabaigoje kaime pastatytas paštas, mokykla ir malūnas, kaimas ir palivarkas buvo Lomžos apskrities Chlebiotkų valsčiuje. 1919–1954 m. kaimas buvo Chlebiotkų valsčiaus centras. 1938–1956 m. pastatyta mūrinė neogotikinė bažnyčia.


== Galerija ==

		


== Šaltiniai ==

Palenkės vaivadijos saugomų istorijos paminklų sąrašas (lenk.)
Katalog zabytków sztuki, Województwo łomżyńskie, Pod redakcją M. Kałamajskiej-Saeed, Ciechanowiec, Zambrów, Wysokie Mazowieckie i okolice, PAN Instytut Sztuki, Warszawa 1986, str. 104-105