revision: 6856221
title: "\u0160irvint\u0173 rajono savivaldyb\u0117"
url: https://lt.wikipedia.org/wiki/%C5%A0irvint%C5%B3_rajono_savivaldyb%C4%97


---

Širvintų rajono savivaldybė – administracinis-teritorinis vienetas Lietuvos pietryčiuose, prie Vilniaus-Rygos automagistralės, 50 km nuo Vilniaus. Administracinis centras – Širvintos.


== Geografija ==
Ribojasi su Vilniaus, Kaišiadorių, Jonavos, Ukmergės, Molėtų rajonų ir Elektrėnų savivaldybėmis. Beveik visas rajonas yra Neries žemupio plynaukštėje, tik šiaurės rytuose ir pietryčiuose paviršius kyla į Aukštaičių aukštumą. Aukščiausia rajono vieta (170 m) yra šiaurėje, prie Kaugedų, žemiausia (46 m) – Neries pakrantėje pačiuose rajono vakaruose. Pietvakarine rajono riba teka Neris, per rajoną – jos intakas Musė ir Šventosios intakas Širvinta. Telkšo 27 Širvintų rajono ežerai (didžiausias – Alys), 7 tvenkiniai. Miškingumas – 27,7 %. Vyrauja pušynai, mišrieji miškai, yra eglynų, ąžuolynas. Didžiausi miškai – Bartkuškio, Alionių, Šešuolėlių. Būdingi velėniniai jauriniai lengvo priemolio dirvožemiai, taip pat yra pelkinių, velėninių glėjiškų sujaurėjusių, velėninių jaurinių glėjinių, aliuvinių dirvų.
Vidutinė sausio mėnesio temperatūra -5,0 °C, liepos +17,4 °C. Vidutinis metinis kritulių kiekis – 649 mm. Vidutinis sniego dangos storis – 25 cm.

		
		


== Istorija ==
Rajonas sudarytas 1950 m. birželio 20 d. iš buvusios Širvintų apskrities 31 apylinkės ir Ukmergės apskrities 1 apylinkės. Iki 1953 m. priklausė Vilniaus sričiai. 1955 m. jam perduotos panaikinto Smėlių rajono 4 apylinkės, 1 apylinkė perduota Nemenčinės rajonui. 1956 ir 1975 m. šiek tiek pakeistos rajono ribos.
1962 m. gruodžio 8 d. rajonas panaikintas, teritorija prijungta prie Ukmergės rajono, tačiau 1965 m. sausio 7 d. vėl sudarytas iš Ukmergės rajono 7 apylinkių (Čiobiškio, Gelvonų, Kielių, Kernavės, Musninkų, Šešuolėlių, Viesų) ir Vilniaus rajono 1 apylinkės (Jauniūnų).
1995 m. įsteigta Širvintų rajono savivaldybė. 2009 m. rugpjūčio 24 d. savivaldybės tarybos sprendimu Nr. 2-192 įsteigtos 36 seniūnaitijos.


== Gyventojai ==


=== Tautinė sudėtis ===


=== Pagal tikybą ===
Romos katalikai – 87,0 %
stačiatikiai – 1,0 %
sentikiai – 0,3 %
kiti – 0,6 %
netikintys/nenurodė – 11,0 %


== Gyvenvietės ==

Savivaldybės teritorijoje yra:

1 miestas – Širvintos;
5 miesteliai – Bagaslaviškis, Gelvonai, Kernavė, Musninkai ir Zibalai;
483 kaimai.Didžiausios gyvenvietės (2021 m.):

Širvintos – 5827
Širvintos (kaimas) – 592
Kabalda – 433
Musninkai – 366
Medžiukai – 341
Vileikiškiai – 275
Bartkuškis – 256
Gelvonai – 245
Družai – 243
Kernavė – 238


== Administracija ==

Atstovaujamoji valdžia – Širvintų rajono savivaldybės taryba, vykdomoji valdžia – Širvintų rajono savivaldybės administracija.


=== Seniūnijos ===

Savivaldybei priklauso 9 seniūnijos (skliausteliuose – seniūno būstinė):

Alionių seniūnija (Alionys I)
Čiobiškio seniūnija (Čiobiškis)
Gelvonų seniūnija (Gelvonai)
Jauniūnų seniūnija (Jauniūnai)
Kernavės seniūnija (Kernavė)
Musninkų seniūnija (Musninkai)
Širvintų miesto seniūnija (Širvintos)
Širvintų seniūnija (Širvintos)
Zibalų seniūnija (Zibalai)


=== Partnerystės ryšiai ===
Miestai, su kuriais Širvintų rajonas yra užmezgęs partnerystės ryšius:

 Opegiordas, Norvegija
 Jaseneco valsčius, Lenkija
 Rakonevicai, Lenkija
 Charkovo rajonas, Ukraina


== Švietimas ir ugdymas ==
Barskūnų pagrindinė mokykla
Bartkuškio mokykla-daugiafunkcis centras
Čiobiškio pagrindinė mokykla
Gelvonų gimnazija
Musninkų Alfonso Petrulio gimnazija
Širvintų Atžalyno progimnazija
Širvintų Lauryno Stuokos-Gucevičiaus gimnazija
Širvintų meno mokykla


== Šaltiniai ==


== Nuorodos ==
Savivaldybės svetainė Archyvuota kopija 2021-01-26 iš Wayback Machine projekto.