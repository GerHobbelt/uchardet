revision: 6867733
title: FIDE prezidento taryba
url: https://lt.wikipedia.org/wiki/FIDE_prezidento_taryba


---

FIDE prezidento taryba – tai tarptautinės šachmatų federacijos (FIDE) valdymo organas. Tarp Generalinės asamblėjos ir Vykdomojo komiteto sesijų, Prezidento taryba, išskyrus kai kuriuos apribojimus, sprendžia organizacijai iškilusius uždavinius.


== Prezidento taryba ==


=== Nariai ===
Į Prezidento tarybą įeina:
FIDE prezidentas, Garbės prezidentas, Prezidento pavaduotojas, Generalinis sekretorius, Iždininkas, Viceprezidentai, Garbės viceprezidentai, keturi žemynų Prezidentai, tuometinis pasaulio šachmatų čempionas ir tuometinė moterų pasaulio šachmatų čempionė.
Auditorius, rinktas Generalinėje asamblėjoje negali būti Prezidento tarybos nariu.


=== Pasiūlymų komitetas ===
Pasiūlymų komitetas susideda iš: FIDE prezidento, prezidento pavaduotojo, Generalinio sekretoriaus, Iždininko ir dviejų viceprezidentų, išrinktų prezidento rinkimuose. Jis gali būti sušauktas neatidėliotinų ir vystymosi klausimų naginėjimui. Visi Pasiūlymo komiteto priimti sprendimai dar turi būti patvirtinti Prezidento taryboje.


=== Posėdžiai ===
Prezidento taryba posėdžius rengia kas tris mėnesius. FIDE prezidentas gali bet kada sušaukti posėdį, ar telekonferenciją. Juose turi dalyvauti 50 % balso teisę turinčių Prezidento tarybos narių. Svarstomus klausimus Tarybos nariai turi gauti mažiausiai prieš savaitę. Komisijų ataskaitos pateikiamos prieš dvi savaites. Darbotvarkė ir priimti sprendimai spausdinami FIDE tinklapyje.


=== Sprendimų priėmimas ===
Sprendimai priimami balsavimo keliu. Balsuoja Prezidento tarybos nariai.
FIDE Prezidento taryba negali priimti sprendimų dėl:
pareigūnų rinkimų,
statuto keitimo,
taisyklių ir turnyrų komisijos nuostatų keitimo,
kvalifikacinės komisijos nuostatų keitimo,
rinkimų nuostatų keitimo.


== Šaltiniai ==


== Nuorodos ==
2013 m. 2-o ketvirčio Prezidento tarybos posėdžių sprendimai