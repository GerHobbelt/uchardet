revision: 4985259
title: Karupanas
url: https://lt.wikipedia.org/wiki/Karupanas


---

Karupanas (isp. Carúpano) – miestas šiaurės rytų Venesueloje, Sukrės valstijoje, Karibų jūros pakrantėje. Bermudeso savivaldybės centras. Yra oro uostas, žvejybinis ir prekybinis jūrų uostas (išvežamas tabakas, odos, kava, kakava), praeina Kumanos–Guirijos plentas. Maisto (žuvų, cukraus, romo), odų apdirbimo, statybinių medžiagų gamybos pramonė. Auginami kakavmedžiai, kavamedžiai, cukranendrės, prekiaujama žemės ūkio produkcija. Apylinkėse kasamos cinko ir vario rūdos, sidabras. Vystomas turizmas. Veikia katedra ir keletas mažesnių bažnyčių.


== Istorija ==
Krikščionių misionieriai Karupaną įkūrė 1647 m. Pavadinimas vietinių indėnų kalba reiškia 'žemė su namu'. 1814 m. Karupane Simonas Bolivaras paskelbė apie vergovės panaikinimą. 1962 m. Karupane bandytas surengti valstybinis perversmas. 1997 m. miestas nukentėjo nuo žemės drebėjimo.


== Šaltiniai ==