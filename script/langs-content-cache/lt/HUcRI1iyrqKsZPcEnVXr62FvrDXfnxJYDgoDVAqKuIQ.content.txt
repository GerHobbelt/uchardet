revision: 6242359
title: Take Two Interactive
url: https://lt.wikipedia.org/wiki/Take-Two_Interactive


---

Take-Two Interactive Software, Inc. (stilizuojama kaip Take2), dar žinoma kaip Take-Two – JAV kompiuterinių žaidimų kūrėjas bei platintojas. „Take-Two“ priklauso bendrovės „Rockstar Games“ ir „2K Games“. Centrinė įmonės būstinė įsikūrusi Niujorke, o tarptautinė būstinė – Vindzore, Jungtinėje Karalystėje.
„Take-Two“ yra išleidusi tokias žymias žaidimų serijas kaip „Grand Theft Auto“, „Midnight Club“, „Manhunt“ ir „BioShock“.


== Istorija ==


=== 1993–2004 m. ===
„Take-Two“ 1993 m. įkūrė Ryan Brant, žurnalo „Interview“ bendraįkūrėjo Peter Brant sūnus. 1998 m. kovą „Take-Two“ finansinė vertė išaugo po to, kai bendrovė iš „Bertelsmann AG“ įsigijo „BMG Interactive“ padalinį už apytiksliai 14,2 mln. JAV dolerių. Tais pačiais metais bendrovė išleido žaidimą “Rats!“. Vėliau tais pačiais metais „BMG Interactive“ buvo performuota į „Rockstar Games“.1999 m. vasarį „Take-Two“ išleido point-and-click tipo nuotykių žaidimą „Biosys“. 1999 m. liepą išėjo viena pirmųjų taktinių pirmojo/trečiojo asmens šaudyklių „Hidden & Dangerous“, o 2003 m. pasirodė ir tęsinys „Hidden & Dangerous 2“.
2004 m. „Take-Two“ bendrovei „Infogrames“ sumokėjo 22,3 mln. JAV dolerių už teises į „Civilization“ žaidimų seriją.


=== 2005–dabar ===
2005 m. bendrovė ėmė masiškai supirkinėti žaidimų kūrėjus, tam išleisdama daugiau kaip 80 mln. JAV dolerių. Už 32 mln. JAV dolerių ji įsigijo studijas „Visual Concepts“ ir „Kush Games“, už 11,4 mln. „Gaia Capital Group“ ir už apytiksliai 11,8 mln. „Irrational Games“. Tuomet subūrė leidybos padalinius „2K Games“ ir „2K Sports“, kuriuos paskyrė valdyti naujai įsigytas studijas. Paskiau, lapkritį „Take-Two“ už 27 mln. JAV dolerių įsigijo „Firaxis“. 2007 m. investuotojai iš bendrovės direktorių tarybos pašalino 5 iš 6 narius.2008 m. konkurentė žaidimų pramonėje „Electronic Arts“ (EA) pateikė sandorio pasiūlymą supirkti „Take-Two“ akcijas po 25 JAV dolerius už vieną akciją, vėliau kaina buvo pakelta iki 26 dolerių. Gandai apie galimą įsigijimą internete jau sklandė prieš kelias savaites. „Take-Two“ atsisakius priimti sandorį, jos akcijų vertė pakilo 54 %, tuo tarpu EA krito 5 %, o tai bendrovei buvo didžiausias metų nuostolis.


== Išnašos ==