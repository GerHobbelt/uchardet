revision: 6880700
title: Jonas Romanovas
url: https://lt.wikipedia.org/wiki/Ivanas_Romanovas


---

Ivanas Romanovas (g. 1957 m. rugpjūčio 4 d. Kretingalėje, Klaipėdos rajonas) – Lietuvos ir Klaipėdos miesto savivaldybės sporto, politinis bei visuomenės veikėjas.


== Biografija ==
1964–1968 m. mokėsi Klaipėdos raj. Eketės pradinėje mokykloje, 1975 m. baigė Klaipėdos 12-ąją vidurinę mokyklą. 1987 m. baigė Šiaulių K. Preikšio pedagoginį institutą, specialybė – ikimokyklinė pedagogika ir psichologija.
1969 m. pradėjo lankyti dviračių sporto treniruotes. 1973 m. pakviestas į Lietuvos jaunimo rinktinę, 1974 m. pateko į TSRS jaunimo rinktinę ir dalyvavo Europos čempionate, suteiktas sporto meistro vardas. 1975 m. Pasaulio jaunimo čempionate iškovojo aukso medalį, suteiktas tarptautinės klasės sporto meistro vardas. Per 26 metus 38 kartus tapo Lietuvos čempionu, 7 kartus – TSRS čempionu. 1982–1983 m. Pasaulio čempionate laimėjo bronzos medalį. 1992 m. tapo Pasaulio profesionalų čempionato vicečempionu. Daugkartinis tarptautinių lenktynių nugalėtojas. 1996 m. atstovavo Lietuvai Atlantos olimpinėse žaidynėse.
1996 m. Lietuvos dviračių sporto federacijos Vykdomojo komiteto narys, Klaipėdos veteranų sporto klubo „Stumbras“ prezidentas. 1997–1998 m. Dviračių sporto mokyklos direktorius, 1998 m. Vakarų Lietuvos pramonės ir finansų korporacijos Ūkio skyriaus viršininko pavaduotojas, sporto komplekso direktorius. 2005 m. Seimo nario Antano Boso padėjėjas – sekretorius, Seimo nario J. Pinskaus padėjėjas-sekretorius
Darbo partijos Klaipėdos skyriaus narys. 2007–2011 m. ir nuo 2011 m. Klaipėdos miesto savivaldybės tarybos narys.Sutuoktinė Vilija, vaikai Isanta, Darius, Edgaras..


== Šaltiniai ==