revision: 6359192
title: "Weekly Sh\u014Dnen Jump"
url: https://lt.wikipedia.org/wiki/Weekly_Sh%C5%8Dnen_Jump


---

„Weekly Shōnen Jump“ (jap. 週刊少年ジャンプ = Shūkan Shōnen Janpu) – savaitinė shōnen manga antologija, leidžiama Japonijoje leidyklos „Shueisha“; „Jump“ žurnalų linijos dalis.
Pirmasis leidimas išėjo 1968 m. liepos 2 d. Žurnalas vis dar tebeleidžiamas ir yra perkamiausias bei vienas ilgiausiai leidžiamų manga žurnalų Japonijoje. Jo tiražas siekia 1,6 mln. vienetų (2019 m.).Žurnale leidžiamų istorijų skyriai kas du-tris mėnesius surenkami į tomų rinkinį, pavadinimu „Jump Comics“, ir atspausdinami. Žurnalo istorijos orientuojasi į jaunuolius, jų turinį paprastai sudaro didelis kiekis veiksmo scenų ir nemaža dalis komedijos elementų.
„Weekly Shōnen Jump“ turi seserinius žurnalus – „Jump Square“ (vietoje nutraukto „Monthly Shōnen Jump“) ir „Saikyō Jump“.


== Apdovanojimai ==
„Weekly Shōnen Jump“ kartu su „Shueisha“ skatina naujus manga kūrėjus kurti vienkartinius tematinius istorijų rinkinius (angl. one-shot) ir už tai jiems teikia apdovanojimus. Tezuka apdovanojimas, pavadintas žymaus manga ir anime pradininko Osamu Tedzukos garbei, teikiamas už įvairaus žanro istorijas. Akatsuka apdovanojimas, pavadintas komedijos žanro manga pradininko Fudžijo Akacukos (Fujio Akatsuka) garbei, teikiamas už komedijinius komiksus.


== Išnašos ==


== Nuorodos ==
Oficiali svetainė (anglų k.)