revision: 6205949
title: Vytautas Juodkazis
url: https://lt.wikipedia.org/wiki/Vytautas_Juodkazis


---

Vytautas Juodkazis (g. 1928 m. lapkričio 1 d. Pagėgiuose) – Lietuvos mokslininkas geologas, profesorius, akademikas.


== Biografija ==
1952 m. baigė Vilniaus vidurinę suaugusiųjų mokyklą. 1952–1957 m. studijavo Vilniaus universiteto Gamtos mokslų fakultete ir įgijo inžinieriaus geologo diplomą. 1961–1963 m. mokėsi Lietuvos mokslų akademijos Geologijos ir geografijos instituto aspirantūroje. 1982 m. geologijos ir mineralogijos mokslų daktaras. 1998 m. Lietuvos mokslų akademijos narys korespondentas.
1957–1961 m. Vilniaus hidrogeologijos ekspedicijos vyr. inžinierius ir vyr. hidrogeologas. 1963–1988 m. Geologijos ir geografijos instituto jaunesnysis mokslinis bendradarbis, mokslinis sekretorius, skyriaus vadovas. Nuo 1968 m. Vilniaus universiteto vyr. dėstytojas, docentas, nuo 1985 m. profesorius.
Nuo 1991 m. Lietuvos geologų sąjungos žurnalo „Geologijos akiračiai“ atsakingasis redaktorius. Lietuvos geologų sąjungos, Lietuvos geologų draugijos, Tarptautinės hidrogeologų asociacijos, Tarptautinės geotermijos asociacijos, Šiaurės šalių hidrologų asociacijos, Amerikos naftos geologų asociacijos narys.


== Mokslinė veikla ==
Pagrindiniai moksliniai darbai skirti Baltijos artezinio baseino hidrogeologijai. Pagrindė Baltijos šalių požeminių vandenų eksploatacinių išteklių hidrodinaminių tyrimų kryptį, įvertino Baltijos artezinio baseino gėlo požeminio vandens išteklius, nustatė jo susidarymo dėsningumus, numatė racionalaus naudojimo būdus.


== Bibliografija ==
Monografijos
Lietuvos teritorijos artezinio vandens eksploatacinių išteklių įvertinimas (rusų kalba, 1966 m.),
Baltijos šalių požeminio vandens išteklių formavimasis ir įsisavinimas (rusų kalba, 1980 m.),
Lietuvos geologijos istorija (bendraautoris, 1981 m.),
Baltijos šalių regioninė hidrogeologija (atsakingas redaktorius, bendraautoris, rusų kalba, 1989 m.),
Lietuvos karstas: hidrogeologija ir požeminio vandens apsauga (sudarytojas, bendraautoris, 1992 m.),
Lietuvos geologija (bendraautoris, 1994 m.),
Radioizotopiniai metodai ekologinėje hidrogeologijoje (bendraautoris, 1995 m.).
Knygos
Marijampolės apskrities hidrogeologija ir požeminio vandens ištekliai (sudarytojas, bendraautoris, 1996 m.),
Geomokslai. Lietuvos mokslas, 23 knyga (vienas iš sudarytojų ir bendraautorių, 1999 m.)
Vadovėliai
Baltijos šalių hidrogeologijos pagrindai (autorius, 1979 m.),
Požeminio vandens išteklių įvertinimo metodikos pagrindai (autorius, 1992 m.),
Geriamojo vandens kokybė ir jos norminimas (autorius, 1999 m.).
Žemėlapiai
Baltijos šalių prekvartero uolienų hidrogeologinis 1:500 000 žemėlapis (rusų ir anglų kalba, 1982 m.),
Baltijos šalių kvartero nuogulų hidrogeologinis 1:500 000 žemėlapis (rusų ir anglų kalba, 1982 m.),
Baltijos šalių gėlo požeminio vandens eksploatacinių išteklių 1:500 000 žemėlapis (rusų ir anglų kalba, 1991 m.),
Baltijos šalių gėlo požeminio vandens gamtinių išteklių 1:500 000 žemėlapis (rusų ir anglų kalba, 1991 m., atsakingas redaktorius ir bendraautoris).


== Įvertinimas ==
1984 m. TSRS valstybinė premija
1996 m. Lietuvos mokslo premija
2012 m. Pagėgių krašto garbės pilietis


== Šaltiniai ==