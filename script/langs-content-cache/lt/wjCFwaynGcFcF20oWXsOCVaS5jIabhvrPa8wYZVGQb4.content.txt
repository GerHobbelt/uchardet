revision: 6339451
title: Namnao nacionalinis parkas
url: https://lt.wikipedia.org/wiki/Namnao_nacionalinis_parkas


---

Namnao nacionalinis parkas (taj. อุทยานแห่งชาติน้ำหนาว) – nacionalinis parkas šiaurės Tailande, Fitsanuloko ir Čaijafumo provincijose. Parkas įkurtas 1972 m. gegužės 4 d.


== Vieta ==
Parkas užima 966,00 km², apima Khonsano (Khon San) Čaijafumo, bei Lomkao (Lom Kao), Lomsako (Lom Sak) ir Namnao (Nam Nao) Fitsanuloko apylinkes, 120 km į rytus nuo provincijos centro Fitsanuloko.


== Flora ir fauna ==
Namnao nacionaliniame parke vyrauja drėgni visžaliai, lapuočių, mišrūs miškai ir pievos.
Iš retų augalų parke sutinkama: stambiavaisis koralmedis (Pterocarpus macrocarpus), Afzelia xylocarpa, tamsioji dalbergija (Dalbergia oliveri), rudoji šorėja, shorea siamensis, aukštasis sparnenis (Dipterocarpus alatus), kvapioji hopėja (Hopea odorata), bei įvairūs bambukai, žolės ir orchidėjos.
Parke gyvena: Indijos muntjakas, Azijinis dramblys (Elephas maximus), gaūras, Indinis zambaras, Himalajinis lokys, Indokininis tigras, ožka (Capricornis milneedwardsii), Javinis elniukas, Malajinis lokys, dygliatriušis, laibaliemenės beždžionės, Bengalinė katė (Prionailurus bengalensis), bantengas ir kt., sutinkama daugiau nei 200 rūšių paukščių ir 340 rūšių drugelių.


== Įžymiausios vietos ==
Heosajo (Heo Sai), Saithongo (Sai Thong), Tatfranba (Tat Phranba) kriokliai.
Fahongo (KPha Hong) ir Thamjanamnao (Tham Yai Nam Nao) urvai.


== Išnašos ==


== Nuorodos ==
Parko svetainė Archyvuota kopija 2015-07-23 iš Wayback Machine projekto.
Tailando nacionaliniai parkai Archyvuota kopija 2013-05-23 iš Wayback Machine projekto.