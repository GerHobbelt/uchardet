revision: 6977286
title: "Gri\u0161kab\u016Bd\u017Eio \u0161ventoriaus II koply\u010Dia"
url: https://lt.wikipedia.org/wiki/Gri%C5%A1kab%C5%ABd%C5%BEio_%C5%A1ventoriaus_II_koply%C4%8Dia


---

Griškabūdžio šventoriaus II koplyčia – koplyčia Griškabūdyje, Šakių rajono savivaldybėje, viena iš trijų, stovinčių Griškabūdžio Kristaus Atsimainymo bažnyčios šventoriuje. Priklauso paminkliniam bažnyčios statinių kompleksui.Antroji koplyčia 2008 m. įrašyta  į Kultūros vertybių registrą. Ji mūrinė, baltai tinkuota, stovinti šventoriaus pietryčių kampe, geležinės tvoros su mūro stulpais ašyje, parapijos kapinių pusėje. Seniausia iš šventoriaus koplyčių. Kuklus, nedidelis, pasagos plano statinys, kuris galėjo būti pastatytas XIX a. pirmojoje pusėje. Manoma, kad tai viena iš buvusių keturių kampinių koplyčių, skirtų Dievo Kūno procesijai. Statinys vienos patalpos. Stogo forma dvišlaitė, rytinėje pusėje pusiau kūginė. Stogo dangos medžiaga - skardos lakštai. Vakarų fasade (į bažnyčios pusę) įrengta atvira įėjimo anga su segmentine sąrama. Įėjimą riboja geležinė ažūrinė tvorelė. Viduje įrengtos plytelių grindys, plytų mūro tinkuota pakyla. Pagrindinį fasadą ir frontoną puošia karnizai, nusklembti sienų kampai. Ant stogo įtaisytas metalinis ornamentuotas kryžius.  Vidaus sienos ir lubos tinkuotos.

		


== Šaltiniai ==


== Nuorodos ==
Griškabūdžio Kristaus Atsimainymo parapija griskabudzioparapija.lt