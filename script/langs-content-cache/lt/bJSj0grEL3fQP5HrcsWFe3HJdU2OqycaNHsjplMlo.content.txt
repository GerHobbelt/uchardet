revision: 6283664
title: "Ur\u0117jai"
url: https://lt.wikipedia.org/wiki/Ur%C4%97jai


---

Urėjai (Ourea) graikų mitologijoje – pirmapradžiai kalnų dievai, retai minimi Žemės Gajos sūnūs. Jie buvo kalnų personifikacijos. Pagal graikų mitologiją kiekvienas kalnas turėjo savo dievą. Jie minimi Hesiodo „Teogonijoje“ (129-131), „Argonautikoje“ (1.498). 


== Sąrašas ==
Aitna – Sikelijos (Sicilijos) Etnos deivė.
Atos – Trakijos kalnas ir dievas.
Helikonas – Bojotijos kalnas ir dievas. Dalyvavo dainavimo varžybose su gretimu Kitairono kalnu.
Kitaironas – Bojotijos kalnas ir dievas. Dalyvavo dainavimo varžybose su gretimu Helikono kalnu.
Nisas – Bojotijos kalnas (?) ir dievas. Jis slaugė dievą Dionisą.
Olimpas – Frigijos kalnas ir dievas, Olimpo dievų namai.
Orėjas – Otrio kalno dievas Malyje (centrinė Graikija).
Parnas – Bojotijos kalnas ir dievas.
Tmolas – Lidijos kalnas (Anatolijoje) ir dievas. Jis teisėjavo muzikinėse varžybose tarp Apolono ir Pano.


== Išnašos ==