revision: 6429817
title: Hoklai
url: https://lt.wikipedia.org/wiki/Taojuanas


---

Taojuanas (anksčiau – Taojuano apskritis) (kin. 桃園, pinyin: Táoyuán; pe̍h-ōe-jī: Thô-hn̂g-kōan) – miestas šiaurės vakarų Taivane. 4-as pagal plotą ir 5-as pagal gyventojų skaičių – 2 mln. (2014 m. duomenys). Šiaurėje ribojasi su Sinbėjumi, rytuose su Jilano apskritimi ir pietuose su Sindžu apskritimi. Administracinis centras – Taojuanas.
Taojuanas yra vartai į Taivaną: netoli yra Taojuano tarptautinis oro uostas, o sostinė Taipėjus yra už 30 min. kelio. Svarbus šalies industrinis regionas. Dėl to, kad Taojuanas yra prie pat Sinbėjaus ir Taipėjaus, dauguma dirbančiųjų važinėja dirbti į šiuos miestus. Tai taip pat paspartino imigraciją į miesto teritoriją iš aplinkinių apskričių.


== Istorija ==

Taojuane senovėje gyveno lygumų Taivano aborigenai. Miestas vadinosi Taodzijuanu (kin. 桃仔園, pinyin: Táozǐyuán), išvertus „persikų sodas“, nes apylinkėse žydėdavo daug persikų. 1920 m. valdant japonams miestas buvo pervadintas Taojuanu.
Sukūrus Sinbėjų 2010 m. gruodžio 25 d., Taojuanas tapo didžiausiu apskrities pavaldumo miestu Taivane, nes nebeliko Bančiao. Po ketverių metų, 2014 m. gruodžio 25 d., buvo suformuotas dar vienas išskirtąjį statusą turintis miestas Taojuanas (buvusi Taojuano apskritis), o prieš tai buvęs Taojuano miestas, turėjęs apskrities pavaldumo statusą, buvo į trauktas į naujai sukurto miesto sudėtį ir tapo rajonu.


== Geografija ==
Miesto teritoriją sudaro lygumos, vietose pereinančios į kalnus ir plokščiakalnius. Jo forma pailga, siaura, ištįsusi iš pietvakarių į šiaurės vakarus, pietryčiuose užsibaigia Suešano kalnagūbriu, priešingoje pusėje – Taivano sąsiaurio pakrante.
Taojuano plokščiakalnyje yra irigacijai naudojamų kūdrų.


== Ekonomika ==
Tai svarbus Taivano pramoninis regionas. Miesto teritorijoje yra daug pramoninių parkų, įsikūrę daugelis technologijų kompanijų.
Mieste veikia ar turi būstines šios kompanijos: „HTC“, „Coca-Cola Museum“, „Atotech Taiwan“, „Wacoal Taiwan“, „Enermax“, „Ford Motor Company“.


== Gyventojai ==
Taojunas yra Taivano aborigenų genties pingpu gimtinė. Kitos svarbios etninės grupės: hoklai, hakai, atajalai.


== Administracinis suskirstymas ==
Taip pat skaitykite – Taivano administracinis suskirstymas.
Taojuanas yra padalintas į 13 rajonų (區) (2014 m. duom.)
Rajonai:


== Miestai partneriai ==
 Hartfordo apygarda, Konektikutas, JAV (nuo 1982 m.)
 Alameda, Kalifornija, JAV (nuo 1977 m.)
 Miaoli, Taivanas (nuo 2006 m.)
 Dalaso apygarda, Teksasas, JAV (nuo 2007 m.)
 Inčonas, Pietų Korėja (nuo 2009 m.)


== Išnašos ==