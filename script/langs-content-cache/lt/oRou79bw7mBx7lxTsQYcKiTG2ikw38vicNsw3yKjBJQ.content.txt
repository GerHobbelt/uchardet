revision: 6197815
title: "Renata \u0160erelyt\u0117"
url: https://lt.wikipedia.org/wiki/Renata_%C5%A0erelyt%C4%97


---

Renata Šerelytė (g. 1970 m. gegužės 11 d. Šimonyse, Kupiškio raj.) – lietuvių poetė, prozininkė, eseistė, dramaturgė, literatūros kritikė.


== Biografija ==
Gimė 1970 m. Iki 1980 m. gyveno įvairiose Lietuvos vietose bei Baltarusijoje. 1980 m. grįžo gyventi į Kupiškio rajoną.1986 m. žurnale „Moksleivis“ išspausdinti pirmieji eilėraščiai. 1988 m. baigė Šimonių vidurinę mokyklą, o 1994 m. – lietuvių kalbą ir literatūrą Vilniaus universitete. Bendradarbiavo „Žvaigždutėje“, „7 meno dienose“, „Jaunimo gretose“.
1995 m. pasirodė pirmasis novelių rinkinys „Žuvies darinėjimas“. 1996 m. įstojo į Lietuvos rašytojų sąjungą. Išleido dar keletą novelių rinkinių, knygų vaikams, kelis romanus. 2015 m. su Laura Sintija Černiauskaite išleido bendrą novelių rinkinį „Hepi fjūčer“.
Renatos Šerelytės novelės verstos į anglų, prancūzų, švedų, rusų, gruzinų, lenkų ir kitas kalbas.
Šiuo metu rašytoja gyvena Vilniuje.


== Bibliografija ==
Žuvies darinėjimas: novelės. – Vilnius: Lietuvos rašytojų sąjungos leidykla, 1995.
Balandų ratas: novelės. – Vilnius: Lietuvos rašytojų sąjungos leidykla, 1997.
Jundos lemtis: nuotykinės istorinės apysakos vaikams. – Vilnius: Tvermė, 1997.
Prakeiktas kardas: pasakojimas pie karalių Mindaugą: nuotykinės istorinės apysakos vaikams. – Vilnius: Šviesa, 1997.
Ledynmečio žvaigždės: romanas. – Vilnius: Tyto alba, 1999.
Ėriukas po baobabu, arba Megztinis su uodega: eilėraščiai vaikams. – Vilnius: Lietuvos rašytojų sąjungos leidykla, 2000.
O ji tepasakė miau: novelės. – Vilnius: Lietuvos rašytojų sąjungos leidykla, 2001.
Vardas tamsoje: romanas. – Vilnius: Lietuvos rašytojų sąjungos leidykla, 2004.
Laukiniai mėnesiai: esė. – Vilnius: Alma littera, 2006.
Balzamuotojas: novelės. – Vilnius: Lietuvos rašytojų sąjungos leidykla, 2006.
Krakatukų pievelė: pasaka. – Vilnius: Alma littera, 2007.
Mėlynbarzdžio vaikai: romanas. – Vilnius: Alma littera, 2008.
Krakatukų brūzgėlynai: pasaka. – Vilnius: Alma littera, 2008.
Mėlynbarzdžio vaikai: romanas. – Vilnius: Alma littera, 2009.
Trenktukė, liūno vaikas: apysaka. – Vilnius: Alma littera, 2009.
Krakatukų jūra: pasaka. – Vilnius: Alma littera, 2009.
Vėjo raitelis: romanas. – Vilnius: Lietuvos rašytojų sąjungos leidykla, 2010.
Krakatukų jūra: pasaka. – Vilnius: Alma littera, 2011.
Krakatukai kosmose: pasaka. – Vilnius: Alma littera, 2012.
Krakatukai sniegynuose: pasaka. – Vilnius: Alma littera, 2013.
Sraige, nerūkyk: eilėraščiai vaikams. – Vilnius: Lietuvos rašytojų sąjungos leidykla, 2013.
Kokono baladės: novelių romanas. – Vilnius: Alma littera, 2014.
Rebekos salos: romanas paaugliams. – Vilnius: Alma littera, 2014.
Hepi fjūčer: novelės (kartu su Laura Sintija Černiauskaite). – Vilnius: Lietuvos rašytojų sąjungos leidykla, 2015.
Žvaigždžių medžiaga: romanas. – Vilnius: Alma littera, 2016.
Pro rūdijančią naktį. – Vilnius: Alma littera, 2020.


== Kūrinių ekranizacijos ==
Vardas tamsoje: kriminalinė drama. rež. Agnė Marcinkevičiūtė, 2013.


== Apdovanojimai ==
1995 m. II premija leidyklos „Skomantas“ surengtame nuotykinių-istorinių apysakų jaunimui konkurse.
1996 m. I premija Radijo ir televizijos paskelbtame radijo pjesių konkurse.
1999 m. pjesė „Stoglangis“ laimėjo II vietą Atviros Lietuvos fondo paskelbtame pjesių, skirtų vaikų ir paauglių teatrui, konkurse.
2000 m. Žemaitės premija už romaną „Ledynmečio žvaigždės“.
2001 m. Antano Vaičiulaičio literatūrinė premija už noveles „Vėjo vėduoklė“, „Raudona ir balta“ bei „Saldžioji valanda“.
2010 m. Jurgos Ivanauskaitės vardo premija už romaną „Mėlynbarzdžio vaikai“.


== Nuorodos ==
Lietuvos rašytojų sąjunga apie R. Šerelytę Archyvuota kopija 2014-08-19 iš Wayback Machine projekto.
Filmas apie R. Šerelytę „Sapno siūlas“
Rašytoja Renata Šerelytė ėmėsi fantastikos
Renata Šerelytė: „Vaizduotė – lyg stichinė nelaimė“
Pamintijimai apie magiškąjį realizmą su Renata Šerelyte ir Virginijum Gasiliūnu