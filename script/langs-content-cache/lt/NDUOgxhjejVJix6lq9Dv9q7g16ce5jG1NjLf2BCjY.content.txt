revision: 6222077
title: "Stirni\u0161ki\u0173 kurilinis maumedis"
url: https://lt.wikipedia.org/wiki/Stirni%C5%A1ki%C5%B3_kurilinis_maumedis


---

Stirniškių kurilinis maumedis – vienas iš dviejų Lietuvoje esančių kurilinių maumedžių, augantis Kupiškio rajone, Stirniškiuose, 0,5 km į šiaurę nuo kelio  122  Daugpilis–Kupiškis–Panevėžys . Medis auga Lėvens kraštovaizdžio draustinyje esančiame Palėvenės dvaro parke. Šis medis laikomas savivaldybės botaniniu gamtos paveldo objektu. Saugomų teritorijų valstybės kadastre įregistruotas 2011 m. vasario 17 d.
Šį Lietuvoje retą medį XIX a. pradžioje iš Kurilų salų atvežė ir pasodino tuometinis (paskutinis) Komarų dvaro savininkas Bogdanas Komaras (1884–1962).
Maumedžiai, priešingai nei kiti spygliuočiai, kiekvieną rudenį meta visus spyglius, o pavasarį sužaliuoja naujais minkštais spygliais. Kuriliniai maumedžiai nuo kitų savo genties medžių išsiskiria plačia vienpuse laja.


== Duomenys ==
Medžio rūšis - kurilinis maumedis
Medžio aukštis – 11,0 m
Kamieno apimtis 1,3 m aukštyje – 1,50 m
Lajos forma – nesimetrinė, vienpusė


== Nuorodos ==
Saugomų teritorijų valstybės kadastras
Gamtos paveldo objektai Kupiškio rajone Archyvuota kopija 2013-12-04 iš Wayback Machine projekto.