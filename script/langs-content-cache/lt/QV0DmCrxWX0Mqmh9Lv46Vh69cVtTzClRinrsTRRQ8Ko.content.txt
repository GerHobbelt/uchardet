revision: 6907105
title: Enrico Maria Salerno
url: https://lt.wikipedia.org/wiki/Enrico_Maria_Salerno


---

Enriko Marija Salerno (it. Enrico Maria Salerno; 1926 m. rugsėjo 18 d. – 1994 m. vasario 28 d.) – italų aktorius, režisierius, filmų dubliuotojas.


== Biografija ==
Salerno gimė iš Sicilijos kilusio italo teisininko ir jugoslavės smuikininkės šeimoje, turėjo 4 brolius, kurie vėliau savo gyvenimus taip pat susiejo su menu. Būdamas 17, jis stojo tarnauti į Italijos socialinės respublikos kariuomenę ir karo pabaigoje buvo kalinamas Coltano karo belaisvių stovykloje netoli Pizos.
Per savo karjerą sukūrė daugiau kaip 100 vaidmenų teatre ir 90 – kine, taip pat išmėgino režisūrą (3 filmai). Dirbo Piccolo teatre Milane ir Stabile teatre Genujoje. 1960 m. buvo vienas iš teatro kompanijos „Nuova Compagnia degli Associati“ steigėjų.
Taip pat aktyviai dubliavo filmus – įgarsino tokius aktorius kaip Clint Eastwood, Alain Cuny, Laurence Olivier, Peter Sellers ir kt.


== Asmeninis gyvenimas ==
Salerno buvo vedęs 2 kartus. Su Fioretta Pierella susilaukė 4 vaikų, o paskutinius 12 gyvenimo metų buvo susituokęs su aktore Laura Andreini.
Iš nesantuokinio ryšio su aktore Valeria Valeri turi dukterį Chiara, kurią oficialiai pripažino ir davė savo pavardę.
8 dešimtmečio pabaigoje turėjo trumpą romaną su aktore Veronica Lario, su kuria kartu vaidino spektaklyje „Il magnifico cucuto“. Lario vėliau ištekėjo už Silvio Berlusconi.
Aktorius mirė nuo plaučių vėžio eidamas 68 metus.


== Filmografija ==


=== Režisuoti filmai ===
Nežinomas venecijietis (1970)
Cari genitori (1973)
Eutanasia di un amore (1978)


== Pagrindiniai apdovanojimai ==
Avelino neorealizmo festivalis – geriausias aktorius (1963)
David di Donatello – specialus apdovanojimas (1971)
Nastro d'argento – geriausias antrojo plano aktorius (1961)
Nastro d'argento (nominacija) – geriausias aktorius (1967), geriausias antrojo plano aktorius (1967), geriausias scenarijus (1971), geriausias režisierius (1971)
Golden Goblets – geriausias aktorius (1966)


== Nuorodos ==
IMDb profilis


== Šaltiniai ==