revision: 6884625
title: "Romualdas Ignas Blo\u0161kys"
url: https://lt.wikipedia.org/wiki/Romualdas_Ignas_Blo%C5%A1kys


---

Romualdas Ignas Bloškys (1936 m. vasario 1 d. Šiauliuose – 2013 m. balandžio 26 d. Klaipėdoje) – pedagogas, Lietuvos visuomenės bei politinis veikėjas.


== Biografija ==
1946–1954 m. mokėsi Radviliškio 1-ojoje vidurinėje mokykloje. 1954–1955 m. Šiaulių tarprajoninės žemėtvarkos bazės braižytojas. 1955–1960 m. studijavo Šiaulių pedagoginio instituto Fizikos-matematikos fakultete.
1960–1963 m. Klaipėdos 1-os internatinės mokyklos fizikos ir gamybos pagrindų mokytojas. 1963–1992 m. Klaipėdos Kristijono Donelaičio vidurinės mokyklos (nuo 1996 m. Vytauto Didžiojo gimnazija) direktorius. 1992–1996 m. LR Seimo narys, Švietimo, mokslo ir kultūros komiteto narys.1997–2003 m. Klaipėdos Vytauto Didžiojo gimnazijos direktorius.1997–2000 m. Klaipėdos miesto savivaldybės tarybos narys (LDDP sąraše), vėliau – savivaldybės Švietimo, kultūros ir sporto komiteto ekspertas. 
1965–1989 m. SSKP narys, nuo 1990 m. Lietuvos demokratinės darbo partijos, nuo 2001 m. Lietuvos socialdemokratų partijos Klaipėdos skyriaus narys.
Buvo 1992–1996 m. Seimo narys.
Alpinistas, 1974 m. dalyvavo Lietuvos alpinistų jubiliejinėje ekspedicijoje Pietvakarių Pamyre, įkopė į K. Donelaičio viršukalnę (5837 m). Palaidotas Lėbartų kapinėse.


== Bibliografija ==
Pirmoji lietuvių gimnazija Klaipėdoje (su kitais). – Klaipėda: Rytas, 1992. – 92 p.: iliustr
Klaipėdos Vytauto Didžiojo gimnazija / Romualdas Bloškys, Aldona Dirgėlienė, Genovaitė Kriščiūnienė, Loreta Latožienė, Romualdas Pauliukevičius, Laima Vinčienė. – Klaipėda: A. Rubavičienės indiv. įm., 2002. – 67 p.: iliustr. – ISBN 9955-9389-4-3


== Šaltiniai ==