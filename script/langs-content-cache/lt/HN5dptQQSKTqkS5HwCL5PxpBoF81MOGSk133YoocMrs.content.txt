revision: 5575879
title: Olimpija
url: https://lt.wikipedia.org/wiki/Olimpija


---

Olimpija (Ολυμπία) – istorinis miestas vakarų Graikijoje. Miestas labiausiai žinomas dėl jame rengtų pirmųjų Olimpinių žaidynių. Pirmosios žaidynės buvo rengiamos graikų dievui Dzeusui. 
Šiuo metu kiekvienų olimpinių žaidynių deglai yra uždegami Olimpijos centre ir iš ten pradeda kelionę į olimpinių žaidynių rengėją. Istorinis miesto centras yra įtrauktas į UNESCO pasaulio paveldo sąrašą.


== Antikinės Olimpijos šventovė ==
Įsikūrusi Alfėjo ir Kladajo upių santakoje Olimpijos šventovė daugiau kaip 1000 m. buvo svarbus religijos ir sporto centras. Šventovė buvo reikšminga Mikėjų laikais, atsikrausčius dorėnams, kurie atsinešė Dzeuso kultą. Dzeuso  buveinės (Olimpo kalno) vardu ir buvo pavadinta vietovė. Šventovei išpopuliarėjus visoje Graikijoje (šis procesas pasibaigė apie 300 m. pr. m. e.), čia buvo pastatyta prašmatnesnių šventyklų ir kitų pastatų. Po Romos imperatoriaus Adriano valdymo (117–138 m.) šventovė prarado savo religinę ir politinę svarbą.


== Galerija ==