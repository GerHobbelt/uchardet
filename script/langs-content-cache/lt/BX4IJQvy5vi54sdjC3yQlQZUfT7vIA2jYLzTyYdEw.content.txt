revision: 5060821
title: Super Mario Bros.
url: https://lt.wikipedia.org/wiki/Super_Mario_Bros.


---

Super Mario Bros. – videožaidimas, išleistas „Nintendo“ kompanijos 1985 m. Nintendo Entertainment System konsolei.
„Super Mario Bros.“ įtrauktas į Gineso rekordų knygą kaip visų laikų perkamiausias žaidimas: iš viso parduota apie 40,24 mln. „Super Mario Bros.“ kopijų,. Super Mario Bros. atnešė didelę sėkmę Nintendo Entertainment System konsolei ir ją labai išpopuliarino.


== Istorija ==
1983 m. per video žaidimų nuosmukį Shigeru Miyamoto sukūrė žaidimą „Mario Bros“. Šis žaidimas išgarsino personažą – italą santechniką Mario (bei jo jaunesnįjį brolį dvynį Luigi) ir jis tapo „Nintendo“ talismanu. Po dvejų metų Mario ir Luigi pasirodė populiariausiame kada nors sukurtame žaidime „Super Mario Bros.“. Žaidimas padarė didelį lūžį videožaidimų pasaulyje ir pakeitė visą šių žaidimų supratimą.


== Žaidimas ==
Tai platformer žanro žaidimas. Žaidėjas valdo italų santechniką Mario (antrasis žaidėjas valdo Luigi). Pagrindinis žaidimo tikslas – įveikti visus Grybų karalystės lygius, pakeliui pašalinant drakono Bowser parankinius, o vėliau ir jį patį, taip išgelbstint princesę ir visą Grybų karalystę. Mario dažniausiai atakuoja tiesiog užšokdamas ant priešo. Paėmęs ugnies gėlę Mario gali šaudyti ugnies kamuoliais, tačiau šie ne visada veiksmingi.
Visą žaidimą sudaro 8 pasauliai, kurių kiekvienas dar suskaidytas į keturis lygius, taigi iš viso žaidimą sudaro 32 lygiai. Žaidime yra 4 skirtingi lygių tipai:

Kiekvieno pasaulio ketvirtasis lygis yra pilies lygis, kurio pabaigoje laukia piktasis drakonas Bowser. Jį nugalėti galima dviem būdais:

Peršokus per jį ir tilto gale nuleidus kirvį, kuris nukerta grandinę ir Bowser su tiltu nugramzdina į lavą.
Nušauti Bowser su ugnies kamuoliais, tačiau tam Mario turi būti ugninis, t. y. pasiėmęs ugnies gėlę.Kiekvieną kartą Bowser įveikti vis sunkiau. Pirmuose septyniuose pilies lygiuose nugalėjus Bowser yra išgelbėjamas grybažmogis Toad, kuris pasako, jog princesė yra kitoje pilyje. Galiausiai 8-4 lygyje nugalėjus Bowser yra išvaduojama princesė. Tikslas pasiektas, bet žaidimas galutinai neužsibaigia – žaidimas pradedamas vėl nuo 1-1 lygio, tačiau lygiai šiek tiek sudėtingesni.


== Veikėjai ==


== Minusinis pasaulis ==

Dėl žaidimo broko perėjus kiaurai sieną yra įmanoma patekti į -1 lygį. Tai povandeninis ir galo neturintis lygis. Į jį galima patekti 1-2 lygyje prie pat išėjimo atbuliniu šuoliu kiaurai perskrodus plytas, taip patenkant į Warp Zone. Šis brokas vėliau buvo ištaisytas „Super Mario All-Stars“ ir „Super Mario Bros. Deluxe“ žaidimuose.


== Kūrybinė grupė ==
Direktorius: Shigeru Miyamoto
Vykdantysis prodiuseris: Hiroshi Yamauchi
Direktoriaus asistentas: Takashi Tezuka
Kompozitorius: Koji Kondo
NAO prodiuseris: Leslie Swan


== Išnašos ==