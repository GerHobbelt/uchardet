revision: 6436517
title: Turbina
url: https://lt.wikipedia.org/wiki/Turbina


---

Turbina – vandens, garo arba dujų srovės sukamasis variklis, verčiantis kinetinę energiją mechaniniu darbu. Turbinos pagamintas mechaninis darbas gali būti panaudotas elektrai gaminti, turbiną integravus į elektros generatorių. Turbiną sudaro bent viena besisukanti dalis, vadinama rotoriumi, kuri yra velenas arba būgnas su primontuotomis mentėmis. Ankstyvųjų turbinų pavyzdžiai – vėjo malūnai ir vandens ratai.
Žodis kilęs iš prancūzų k. turbine, suformuoto iš lotynų k. turbo, o šis – iš senovės graikų k. τύρβη (tyrbē), reiškiančių sūkurį. Termino autorystė priskiriama prancūzų inžinieriui Klodui Burdenui, pavartojusį žodį savo trumpame straipsnyje Des turbines hydrauliques ou machines rotatoires à grande vitess (Hidraulinės turbinos, arba greitai besisukančios mašinos), kurį išsiuntė Karališkajai mokslų akademijai Paryžiuje. Benua Furnėronas, Klodo Burdeno buvęs mokinys, sukonstravo pirmąją praktiškai pritaikomą vandens turbiną.
Turbinų tipai pagal paskirtį gali būti skirstomi:

Garo turbina
Dujų turbina, plačiai naudojama orlaiviuose
Viršgarsinė turbina.
Priešingai besisukanti turbina.
Turbina, neturinti statoriaus.
Keramikinė turbina
Kanalinis ventiliatorius
Beašmenė turbina
Vandens turbina
Peltono turbina
Francio turbina
Kaplano turbina, arba modifikuota Francio turbina
Turgo turbina, arba modifikuotas Peltono ratas
Bankio-Mišelio turbina
Sraigtinė turbina, kurios veikimas pagrįstas III a. pr. m. e. Archimedo išrastam sraigtu
Vėjo turbina
Vertikaliosios ašies turbinos
Horizontaliosios ašies turbinos, plačiausiai naudojamos vėjo jėgainėse
Gyvsidabrio garų turbina, naudota iki 1950 m., kol buvo išsiaiškinta apie toksišką gyvsidabrio poveikį žmoguiLietuvoje pirmoji garo turbina įrengta Vilniaus elektrinėje 1912 metais, o jos galia siekė 960 kW. 1959–1960 metais keturios hidraulinės turbinos, kurių kiekvienos galia po 25,2 MW, buvo įrengtos Kauno hidroelektrinėje.


== Šaltiniai ==