revision: 6494520
title: Mantas Armalis
url: https://lt.wikipedia.org/wiki/Mantas_Armalis


---

Mantas Armalis (g. 1992 m. rugsėjo 6 d. Plungėje) – ledo ritulio vartininkas, fotomodelis.


== Biografija ==
Gimė 1992 m. rugsėjo 6 d. Plungėje. Būdamas 4 mėnesių kartu su tėvais, kurie buvo orientavimosi sporto meistrai, išvyko gyventi į Švediją. Ledo ritulininko karjerą pradėjo 2007–2008 m. Djurgården U16 komandoje. 2008–2011 m. žaidė už Mora IK jaunimo U18 ir U20 komandas. 2011–2012 m. sezone pradėjo žaisti pagrindinėje Mora IK komandoje, tačiau vėliau buvo paskolintas Söderhamn/Ljusne komandai, kuri žaidė C1 divizione. Šiame divizione ledo ritulininkas debiutavo 2011 m. spalio 5 d. prieš Lindlövens IF komandą, kuriai pralaimėjo 5 – 3. Vėliau buvo paskolintas Borlänge HF komandai, kurioje sužaidė vienas varžybas. 2012–2013 m. sezoną pradėjo Tranås AIF komandoje.
2008 m. debiutavo Lietuvos U18 ledo ritulio rinktinėje, nuo 2010 m. U20 rinktinėje, o 2012 m. buvo pripažintas geriausiu Ukrainoje vykusio U20 II diviziono turnyro A grupės vartininku.


== Nuorodos ==
18-metis vartininkas Mantas Armalis įsitvirtino ne tik Lietuvos ledo ritulio rinktinėje, bet ir Švedijoje Archyvuota kopija 2014-02-03 iš Wayback Machine projekto.;
Ledo ritulininkas M.Armalis – pirmasis lietuvis, žengęs Milano mados savaitės podiumu;
Eurohockey Profilis (ang.);
hockeyDB Profilis (ang.);
Elite Prospects Profilis (ang.);
Susiję straipsniai www.lrytas.lt[neveikianti nuoroda].


== Šaltiniai ==