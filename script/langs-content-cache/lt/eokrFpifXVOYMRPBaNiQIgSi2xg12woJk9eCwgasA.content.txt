revision: 6819770
title: "Devonas (grafyst\u0117)"
url: https://lt.wikipedia.org/wiki/Devonas_(grafyst%C4%97)


---

Devonas (angl. Devon) – didelė grafystė Pietvakarių Anglijoje, kartais vadinama Devonšyru. Grafystė ribojasi su Kornvaliu vakaruose ir Dorsetu bei Somersetu rytuose. Pietinę pakrantę skalauja Lamanšo sąsiauris, o šiaurinę Bristolio įlanka.
Devono vardas kilo iš Dumnonijos valstybės, kurią kadaise apgyvendino keltai.
Devonas ketvirta pagal užimamą plotą grafystė Anglijoje. Jos plotas yra 6 707 km². 2011 m. duomenimis, grafystėje gyvena 1 133 472 gyventojai, o tai yra vienuolikta pagal dydį grafystė. Administracinis grafystės centras yra Ekseteris, o Plimutas yra didžiausias miestas Devone. Devonas vienintelė Anglijos grafystė turinti dvi pakrantes – šiaurės ir pietų.
2006 m. Vakarų Devono kasyklų kraštovaizdis įtrauktas į UNESCO Pasaulio paveldo sąrašą, taip pat ir kitos gamtinės vietovės. Devone yra Dartmūras, kuris užima 954 km² plotą. O Dorseto ir Rytų Devono Pakrančių pavadinimai bendrai vadinami Juros periodo krantu.


== Šaltiniai ==