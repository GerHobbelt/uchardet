revision: 6679068
title: "Buratinas (g\u0117rimas)"
url: https://lt.wikipedia.org/wiki/Buratinas_(g%C4%97rimas)


---

„Buratinas“ – nealkoholis gazuotas gaivusis gėrimas, vienas iš limonadų, gamintų TSRS. Dabar gaminamas Rusijoje ir kai kuriose kitose buvusiose TSRS respublikose. 

Tai buteliuose pardavinėjamas gazuotas gėrimas, auksaspalvis, saldrūgščio kartoko skonio. Butelių etiketėse pavaizduotas Buratinas – populiarus pasakos personažas. 
„Buratinas“ pardavinėtas maisto parduotuvėse, tamsiai žalio ar tamsiai rudo stiklo 0,5 litro talpos buteliuose su skardiniais kamšteliais. Laikymo trukmė būdavo 7 paros. Kai kurių maisto parduotuvių bufetinėse sekcijose „Buratiną“ pardavinėdavo pilstomą į briaunotas 250 g talpos stiklines. 
0,5 litro gėrimo kainuodavo 10 kapeikų (be butelio kainos). „Buratiną“ gamindavo daugelis įmonių. Pvz., Rusijoje Gorkio vyno gamykla, Pavlovo maisto kombinatas (Gorkio sritis), Ostankino vaisvandenių gamykla, Riazanės alaus ir nealkoholių gėrimų gamykla, Kazanės gamykla „Krasnyj Vostok“, Jaroslavlio alaus ir bealkoholių gėrimų gamykla, Čitos alaus ir nealkoholių gėrimų kombinatas ir kt.


== „Buratinas“ šiandien ==
Šiomis dienomis prekės ženklas „Buratinas“ plačiai žinomas masinių nealkoholinių gėrimų rinkoje Rusijoje. Dabar jis pilstomas tiek į stiklinius, tiek į plastikinius butelius, nuo 0,5 iki 2,0 litrų talpos. Gamintojai neretai stengiasi reklamuoti savo gaminamus „Buratinus“ kaip tarybinio „Buratino“ analogus, tačiau dabartiniuose paprastai būna konservantų, dažniausiai natrio benzoato, su kuriuo limonadas gali būti laikomas iki 6 mėn. 
Oficialus prekės ženklo Buratinas savininkas yra AAB „Žiguliovskoje pivo“ (ОАО «Жигулёвское пиво», Samara). Šis prekės ženklas užregistruotas 1993 m.XX a. 10-tą dešimtmetį kaip šiuolaikinių reklamų parodija buvo pasirodęs humoristinis šūkis „pagamintas iš natūralaus medinių žmogeliukų ekstrakto“.


== Nuorodos ==

„Buratinas“ vs „Coca-Cola“ Archyvuota kopija 2016-03-04 iš Wayback Machine projekto.