revision: 6965946
title: Kavalieriaus karaliaus Karolio spanielis
url: https://lt.wikipedia.org/wiki/Kavalieriaus_karaliaus_Karolio_spanielis


---

Kavalieriaus karaliaus Karolio spanielis – šunų veislė, priskiriama nedideliai spanielių veislei, kilusiai iš Jungtinės Karalystės. Nuo 2000 m. šios veislės populiarumas Jungtinėse Amerikos Valstijose smarkiai išaugo ir šiuo metu yra tarp 17 populiariausių šunų veislių. Šios veislės šunys, atitinkantys veislės standartą, būna keturių spalvų, taip pat šis spanielis pasižymi šilkiniu, tiesiu kailiu. Šie šunys paprastai yra draugiški, ramūs ir gerai sutaria tiek su vaikais, tiek su kitais gyvūnais, tačiau jiems reikia daug dėmesio ir bendravimo su žmonėmis. Kadangi jie yra šeimos šunys, rekomenduojama nepalikti vienų ilgesniam laikui. Kavalieriaus karaliaus Karolio spanielio gyvenimo trukmė yra nuo devynerių iki keturiolikos metų.


== Išvaizda ==
Veislės standartai nurodo, kad kavalieriaus ūgis turi būti 30 - 33 cm, o svoris 5,9 - 8,2 kg . Ši veislė turi vidutinio ilgio tiesų kailį. Veislės standartai nurodo, kad šio šuns kailis neturėtų būti garbanotas, tačiau gali būti silpnai banguotas.
Kavalieriaus karaliaus Karolio spanielis ir „English Toy Spaniel“ yra dažnai painiojami. Abi šios veislės turi panašią istoriją ir atsiskyrė viena nuo kitos tik maždaug prieš 100 metų. Yra keletas pagrindinių skirtumų tarp šių dviejų veislių, vienas iš jų yra šuns dydis. Taip pat, jų snukiai, nors ir panašūs, skiriasi. Anglų žaislinio spanielio ausys yra aukščiau ir jo kaukolė yra plokščia, o karaliaus Karolio kaukolė yra kupolo formos. Galiausiai, kavalieriaus karaliaus Karolio spanielio spanielio snukis yra trumpesnis. 


=== Spalva ===

Veislė turi keturias pripažintas spalvas. Kavalieriai, turintys sodrias kaštono spalvos žymes baltame fone, yra žinomi kaip „Blenheim“ spalvos. Kai kurių „Blenheim“ spalvos šunų kaktos viduryje yra kaštoninė dėmė: tai vadinama „Blenheim“ dėme.Taip pat yra juodos su ruda ties antakiais, skruostais, kojomis ir po uodega, spalva.Rubino spalvos kavalieriai yra visiškai kaštoninės spalvos , nors kai kurių šios veislės šūnų kailis gali turėti baltos spalvos dėmių, tačiau tai, pagal šunų parodų taisykles, yra laikoma veislės standartų neatitikimu.
Ketvirtoji spalva žinoma kaip trispalvė, kurią sudaro juoda ir balta su rudomis dėmėmis ant skruostų, ausies vidinių pusių, antakių, kojų vidinių pusių ir paauodegio. Ši spalva vadinama „princu Karoliu“.
		
		
		


=== Populiarumas ===
Remiantis „The Kennel Club“ paskelbta statistika, 2007 m. Jungtinėje Karalystėje kavalieriai buvo 6-ti pagal populiarumą šunys. Labradoro retriveriai buvo populiariausi – tais metais jų užregistruota net 45 079. Kavalieriaus karaliaus Karolio spanielių populiarumas auga ir Amerikoje – 1998 m. ši veislė buvo 56-oji pagal populiarumą, o 2007 m. ir 2008 m. – 25-ta. Veislės populiarumas toliau augo ir 2013 m. užėmė 18 vietą  2009 m. kavalierius buvo 4 pagal populiarumą veislė Australijoje, atsilikdama tik nuo labradoro retriverių, vokiečių aviganių ir Stafordšyro bulterjerų.


== Temperamentas ==
Ši veislė yra labai meili, žaisminga, labai kantri ir norinti įtikti šeimininkui. Šios veislės šunys gerai sutaria su vaikais ir kitais šunimis,  nevengia bendrauti ir su daug didesniais šunimis. Jie pasižymi greitu prisitaikymu prie beveik bet kokios aplinkos, šeimos ir vietos bei puikiai tiks tiek miesto, tiek ir kaimo gyvenimui. Dėl jų gebėjimo bendrauti su kitais šunimis jie idealiai tinka namuose, kuriuose yra daugiau šunų. Kavalieriaus karaliaus Karolio spanielis yra vidutinio intelekto. Jie iš prigimties yra smalsūs ir žaismingi, bet taip pat mėgsta tiesiog prigulti ant pagalvėlės ar kelių, todėl jie yra puikūs kompanionai ligoniams ir pagyvenusiems žmonėms.Šie spanieliai yra aktyvūs ir sportiški. Kavalieriams sekasi paklusnumo ir judrumo pasirodymose, o dėl savo mielos, švelnios prigimties jie taip pat yra nuostabūs terapiniai šunys. Veislė puikiai prisitaiko prie įvairaus fizinio aktyvumo lygių, todėl jiems puikiai tinka tiek miegoti ant sofos, tiek ilgai vaikštinėti ir lakstyti lauke.

Jie turi instinktą gaudyti judančius objektus, įskaitant transporto priemones judriose gatvėse. Šie šunys linkę visus nepažįstamuosius laikyti draugais, todėl šios veislė šunys nėra sarginiai. Spanieliai turi stiprų medžioklės instinktą ir gali kelti pavojų paukščiams ir smulkiems gyvūnams, tačiau, treniruojami šios veislės atstovai gerai sutaria su įvairiais mažais gyvūnais, įskaitant žiurkėnus ir smiltpeles.Kavalieriaus karaliaus Karolio spanielio kailį reikia dažnai šukuoti,  kai kurie savininkai apkerpa ilgą šio spanielio kailį, kuris vaikštant ar žaidžiant lauke išsitepa.


== Sveikata ==

Kavalieriai gali būti linkę sirgti mitralinio vožtuvo liga, kuri sukelia širdies nepakankamumą. Ši liga pasireiškia daugeliui šios veislės šunų tam tikru jų gyvenimo momentu ir yra dažniausia mirties priežastis. Šiai veislei yra būdingos šios sveikatos problemos: mitralinio vožtuvo liga (MVD), siringomielija (SM), klubo sąnario displazija, pleiskanojančios girnelės ir tam tikri regos ir klausos sutrikimai. Netinkamas veisimas padidina tikimybę, kad šuo susirgs MVD, todėl svarbu rasti atsakingą veisėją, kuris neveistų nesveikų šunų. Kavalieriai taip pat kenčia nuo ausų problemų, kurios yra dažna įvairių tipų spanielių sveikatos problema.


== Šaltiniai ==