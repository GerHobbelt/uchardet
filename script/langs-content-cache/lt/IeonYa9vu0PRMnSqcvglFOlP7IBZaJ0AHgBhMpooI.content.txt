revision: 6940241
title: "\u012E\u017Eaid\u0117jas"
url: https://lt.wikipedia.org/wiki/%C4%AE%C5%BEaid%C4%97jas


---

Įžaidėjas (angl. point guard, PG) – viena iš standartinių pozicijų krepšinyje, dar kitaip vadinama pirmojo numerio pozicija. Šios pozicijos žaidėjams būdingi geri kamuolio valdymo sugebėjimai, greitumas. Vidutinis ūgis yra maždaug 185–195 cm.


== Charakteristika ==
Įprastai įžaidėjas yra žemiausias iš aikštėje esančių komandos draugų, jis turi būti vikrus ir greitas, nes jis atlieka labiausiai specializuotą vaidmenį tarp kitų krepšinio pozicijų – būtent įžaidėjas dažniausiai persivaro kamuolį į varžovų aikštės pusę ir organizuoja ataką. Nuo įžaidėjo galimybių labai priklauso komandos žaidimas, kadangi jis turi mokėti be klaidų perdavinėti kamuolį komandos draugams, kad jiems sukurtų progas atakuoti varžovų krepšį. Būtent todėl vienas svarbiausių kriterijų vertinant įžaidėją yra rezultatyvūs perdavimai, taip pat perimti kamuoliai.Įžaidėjo ūgis dažniausiai neviršija 195 centimentrų, bet mažiausias ūgis nenustatytas; žemiausias NBA įžaidėjas buvo Magsis Baugsas, kurio ūgis buvo tik 160 cm.


== Geriausi NBA įžaidėjai ==
2016 m. portalas ESPN.com sudarė ryškiausių NBA žaidėjų istorijoje sąrašą kiekvienoje iš penkių krepšinio pozicijų. Čia pateiktas geriausių įžaidėjų sąrašas:
 Medžikas Džonsonas (1979–1996)
 Oskaras Robertsonas (1960–1974)
 Džonas Stoktonas (1984–2003)
 Stefenas Karis (2009–)
 Aizehas Tomasas (1981–1990)
 Krisas Polas (2005–)
 Styvas Nešas (1996–2015)
 Džeisonas Kidas (1994–2013)
 Voltas Freizeris (1967–1980)
 Bobas Kūzis (1950–1970)


== Šaltiniai ==