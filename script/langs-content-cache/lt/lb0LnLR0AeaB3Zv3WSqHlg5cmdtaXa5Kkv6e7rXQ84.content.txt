revision: 6749685
title: Ritas Vaiginas
url: https://lt.wikipedia.org/wiki/Ritas_Vaiginas


---

Ritas Vaiginas (g. 1959 m. gruodžio 13 d. Biržuose) – buvęs Lietuvos futbolininkas, sporto funkcionierius.


== Biografija ==
1978 m. baigė Biržų 2-ąją vidurinę mokyklą, 1978–1982 m. studijavo VU ekonominės kibernetikos ir finansų fakultete (ekonomikos specialybė).
Buvo futbolininkas (1982–1993 m.), žaidė Lietuvos futbolo aukščiausiojoje lygoje Vilniaus „Pažangos“, SRT Vilnius, „Geležinio Vilko“ komandų sudėtyje. Lietuvos futbolo čempionas 1982 m., 1988 m., bronzos medalių 1984 m., 1985 m., sidabro medalio 1987 m., Lietuvos futbolo taurės 1982 m., 1984 m., 1987 m. laimėtojas. Vilniaus futbolo senjorų klubo įkūrėjas 1995 m., jo sudėtyje – Europos dirbančiųjų futbolo čempionato 1997 m., Lietuvos senjorų futbolo čempionato laimėtojas.
1994–1996 m. „Sandorio“ įmonės generalinio direktoriaus pavaduotojas. 1996–2005 m. uždarosios akcinės bendrovės „Ritvila“ direktorius. Nuo 2001 m. – Vilniaus apskrities futbolo federacijos prezidentas. 2001–2008 m. LFF vykdomojo komiteto narys.2005–2009 m. Kūno kultūros ir sporto departamento generalinio direktoriaus pavaduotojas, 2009–2010 m. – generalinis direktorius.
2011–2015 m. Vilniaus miesto savivaldybės administracijos direktoriaus pavaduotojas. 2015–2016 m. Lietuvos Respublikos švietimo ir mokslo ministro patarėjas. Nuo 2016 m. Lietuvos muzikos ir teatro akademijos infrastruktūros direktorius.
2019–2020 m. Biržų rajono savivaldybės tarybos narys.
2017–2018 m. Darbo partijos Vilniaus miesto skyriaus pirmininkas. Nuo 2018 m. Lietuvos socialdemokratų darbo partijos Biržų skyriaus pirmininkas.


== Šaltiniai ==