revision: 6775183
title: "Pamukal\u0117"
url: https://lt.wikipedia.org/wiki/Pamukal%C4%97


---

Pamukalė (turk. Pamukkale – „medvilnės pilis“) – mineralinės versmės pietvakarių Turkijoje, Denizlio provincijoje, Didžiojo Mendereso slėnyje, prie senovinio Hierapolio miesto griuvėsių.
Mineralinis vanduo, turintis daug druskų, teka kalnų šlaitais žemyn, apnešdamas uolas kalkių sluoksniu. Laikui bėgant susiformavo kalkių terasos, baseinai, sienos. Pamukalės vandenyse senovėje maudydavosi graikų ir romėnų didikai, imperatoriai. Tai vienas svarbausių Turkijos turistinių objektų, 1988 m. įtrauktas į UNESCO pasaulio paveldo sąrašą.