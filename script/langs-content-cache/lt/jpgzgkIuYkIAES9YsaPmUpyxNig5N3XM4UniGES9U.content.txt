revision: 6986732
title: Audrius Skimborauskas
url: https://lt.wikipedia.org/wiki/Audrius_Skimborauskas


---

Audrius Skimborauskas (1969 m. vasario 5 d. Kaune – 2011 m. kovo 9 d.) – Lietuvos šachmatininkas, politinis bei visuomenės veikėjas.


== Biografija ==
1987 m. baigė Kauno 13-ąją vidurinę mokyklą. Mokydamasis domėjosi tiksliaisiais mokslais. Nuo 1981 m. lankė Visuomeninę šachmatų mokyklą Panemunės šachmatų seklyčią. Daugkartinis jos čempionas. 1986–1988 m. Lietuvos čempionas (Lietuvos komandinės pirmenybės), nuo 1986 m. – kandidatas į meistrus, šachmatų ekspertas.
1987 m. įstojo į Vilniaus universiteto Fizikos fakultetą, studijavo fiziką ir matematiką. 1990–1995 m. Vytauto Didžiojo universitete studijavo katalikų teologiją ir Vakarų Europos filosofiją. 1993 m. dalyvavo Trondheimo universiteto (Norvegija) organizuotose studijose. 1997–1998 m. KTU Administravimo fakultete mokėsi viešosios politikos analizės, lobizmo, 2004–2006 m. – verslo vadybos.
Redagavo laikraščius: „Eisra“, „Kolpingo žinios“, „Tautos valia“, „Jaunoji Lietuva“. Knygos „Jaunoji Lietuva. Kelias į laisvę“ redaktorius. 1995 m. laimėjo laikraščio „Kauno diena“ ir LUMA organizuoto publicistinio Martos Raišukytės konkurso premiją.
1994–1997 m. vadovavo Jaunalietuvių šachmatų klubui. Kauno „Jaunoji Lietuva“, vadovaujama komandos kapitono A. Skimborausko, laimėjo tarptautinį Neo-Lithuania turnyrą. 1994 m. Lietuvos šachmatų klubų čempionate Kauno „Jaunoji Lietuva“ iškovojo trečiąją vietą. 1995 ir 1996 m. (du kartus iš eilės) Kauno „Jaunoji Lietuva“ tapo brigados generolo V. Gustaičio taurės – Lietuvos komandinių šachmatų pirmenybių nugalėtoja.
Nuo 2007 m. Tarptautinės šachmatų mokyklos ICS (International Chess School) vadovas. 2008 m. žygio per Lietuvą „Už kitokią Lietuvą!“ organizatorius ir dalyvis. E-parduotuvės internetinių pardavimų konsultantas. Palaidotas Panemunės kapinėse.


== Politinė karjera ==
1995–2007 m. ir 2011 m. buvo išrinktas į Kauno miesto savivaldybės tarybą.
1996–1997 m. dirbo Biudžeto ir ekonomikos komitete
1996–2002 m. LR Seimo nario Stanislovo Buškevičiaus padėjėjas 
1997–2003 m. Biudžeto ir finansų komiteto narys
2000–2004 m. Kauno miesto savivaldybės tarybos Kontrolės komiteto pirmininkas
2000–2007 m. Kauno m. Vandos Tumėnienės sanatorijos stebėtojų tarybos pirmininkas
2001–2004 m. AB „Autrolis“ valdybos pirmininkas
2003–2007 m. Kauno miesto savivaldybės tarybos Sveikatos komiteto narys


== Šaltiniai ==