revision: 6950606
title: "Raseini\u0173 rajono savivaldyb\u0117"
url: https://lt.wikipedia.org/wiki/Raseini%C5%B3_rajono_savivaldyb%C4%97


---

Raseinių rajono savivaldybė – administracinis-teritorinis vienetas Lietuvos centrinėje dalyje, Žemaitijoje. Administracinis centras – Raseiniai.


== Geografija ==
Didžioji Raseinių rajono dalis yra Rytų Žemaičių plynaukštėje, o pietuose paviršius leidžiasi į Nemuno žemupio žemumą. Aukščiausia rajono vieta (167 m) yra Kryžkalnio apylinkėse, žemiausia (30 m) – rajono pietryčiuose, Dubysos pakrantėje. Vidurinė sausio mėnesio temperatūra -4,8 °C, liepos mėnesio – +17,0 °C. Vidutinis metinis kritulių kiekis – 660–668 mm.
Pro rajoną teka Dubysa (su Kirkšnove, Gynėve, Lukne) Šešuvies, Šaltuonos, Mituvos aukštupiai. Telkšo 2 Raseinių rajono ežerai, 14 tvenkinių. Miškingumas – 21,3 %. Būdingi eglynai, pušynai, yra mišriųjų miškų. Didžiausi miškai – Lapkalnio-Paliepių, Šiluvos-Papušynio, Zvėgių-Kupsčių, Žalpių, Paupio.

		
		


== Istorija ==
Rajonas sudarytas 1950 m. birželio 20 d. iš buvusios Raseinių apskrities 39 apylinkių. 1950–1953 m. jis priklausė Kauno sričiai. 1957 m. šiek tiek pakeistos rajono ribos. 1959 m. perduotos Kelmės rajono 6 apylinkės. 1962 m. prijungtas Ariogalos rajonas ir Kėdainių rajono 1 apylinkė; Raseinių rajono 3 apylinkės perduotos Kėdainių rajonui, 2 – Tauragės rajonui. 1963 m. Jurbarko rajonui perduotos 4 apylinkės (Paalsio apylinkė, Paišlynio apylinkė, Šimkaičių apylinkė, Vadžgirio apylinkė). 1965 m. prijungta dalis Kauno rajono. 1968 m. šiek tiek pakeistos rajono ribos.
1995 m. įkurta Raseinių rajono savivaldybė, pavaldi Kauno apskričiai. 2008 m. gruodžio 29 d. savivaldybės tarybos sprendimu Nr. TS-427 nuo 2009 m. sausio 1 d. įsteigtos 87 seniūnaitijos.


== Gyventojai ==


=== Tautinė sudėtis ===


=== Pagal tikybą ===
Romos katalikai – 89,6 %
evangelikai liuteronai – 0,3 %
stačiatikiai – 0,3 %
kiti – 0,3 %
netikintys/nenurodė – 9,5 %


== Gyvenvietės ==

Savivaldybės teritorijoje yra:

2 miestai – Ariogala ir Raseiniai;
8 miesteliai – Betygala, Girkalnis, Kalnujai, Lyduvėnai, Nemakščiai, Šiluva, Viduklė ir Žaiginys;
590 kaimų.Didžiausios gyvenvietės (2021 m.):

Raseiniai – 9865
Ariogala – 2743
Viduklė – 1425
Girkalnis – 739
Nemakščiai – 639
Norgėlai – 557
Šiluva – 530
Sujainiai – 416
Betygala – 406
Virgainiai – 385


== Administracija ==

Atstovaujamoji valdžia – Raseinių rajono savivaldybės taryba, vykdomoji valdžia – Raseinių rajono savivaldybės administracija.


=== Seniūnijos ===

Savivaldybėje yra 12 seniūnijų (skliausteliuose – seniūno būstinė):

Ariogalos miesto seniūnija (Ariogala)
Ariogalos seniūnija (Ariogala)
Betygalos seniūnija (Betygala)
Girkalnio seniūnija (Girkalnis)
Kalnujų seniūnija (Kalnujai)
Nemakščių seniūnija (Nemakščiai)
Pagojukų seniūnija (Kaulakiai)
Paliepių seniūnija (Sujainiai)
Raseinių miesto seniūnija (Raseiniai)
Raseinių seniūnija (Raseiniai)
Šiluvos seniūnija (Šiluva)
Viduklės seniūnija (Viduklė)


=== Partnerystės ryšiai ===
Savivaldybės, su kuriomis Raseinių rajonas yra užmezgęs partnerystės ryšius:
 Raplos apskritis, Estija, nuo 1991 m.
 Mlava, Lenkija, nuo 2002 m.
 Liubartuvas, Lenkija, nuo 2003 m.
 Žmerynkos rajonas, Ukraina, nuo 2012 m.
 Kekava, Latvija, nuo 2013 m.
 Oremas, Portugalija, nuo 2018 m.
 Volodymyras, Ukraina, nuo 2022 m.


== Švietimas ir ugdymas ==
Raseinių rajono savivaldybėje yra šios bendrojo lavinimo mokyklos:

Ariogalos gimnazija
Betygalos Maironio vidurinė mokykla
Girkalnio pagrindinė mokykla
Ilgižių mokykla-daugiafunkcis centras
Nemakščių Martyno Mažvydo gimnazija
Paupio mokykla-daugiafunkcis centras
Pikčiūnų pagrindinė mokykla
Pramedžiavos pagrindinė mokykla
Pryšmančių pagrindinė mokykla
Raseinių Kalno vidurinė mokykla
Raseinių meno mokykla
Raseinių pagrindinė mokykla
Raseinių specialioji mokykla
Raseinių technologijos ir verslo mokykla
Raseinių Žemaičio gimnazija
Raseinių Šaltinio progimnazija
Šiluvos vidurinė mokykla
Viduklės Simono Stanevičiaus gimnazija
Vosiliškio pagrindinė mokykla
Žaiginio Pranciškaus Šivickio pagrindinė mokykla


== Šaltiniai ==


== Nuorodos ==
Savivaldybės tinklalapis Archyvuota kopija 2012-02-08 iš Wayback Machine projekto.