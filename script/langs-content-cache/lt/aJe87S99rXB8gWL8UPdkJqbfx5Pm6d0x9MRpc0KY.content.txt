revision: 6444357
title: "Berzgaini\u0173 piliakalnis"
url: https://lt.wikipedia.org/wiki/Berzgaini%C5%B3_piliakalnis


---

Berzgainių piliakalnis su gyvenviete – piliakalnis (A1217K) ir gyvenvietė (A1217K2) Ukmergės rajono savivaldybės teritorijoje, Berzgainių kaime, prie dviejų bevardžių upelių santakos. Berzgainių landšaftinis istorinis draustinis.


== Piliakalnis ==

Pailgą kalvą juosia upelių slėnis, iš rytų - aukštuma. Šlaitai statūs, apie 20 m aukščio. Aikštelė ovali, orientuota pietvakarių - šiaurės rytų kryptimi, 43 x 25 m dydžio. Jos šiaurės rytų krašte supilti 2 pylimai: pirmasis apie 25 m, antrasis - 110 m ilgio ir 3-3,5 m aukščio. Tarp jų iškastas 3,6 m gylio ir dugne 2 m pločio griovys. Piliakalnis datuojamas I a.-XIII a.  Spėjama piliakalnyje stovėjus vienai iš svarbiausių Mindaugo pilių.


== Tyrimai ==
Piliakalnio žvalgomuosius archeologinius tyrimus 1936 m. atliko Petras Tarasenka. Aikštelės vakarinėje dalyje jis ištyrė 10 x 1 m dydžio perkasą. Rado 0,8 m storio kultūrinį sluoksnį, jame - lipdytos grublėtu, lygiu paviršiumi ir žiestos keramikos, molinių verpstukų. 1970 m. tyrė Lietuvos istorijos institutas, nuo piliakalnio į šiaurę ir šiaurės rytus aptikta apie 2 ha senovės gyvenvietės liekanų. Rasta geležies gargažių, gyvulių kaulų, lipdytos ir žiestos keramikos. Radinius saugo Lietuvos nacionalinis muziejus.


== Nuotraukos ==

		
		
		
		


== Šaltiniai ==

Lietuvos TSR archeologijos atlasas. V. 1975. t.2, p. 40.
Kultūros paminklų enciklopedija. V. 1998.


== Nuorodos ==
Lietuvos piliakalnių atlasas Archyvuota kopija 2009-04-18 iš Wayback Machine projekto.
Berzgainių piliakalnis