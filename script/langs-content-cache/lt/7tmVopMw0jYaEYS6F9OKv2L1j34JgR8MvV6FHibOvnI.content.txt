revision: 6774731
title: Oseras
url: https://lt.wikipedia.org/wiki/Oseras


---

Oseras – miestas centrinėje Prancūzijoje, į pietus nuo Paryžiaus, Burgundijos–Franš Kontė regione, Jonos departamento centras.
Miestu teka Jonos upė, eina plentas Paryžius-Lionas. Yra aukštoji technikos mokykla, gotikinė katedra (XIII–XVI a.).


== Istorija ==
Miestą įkūrė romėnai, gyvenvietę pavadinę Autissiodorum. Iki šiol išlikę daug romėnų statybos likučių. IV a. pradėta statyti katedra užbaigta tik XVI a. IV–XVIII a. miestas buvo vyskupijos centru. 1802 m. vyskupystė panaikinta. Iš šios vyskupystės kilo 20 šventųjų ir žymūs teologai (Palladius, Germanus, Hugo, Remigius ir kt.). 580 m. čia vyko Osero sinodas prieš kerėjimus, prietarus, burtus ir raganas.
Viduramžiais buvo Osero grafystės sostinė. 1371 m. miestas prijungtas prie Prancūzijos, 1435–1477 m. valdė Burgundija.


== Sportas ==
AJ Auxerre – futbolo klubas. Pagrindinė komanda rungtyniavo aukščiausioje šalies lygoje Ligue 1.
Stade de l'Abbé-Deschamps – futbolo stadionas.


== Išnašos ==


== Nuorodos ==
Miesto svetainė