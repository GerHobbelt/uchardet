revision: 6849488
title: "Pa\u0161u\u0161vys (K\u0117dainiai)"
url: https://lt.wikipedia.org/wiki/Pa%C5%A1u%C5%A1vys_(K%C4%97dainiai)


---

Pašušvys – kaimas Kėdainių rajono savivaldybėje, 6 km į vakarus nuo Krakių, Šušvės dešiniajame krante. Per kaimą eina kelias  3501  Betygala–Ilgižiai–Krakės–Bokštai , atšaka į Pernaravą. Seniūnaitijos centras. Yra Krakių gimnazijos skyrius (nebeveikiantis, dabar – bendruomenės namai), girininkija (Skirgailinėje), Pašušvio dvaras ir parkas, vandens malūno liekanos, Pirmojo pasaulinio karo aukų kapinės. Didelė dalis kaimo namų pastatyta iš dvaro plytų.


== Istorija ==
Netoli gyvenvietės aptiktas Pašušvio kapinynas ir (atskirai) 3 akmeniniai kirviai.
Pašušvio vietoje 1585 m. minimas Aklapuodžio kaimas, 1862 m. plečiant dvarą iškeltas. 1831 m. prie dvaro įvyko sukilėlių ir kazokų kautynės. XIX a. pabaigoje Pašušvio dvare buvo Šv. Joachimo koplyčia (Krakių parapija) ir vandens malūnas, kaimas buvo Kauno apskrities Krakių valsčiuje.XX a. pokario metais apylinkėse veikė Vyčio apygardos, Žaliosios partizanų rinktinės partizanai.
Tarybiniais metais buvo kolūkio pagalbinė gyvenvietė Krakių apylinkėje. Veikė lentpjūvė, ryšių skyrius, pradinė mokykla (įkurta 1959 m.), kultūros namai.


== Gyventojai ==


== Galerija ==

		
		
		


== Šaltiniai ==