revision: 6660070
title: Referendumai Lietuvoje
url: https://lt.wikipedia.org/wiki/Referendumai_Lietuvoje


---

Lietuvoje 1991–2019 m. surengta 13 referendumų. Referendumai rengiami pagal LR Seimo arba Lietuvos piliečių iniciatyvas, jei surenkama virš 300 000 balsuoti galinčių parašų.Lietuvos Respublikoje gali būti rengiami privalomieji arba konsultaciniai (patariamieji) referendumai. Privalomieji inicijuojami tuomet, kai norima pakeisti Lietuvos Respublikos Konstitucijos 1 straipsnio nuostatą, kad Lietuvos valstybė yra nepriklausoma demokratinė respublika. Taip pat šie referendumai rengiami dėl Lietuvos Respublikos Konstitucijos I skirsnio „Lietuvos valstybė“ bei Lietuvos Respublikos Konstitucijos XIV skirsnio „Konstitucijos keitimas“ nuostatų pakeitimo. 
Privalomieji referendumai rengiami dėl 1992 m. birželio 8 d. Konstitucinio akto „Dėl Lietuvos Respublikos nesijungimo į posovietines Rytų sąjungas“ pakeitimo, taip pat  dėl Lietuvos Respublikos dalyvavimo tarptautinėse organizacijose, jeigu šis dalyvavimas yra susijęs su Lietuvos valstybės organų kompetencijos dalinių perdavimu tarptautinių organizacijų institucijoms ar jų jurisdikcijai.
Iš visų rengtų referendumų 7 neįvyko, nesusirinkus reikiamam skaičiui rinkėjų (daugiau nei pusei balsavimo teisę turinčių piliečių).


== Referendumai Lietuvoje ==
1991 m. referendumas dėl Lietuvos nepriklausomybės
1992 m. gegužės Lietuvos prezidentinis referendumas
1992 m. birželio referendumas dėl sovietų kariuomenės išvedimo iš Lietuvos Respublikos
1992 m. spalio referendumas Lietuvos Respublikos Konstitucijai priimti
1994 m. referendumas dėl privatizacijos
1996 m. spalio referendumas dėl Lietuvos Respublikos Konstitucijos (ir gyventojų indėlių kompensavimo teisingai privatizuojant valstybės turtą)
1996 m. lapkričio referendumas dėl Lietuvos Respublikos Konstitucijos
2003 m. referendumas dėl Lietuvos Respublikos narystės Europos Sąjungoje
2008 m. referendumas dėl Ignalinos atominės elektrinės darbo pratęsimo
2012 m. referendumas dėl naujos atominės elektrinės statybos Lietuvos Respublikoje
2014 m. privalomasis referendumas dėl Lietuvos Respublikos Konstitucijos 9, 47 ir 147 straipsnių pakeitimo
2019 m. privalomasis referendumas dėl Lietuvos Respublikos Konstitucijos 12 straipsnio pakeitimo
2019 m. privalomasis referendumas dėl Lietuvos Respublikos Konstitucijos 55 straipsnio pakeitimo


== Šaltiniai ==