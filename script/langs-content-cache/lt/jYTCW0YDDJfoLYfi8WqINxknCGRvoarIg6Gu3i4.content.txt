revision: 6713112
title: Indiana
url: https://lt.wikipedia.org/wiki/Indiana


---

Indiana (angl. State of Indiana) – 19-oji JAV valstija (nuo 1816 m. gruodžio 11 d.). Sostinė – Indianapolis. Plotas – 94,3 tūkst. km²; 6,6 mln. gyventojų (2015).


== Istorija ==
Pagrindinis straipsnis: Indianos istorija


== Didžiausi miestai ==
2010 m. duomenys

Indianapolis (829 718 gyv.)
Fort Veinas (253 691 gyv.)
Evansvilis (117 429 gyv.)
Saut Bendas (101 168 gyv.)
Hamondas (80 830 gyv.)


== Geografija ==
Iš šiaurės Indiana ribojasi su Mičigano ežeru ir Mičigano valstija, rytuose su Ohaju, šiaurėje su Kentukio valstija, vakaruose su Ilinojumi.
Indiana iš viso užima 92,896 km². Šiaurinė Indianos dalis, kurią nuo centrinės žemės ūkio lygumos skiria Vabašo upė, turi daug ežerų. Pietinėje Indianos dalyje yra daug žemumų, į kurias įsiterpia kalvos, slėniai, siauri tarpekliai. Ten yra Vyandotės kalkakmenio ola, Vakarų Badeno mineralinės versmės.
Valstijoje yra Indianos kopų nacionalinis parkas, einantis pagal Mičigano ežerą. Aukščiausias taškas valstijoje yra Huserio kalva.


== Ekonomika ==
Didžiąją dalį Indianos ekonomikos sudaro gamyba, trys ketvirtadaliai žemės naudojama žemės ūkiui. Auginamos grūdinės kultūros, daugiausia kukurūzai, kviečiai. Sojų pupelės ir šienas yra viena iš svarbiausių žemės ūkio kultūrų, taip pat auginamos įvairios daržovės, bei vaisiai. Auginamos kiaulės, galvijai. Nepaisant to, kad miestų populiacija lenkia kaimo, dauguma miestų yra svarbūs žemės ūkiui.
Indianos valstija gamina plieną, geležį, įvairius elektros prietaisus, tranporto įrangą, chemikalus, apdirba maisto produktus.
Valstijoje yra gausu naudingųjų iškasenų, tokių kaip anglis ar akmuo.


== Šaltiniai ==