revision: 6660389
title: Sakramentas (Kalifornija)
url: https://lt.wikipedia.org/wiki/Sakramentas_(Kalifornija)


---

Sakramentas (angl. Sacramento) – JAV Kalifornijos valstijos sostinė ir Sakramento apygardos administracinis centras. Tai septintas pagal dydį Kalifornijos miestas. 466,4 tūkst. gyventojų (2010 m.).


== Istorija ==
Miestą įkūrė John Sutter 1848 m. gruodį. Sakramentas išaugo iš Sutter’io forto, kurį Sutter’is įkūrė 1839 m., o dabar miestas yra sparčiai augantis metropolis. Aukso karštligės laikais Sakramentas buvo stambus distribucijos mazgas, prekybos ir žemdirbystės centras bei prekinių traukinių, pašto karietų, upėlaivių, telegrafo ir Pirmojo Tarpžemyninio Geležinkelio terminalas. Pačiame mieste gyvena apie 450 000 žmonių, tuo tarpu visame metropolitene (El Dorado, Placer, Sakramento, Sutter, Yolo apygardos) gyvena 2,5 milijono žmonių. Sakramento metropolija yra ketvirta didžiausia Kalifornijoje po Los Andželo – Orange apygardos, San Francisko įlankos teritorijos ir San Diego regiono. Penkios aukščiau paminėtos apygardos sudaro 28-ą pagal gyventojų skaičių metropoliją Jungtinėse Valstijose.
Sakramentas vadinamas daugeliu vardų. Populiariausi iš jų: „Sostinė“, „Upės miestas“ (kilęs iš dviejų stambių upių, tekančių per miestą) ir „Medžių miestas“. Tačiau dažniausiai vietos gyventojų vartojama pravardė yra tiesiog Sacto, Sactown arba Sac.


== Sportas ==
Sacramento Kings (krepšinis)


== Miestai partneriai ==
 Manila/Pasajus, Filipinai
 Kišiniovas, Moldova
 Hamiltonas, Naujoji Zelandija
 Lystalis, Šveicarija
 Macujama, Japonija
 Jongsan-gu, Pietų Korėja
 San Chuan de Orientė, Nikaragva
 Betliejus, Palestina
 Ahmadabadas, Indija
 Dzinanas, Kinija


== Nuorodos ==
Oficialus miesto tinklalapis