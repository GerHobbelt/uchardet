revision: 6922430
title: "Ravi\u010Dius"
url: https://lt.wikipedia.org/wiki/Ravi%C4%8Dius


---

Ravičius (lenk. Rawicz; vok. Rawitsch) – miestas vidurio Lenkijoje. Apskrities centras. Nuo 1999 m. priklauso Didžiosios Lenkijos vaivadijai. 1975–1998 m. buvo Lešno vaivadijoje. 21 183 gyventojai (2011 m. duomenys).


== Istorija ==
Miestą protestantų pabėgėliams iš Silezijos Trisdešimtmečio karo metu (1638 m., tais pačiais metais suteiktos miesto teisės) įkūrė Adamas Olbrachtas Pšyjma-Pšyjemskis (Adam Olbracht Przyjma-Przyjemski). XIX a. pr. mieste stovėjo protestantų bažnyčia ir rotušė. Pagrindinė miesto pramonė buvo cigarų ir uostomo tabako gamyba. Prekiauta grūdais, vilna, galvijais, kailiais bei mediena. 1905 m. gyveno 11 403 žmonės.