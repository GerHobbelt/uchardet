revision: 6604229
title: "Bir\u017E\u0173 Au\u0161ros pagrindin\u0117 mokykla"
url: https://lt.wikipedia.org/wiki/Bir%C5%BE%C5%B3_Au%C5%A1ros_pagrindin%C4%97_mokykla


---

Biržų „Aušros“ pagrindinė mokykla – dieninė, savarankiško mokymosi bendrojo lavinimo mokykla Biržuose, Vytauto g. 47, vykdanti pradinio, pagrindinio ir papildomo ugdymo programas lietuvių kalba. Įstaigos kodas 190545880. Steigėjas Biržų rajono savivaldybės taryba.
Filialai:

Biržų „Aušros“ pagrindinės mokyklos Anglininkų skyrius
Biržų „Aušros“ pagrindinės mokyklos Parovėjos skyrius


== Istorija ==
XIX a. grafai Tiškevičiai buvo įsteigę valsčiaus mokyklą. 1863 m. ją pakeitė rusiška liaudies, 1905 m. lietuviška pradinė mokykla. 1939 m. rugsėjo 1 d. naujame pastate darbą pradėjo „Aušros“ pradžios mokykla. 1941 m. areštuoti ir ištremti pradinės vedėjas Alfredas Šlikas, mokytojai A. Kuprienė, J. Mališauskas, E. Andrijauskienė ir kt.
1949/1950 mokslo metais mokykla reorganizuota į septynmetę, nuo 1951 m. rugsėjo 1 d. Biržų 2-oji vidurinė mokykla. 1953/1954 m. m. mokyklą baigė 56 pirmosios laidos moksleiviai. 1957 m. pastatytas trečiasis mokyklos aukštas, įrengtos naujos klasės. 1978 m. duris atvėrė priestatas su sporto sale, valgykla ir dirbtuvėmis. 1994 m. mokyklai grąžintas „Aušros“ vardas.
Nuo 1954 m. mokykla išleido apie 3100 auklėtinių, iš jų 118 gavo aukso ir sidabro medalius bei pagyrimus. 2020 m. prijungta Nemunėlio Radviliškio pagrindinė mokykla kaip skyrius.


== Direktoriai ==
1951–1974 m. Jonas Zeltinis
1974–1978 m. Vaclovas Sauliūnas
1978–1990 m. Jonas Kondrotas
1990–2014 m. Leonas Zdanavičius
nuo 2015 m. Saulė Venskūnienė


== Mokytojai ==
Pradinėje mokykloje dirbo rašytojas Kostas Snarskis-Žvaigždulis, satyrikė Rita Vinciūnienė, rašytojas Jonas Laucė ir kt.


== Žymūs mokiniai ==
Linas Balčiauskas, Vidmantas Jažauskas, Dalius Kaziūnas, Arvydas Kregždė, Mantas Kvedaravičius, Valentinas Mikelėnas, Remigijus Misiūnas, Kęstutis Nastopka, Austra Skujytė, Ritas Vaiginas, Birutė Valionytė, Lionginas Virbalas, Aleksandras Zeltinis ir kt.


== Galerija ==

		


== Nuorodos ==
Mokyklos svetainė