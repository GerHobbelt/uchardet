revision: 6596645
title: "Orlaivi\u0173 registracija"
url: https://lt.wikipedia.org/wiki/Orlaivi%C5%B3_registracija


---

Orlaivių registracija – tai specialių raidžių ir numerių derinys, rašomas ant visų orlaivių šono, siekiant juos identifikuoti. Kariniai orlaiviai žymimi pagal uodegos kodą ir serijos numerį. Pagal Tarptautinės civilinės aviacijos organizacijos Čikagos konvenciją visi orlaiviai privalo būti registruoti nacionalinės aviacijos agentūros ir viso orlaivio naudojimo metu turėti registracijos dokumentus. Kai kurios nacionalinės agentūros reikalauja, kad specialioje orlaivio fiuzeliažo vietoje ant nedegančios lentelės būtų pažymėtas registracijos numeris – tai siekiama, kad avarijos ar kitų panašių įvykių metu būtų lengviau atpažinti orlaivį.
Nors kiekvienas orlaivis žymimas atskiru numeriu, gali būti leidžiama numerius keisti. Tai gali būti daroma, kai orlaivis parduodamas, sunaikinamas ar sandėliuojamas. Taip pat orlaivių registracijos numeris gali keistis dėl naujų savininkų, registracijos teisės ar kitomis panašiomis situacijomis.


== Istorija ==
Pirmieji pradėti orlaivių registracijos žymėjimai buvo pagal 1913 m. nustatytus aviacijos šaukinius. Iki 1919 m. šie šaukiniai buvo nustatyti visiems radijo signalų naudotojams, o ne atskiriems orlaiviams. Nuo 1919 m. Paryžiaus oro navigacijos konvencijos registracija tapo privaloma visiems orlaiviams. Pagal šių metų susitarimą orlaivių žymėjimui buvo naudojamas nacionalinis valstybės žymėjimas, po kurio turėjo būti brūkšnelis, keturios raidės ir tam tikras balsis.
Nuo 1927 m. orlaivių registraciją prižiūri Tarptautinė civilinės aviacijos organizacija. 1944 m. surengtoje Čikagos konvencijoje nutarta, kad visi orlaiviai, besinaudojantys oro erdve, privalo būti registruoti, o numeris visuomet matomas ant orlaivio šono.


== Žymėjimas ==

Įprastai orlaivių žymėjimą sudaro 5 raidės, atskirtos brūkšneliu, pavyzdžiui žymėjimas VT-ANG reiškia, kad orlaivis yra iš Indijos (VT raidės priklauso Indijos oro erdvei). Tam tikri žymėjimai skiriasi skirtingose šalyse ar skirtingiems orlaiviams. Tarkim JAV visi orlaiviai pradedami žymėti raide N, po jos seka nuo vieno iki penkių raidžių ir skaičių derinys.
Kitoks žymėjimas naudojamas bendrosios aviacijos orlaiviams – jie žymimi tokia tvarka: pirmoje vietoje žymima šalies raidė ar raidės, po brūkšnelio rašomos dar keturios raidės ar skaičių ir raidžių derinys.


== Šaltiniai ==