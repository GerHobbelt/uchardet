revision: 6905976
title: "\u0160rekas"
url: https://lt.wikipedia.org/wiki/%C5%A0rekas


---

Šrekas (angl. Shrek) – 2001 m. JAV sukurtas kompiuterinės animacijos komedinis filmas, 1990 m. William Steig pasakų knygos tuo pačiu pavadinimu ekranizacija. Filmą sukūrė animacijos studija „DreamWorks Animation SKG“, režisavo iš Naujosios Zelandijos kilęs režisierius Andrew Adamson. Tai buvo pirmasis filmas, kuris pelnė Oskarą už geriausią pilnametražį animacinį filmą (apdovanojimo kategorija atsirado 2001 m.). 2001 m. lapkričio 2 d. filmas išleistas DVD formatu.
Vardas Šrekas kilo iš jid. ‏שרעק‏‎, reiškiančio „baimę“, „terorą“, arba „išgąstį“ (tokią pat reikšmę turi vok. Schreck).
Animacinis filmas kritikų pripažintas kaip suaugusiųjų dėmesio vertas animacinis filmas, dėl daugybės suaugusiems skirtų juokų ir sąsajų, tačiau paprastas scenarijus ir humoras taip pat puikiai tiko vaikų auditorijai. Filme jaučiamas žymus pop muzikos naudojimas: garso takelyje galima rasti tokių dainų autorių kaip Smash Mouth, Joan Jett, The Proclaimers, Jason Wade, The Baha Men ir Rufus Wainwright.
Filmo išleidimas 2001 m. buvo ypatingai sėkmingas ir tai padėjo „DreamWorks“ tapti pagrindine „Walt Disney Pictures“ varžove pilnametražių animacinių filmų industrijoje, ypatingai kompiuterinėje trimatėje animacijoje. Be to, „Šrekas“ tapo kompanijos animacinių filmų talismanu.


== Siužetas ==


== Įgarsintojai ==
Pradžioje Chris Farley turėjo įgarsinti Šreką ir įgarsino pusę garso takelio, tačiau netikėtai žuvo prieš projekto užbaigimą. „DreamWorks“ Šreko įgarsinimui tuomet pakvietė Mike Myers. Po to kai Myers galutinai įgarsino personažą ir filmas buvo beveik užbaigtas, jis paprašė leidimo perrašyti visus jo garso takelius škotišku akcentu, panašiu į tą, kurį jo mama naudodavo pasakodama pasakas.


== Išnašos ==


== Nuorodos ==
Oficiali svetainė Archyvuota kopija 2007-08-23 iš Wayback Machine projekto.