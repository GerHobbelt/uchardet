revision: 6952410
title: "Liudas Stankevi\u010Dius"
url: https://lt.wikipedia.org/wiki/Vaclov_Stankevi%C4%8D


---

Vaclov Stankevič (g. 1954 m. rugpjūčio 6 d. Arleniatų kaime, Smurgainių raj., Baltarusija) – baltarusių kilmės Lietuvos jūrininkas, kapitonas, diplomatas Lietuvos politinis bei visuomenės veikėjas.


== Biografija ==
1958 m. kartu su tėvais persikėlė gyventi į Vilniaus rajono Buivydžių kaimą. 1971 m. baigė Buivydžių vidurinę mokyklą. Klaipėdos jūreivystės mokykloje įgijo laivavedžio specialybę. 1978–1984 m. studijavo Kaliningrado technikos institute ir įgijo inžinieriaus laivavedžio specialybę. 1985–1991 m. šiame institute ir įgijo inžinieriaus ekonomisto specialybę.
1974–1991 m. gamybinio susivienijimo „Litrybprom“ laivo kapitono padėjėjas, vyresnysis kapitono padėjėjas, kapitonas direktorius. 1992–2000 m. akcinės bendrovės „Klaipėdos transporto laivynas“ viceprezidentas.
1997–2000 m. Klaipėdos miesto savivaldybės tarybos narys, išrinktas pagal Lietuvos piliečių aljanso ir Rusų sąjungos koalicijos sąrašą, Miesto ūkio komiteto pirmininkas. 2000–2003 m. Klaipėdos miesto savivaldybės tarybos narys, išrinktas pagal Naujosios sąjungos (socialliberalų) sąrašą. 2000–2004 m. Seimo narys, Naujosios sąjungos (socialliberalų) frakcijos narys, Užsienio reikalų komiteto narys, NATO reikalų komisijos pirmininkas, Jūrinių ir žuvininkystės reikalų komisijos narys, Seimo delegacijos Europos Tarybos Parlamentinėje Asamblėjoje narys, Seimo delegacijos Europos Sąjungos ir Viduržemio jūros valstybių Parlamentinėje Asamblėjoje pirmininkas.
Nuo 2009 iki 2014 m. — Lietuvos konsulato Kaliningrade vadovas.
Nuo 2015 m. iki 2019 m. birželio 26 d. vadovavo konsulatui Seinuose.
2019 m. gegužės mėn. išrinktas Lietuvos aukštosios jūreivystės mokyklos direktoriumi (nuo birželio 28 d.).Nuo 2000 m. Naujosios sąjungos (socialliberalų) narys. Nuo 2004 m. Klaipėdos prekybos, pramonės ir amatų rūmų prezidentas. Apdovanotas Vytauto Didžiojo ordino Komandoro didžiuoju kryžiumi. Žmona Rima Stankevič, sūnūs Aleksejus, Andrejus. Moka anglų, rusų, lenkų, baltarusių kalbas.
2005 m. dienraščio „Klaipėda“ žurnalistų išrinktas Metų Tolerancijos žmogumi.


== Šaltiniai ==