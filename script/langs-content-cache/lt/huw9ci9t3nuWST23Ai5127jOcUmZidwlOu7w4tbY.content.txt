revision: 6383610
title: "Til\u017E\u0117s mi\u0161kas"
url: https://lt.wikipedia.org/wiki/Til%C5%BE%C4%97s_mi%C5%A1kas


---

Tilžės miškas – miškas šiaurės rytų Lietuvoje, Zarasų rajone, 6 km į pietryčius nuo Turmanto, Drūkšių ežero pakrantėje. Apima ~12,4 km². Priklauso Zarasų miškų urėdijai (Smalvų girininkijai).
Miške vyrauja pušynai (54 %), yra beržynų (36 %), juodalksnynų (5 %), eglynų (4 %), baltalksnynų (1 %). Dauguma medynų yra pusamžiai (54 %), jaunuolynai sudaro 22 %, pribręstantys medynai 19 %, brandūs medžiai 5 %. Medynų vidutinis amžius – 58 metai.
Miško reljefas kalvotas, daubose telkšo pelkės ir ežerai (jų miške yra 7 – Drūkšiai, Bestinis, Skirnas, Šakių ežeras, Beržinis, Čertovka, Gilutis). Gausu riedulių, ypač miško pietvakariuose. Dirvožemiai – vėlėniniai jauriniai ir jauriniai smėliai su žvyro tarpsluoksniu.
Tilžės miške gyvena briedžiai, šernai, kiškiai, stirnos, lapės, kiaunės, usūriniai šunys, voverės, bebrai, įvairių paukščių. Rytinėje dalyje įsteigtas Tilžės geomorfologinis draustinis.
Yra Pirmojo pasaulinio karo įtvirtinimų liekanų, karių kapų. Greta miško yra šie kaimai: Tilžė, Padrūkšė, Barteliškė, Kalviškė, Jukniškė, Šakiai, Juodiniai, Būdiniai, Schedai, Raipolė.


== Šaltiniai ==