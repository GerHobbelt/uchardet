revision: 6708210
title: "Gediminai\u010Dio \u0105\u017Euolas"
url: https://lt.wikipedia.org/wiki/Gediminai%C4%8Dio_%C4%85%C5%BEuolas


---

Gediminaičio ąžuolas – valstybės saugomas gamtos paveldo objektas, išskirtinis ąžuolas, augantis Panemunių regioniniame parke, Jurbarko rajone, Raudonėje, netoli Raudonės pilies. Medžio vieta nurodyta informaciniuose stenduose, stovinčiuose šalia kelio  141  Kaunas–Jurbarkas–Šilutė–Klaipėda  ir pilies prieigose. Ąžuolas vietoje nepažymėtas, yra apie 150 m į pietryčius nuo pilies rūmų, nuo kurių skiria griova (joje gali tekėti upelis), įkalnėje, atokiau nuo takų.  
300 metų senumo Gediminaičio ąžuolas yra seniausias amžiumi ąžuolas Raudonės rezidencinės pilies komplekso parke, jo būklė apibūdinama kaip patenkinama (unik. kodas 22715). 
Iki 2011 m. parke augo seniausias, legendomis apipintas Gedimino ąžuolas (nulūžęs).
Gediminaičio ąžuolas paskelbtas saugomu Aplinkos ministro 2005 m. gegužės 23 d. įsakymu Nr. D1-255.


== Duomenys ==
Medžio rūšis – paprastasis ąžuolas (Quercus robur L.)
Kamieno apimtis – 4,87 m
Medžio aukštis – 33,0 m
Laja – rutuliška, plati, tanki, jos aukštis 20, plotis 13 m
Amžius – virš 300 metų


== Šaltiniai ==


== Nuorodos ==
Saugomų teritorijų valstybės kadastras[neveikianti nuoroda]
Panemunių regioninis parkas. Saugomi parko botaniniai gamtos objektai Archyvuota kopija 2016-12-20 iš Wayback Machine projekto.