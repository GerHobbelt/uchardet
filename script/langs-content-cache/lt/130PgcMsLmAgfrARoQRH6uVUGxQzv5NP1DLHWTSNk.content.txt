revision: 5807668
title: "Komunist\u0173 partijos manifestas"
url: https://lt.wikipedia.org/wiki/Komunist%C5%B3_partijos_manifestas


---

Komunistų partijos manifestas (vok. Manifest der Kommunistischen Partei) – 1848 m. politinis dokumentas, parašytas vokiečių filosofų Karlo Markso ir Frydricho Engelso. Manifestas iš pradžių paskelbtas Londone, per 1848 m. revoliucijų (Tautų pavasario) pradžią. Manifestas yra vienas įtakingiausių pasaulio politinių dokumentų ir pateikia analitinį požiūrį į klasių kovą (istorinę ir tuometinę) bei daugiau kritikuoja kapitalizmą negu aukština komunizmą, kaip dažnai manoma.
Komunizmo manifestas apibendrina Markso ir Engelso teorijas apie visuomenės ir politikos prigimtį. Taip pat trumpai apibūdinamos idėjos, kaip tuometinę kapitalistinę visuomenę galiausiai pakeis socialistinė visuomenė. Paskutinėje manifesto pastraipoje autoriai ragina „priverstinai nuversti visas sanvarkas“, tai tarytum buvo kvietimas komunistinėms revoliucijoms visame pasaulyje.2013 m. komunistų partijos manifestas buvo įtrauktas į UNESCO programą „Pasaulio atmintis“, kartu su kitu K. Markso darbu – 1-ąja „Kapitalo“ dalimi.


== Šaltiniai ==