revision: 5838069
title: "LKL 2010\u20132011 m. sezonas"
url: https://lt.wikipedia.org/wiki/LKL_2010%E2%80%932011_m._sezonas


---

LKL 2010–2011 metų sezonas – 18-tas lygos sezonas, kuriame dalyvavo 13 klubų. Reguliarusis sezonas prasidėjo rugsėjo 28 dieną ir tęsėsi iki balandžio 13 dienos. Atkrintamosios varžybos vyko balandžio 18 – gegužės 19 dienomis. Čempionate nugalėjo Kauno „Žalgiris“.


== Klubų kaita ==
Prieš 2010–2011 m. sezoną iš lygos buvo pašalinta Marijampolės „Sūduvos“ ekipa, nes neatitinko LKL keliamų kriterijų, t. y. nelikvidavo finansinių įsipareigojimų žaidėjams bei neturėjo klubo struktūros. Tačiau LKL rungtyniauti išliko rekordinis klubų skaičius – 13, nes į lygą sportiniu principu buvo priimtas praėjusių metų NKL čempionas Palangos „Naglis-Adakris“. Palangos klubas gavo vietą LKL, jos neapgynus ir nekovojus pereinamose rungtynėse paskutine pripažintai Kauno „Triobet“ ekipai, kuri buvo suspendavusi savo dalyvavimą praeitame sezone.


== Sezono nutarimai ==
LKL valdybos nariai taip pat patvirtino nuostatus, pagal kuriuos 2010–2011 metų sezone paskutiniąją vietą užėmusi komanda automatiškai iškrenta į žemesniąją lygą (NKL), o 12 vietą užėmusi ekipa dalyvauja pereinamosios serijos varžybose su NKL čempionu, jei NKL čempionas turi LKL reikalavimus atitinkančią areną.
LKL valdybos nariai taip pat patvirtino tolimesnę lygos strategiją, pagal kurią LKL klubai, turintys problemines arenas (tuo metu be „Sūduvos“, probleminėmis salėmis pripažintos Kėdainių „Nevėžio“, Prienų „Rūdupio“ ir Vilniaus „Sakalų“ namų, „Ekinstos“ salė“) po dvejų metų turės žaisti visus LKL reikalavimus atitinkančiose arenose, kitu atveju, gali netekti galimybės dalyvauti LKL čempionate..
LKL valdybos nariai taip pat nusprendė, jog lygos klubai nuo šio sezono privalės turėti aiškią savo struktūrą ir tam tikras būtinas pareigybes – vyriausiojo trenerio, trenerio asistento, fizinio rengimo trenerio, gydytojo, direktoriaus, vadybininko ir atstovo spaudai. Jei visi šie išvardinti reikalavimai dėl arenų ir klubo struktūros nebūtų vykdomi, LKL valdyba gali įspėti klubą, o situacijai nesikeičiant, pašalinti jį iš LKL čempionato.


== Transliacijos ==
Čempionatą ir toliau transliavo dvi televizijos: Sport1 ir Lietuvos Ryto televizijos kanalai. SPORT1 didelį dėmesį skyrė „Žalgirio“, o „Lietuvos ryto“ – to paties pavadinimo klubo kovoms.


== Reguliarusis sezonas ==


== Atkrintamosios varžybos ==


=== Ketvirtfinaliai ===


=== Pusfinaliai ===


=== Dėl trečios vietos ===


=== Finalas ===


== Individualūs apdovanojimai ==


== Šaltiniai ==


== Nuorodos ==