revision: 6786588
title: "Raudonuodeg\u0117 gra\u017Eut\u0117"
url: https://lt.wikipedia.org/wiki/Vienodasparniai_%C5%BEirgeliai


---

Vienodasparniai žirgeliai sin. mažieji žirgeliai (Zygoptera) - žirgelių būrio pobūris. Nuo skirtingasparnių žirgelių skiriasi tuo, kad ramybės būsenoje sparnus suglaudžia, jų priekiniai ir galiniai sparnai panašios formos, o tarp akių didelis tarpas.


== Ekologija ==
Kaip ir visi žirgeliai, vystosi nepilnos metamorfozės būdu. Patelės deda kiaušinėlius į vandenį, dažnai ant vandens augalijos. Išsiritusios vandeninės nimfos minta dafnijomis, uodų lervomis ir kitais smulkiais vandens organizmais. Po kelių nėrimųsi išsivysto suaugęs žirgelis. Suaugėliai irgi plėšrūs - minta musėmis, uodais ir kitais nedideliais vabzdžiais.


== Lietuvos vienodasparniai žirgeliai ==
šeima. Gražutės (Calopterygidae)
Blizgančioji gražutė (Calopteryx splendens)
Grakščioji gražutė (Calopteryx virgo)
Raudonuodegė gražutė (Calopteryx haemorrhoidalis)
šeima Tikrosios strėliukės (sin. strėlikės, Coenagrionidae)
Šarvuotoji strėliukė (Coenagrion armatum) Rūšis įrašyta į Lietuvos raudonąją knygą.
Johansono strėliukė (Coenagrion johanssoni)
Ietinė strėliukė (Coenagrion hastulatum)
Pjautuvinė strėliukė (Coenagrion lunulatum)
Pasaginė strėliukė (Coenagrion puella)
Gražioji strėliukė (Coenagrion pulchellum)
Raudonakė strėliukė (Erythromma najas)
Nykštukinė strėliukė (sin. mažoji nehalenija; Nehalennia speciosa) Rūšis įrašyta į Lietuvos raudonąją knygą.
Kruvinoji strėliukė (sin. raudonoji strėliukė; Pyrrhosoma nymphula) Rūšis įrašyta į Lietuvos raudonąją knygą.
Mėlynoji strėliukė (Enallagma cyathigerum)
Elegantiškoji strėliukė (sin. elegantiškoji išnura; Ischnura elegans)
Mažoji strėliukė (sin. mažoji išnura; Ischnura pumilio) Rūšis įrašyta į Lietuvos raudonąją knygą.
šeima Plačiablauzdės strėliukės (Platycnemidididae)
Baltakojė strėliukė (Platycnemis pennipes)
šeima Žaliosios strėliukės (Lestidae)
Blizgančioji strėliukė (Lestes dryas)
Paprastoji strėliukė (sin. paprastoji žalioji strėliukė; Lestes sponsa)
Žalsvoji strėliukė (sin. mažoji žalioji strėliukė; Lestes virens)
Didžioji strėliukė (sin. didžioji žalioji strėliukė; Lestes viridis)
Sibirinė strėliukė (Sympecma paedisca)
Pietinė strėliukė (Lestes barbarus)
šeima Amazoninės strėliukės (Pseudostigmatidae)
Milžiniškoji strėliukė (Megaloprepus coerulatus)