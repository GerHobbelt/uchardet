revision: 6791440
title: Arapha
url: https://lt.wikipedia.org/wiki/Arapha


---

Arapha, Arapcha (akadų kalba: Arrapḫa, sirų kalba: ܐܪܦܗܐ) – senovinis miestas dab. Irako teritorijoje, ant Chasos upės kranto. Jo liekanos yra dabartinio Kirkuko teritorijoje.


== Istorija ==
Miestą apie 3000 m. pr. m. e. įkūrė kalnų gentys gutijai ir padarė ją savo sostine. II tūkst. pr. m. e. miestą užėmė huritai ir pavertė jį svarbiu prekybiniu centru. Čia susiformavo miestas valstybė, kuris ilgainiui atsidūrė Mitanijos politinės įtakos sferoje.
XI a. pr. m. e. miestas perėjo į Asirijos kontrolę, kur jis toliau klestėjo, jau būdamas semitiškas. 615 m. jį užkariavo Medijos karalius Kiaksaras, o vėliau kontrolę čia perėmė Achemenidų imperija. Arapha egzistavo iki Helenizmo laikotarpio, o tolesnis jo likimas neaiškus. Vėliau, mūsų eros pradžioje, senosios Araphos vietoje įkurta gyvenvietė Karka, dabartinio Kirkuko pirmtakė.
Senoji Arapha niekada nekasinėta, nes jos vietoje yra Kirkukas.


== Žinomi valdovai ==
Kipi Tešubas XIV a. pr. m. e.;
Itchi Tešubas;
Muš Tešubas;
Babilono ir Asirijos vasalai (1300-615 m. pr. m. e.):
Bel-Ilija apie 768 m. pr. m. e.;
Ištar-Duni;
Ašur-Šalimani;
Nabu-Bel-Ucuras;