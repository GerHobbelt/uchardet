revision: 6348973
title: "Pabalv\u0117s durpynas"
url: https://lt.wikipedia.org/wiki/Pabalv%C4%97s_durpynas


---

Pabalvės durpynas – durpynas Lietuvoje, Žemaitijoje, Telšių rajone, 4 km į pietryčius nuo Tryškių, į šiaurės rytus nuo Balvio ežero. Užima 27,8 km² plotą. Sudarytas ežerinės kilmės žemapelkėje, nutįsusioje iš šiaurės į pietus per 3 km.
Nenusausintų durpių sluoksnio vidutinė storymė – 3,2 m, didžiausia – 7,5 m. Durpės daugiausia žemapelkinės-viksvinės, yra tarpinio tipo medieninių durpių. Durpių vidutinis susiskaidymas 37 %, peleningumas 6,6 %, vidutinis drėgnumas 88 %. Po durpėmis slūgso sapropelio sluoksnis (iki 0,5 m).
Pabalvės durpyne nuo 1948 m. durpes kasė Kuršėnų durpių įmonė – 1985 m. ji pagamino 17 000 t durpių. Dabar gavybą vykdo UAB „Durpeta“. Šalia durpyno yra Pabalvės kaimas.


== Šaltiniai ==