revision: 5977657
title: "Bur\u0117"
url: https://lt.wikipedia.org/wiki/Bur%C4%97


---

Burės – buriniuose laivuose ar valtyse naudojamos audinio skiautės, skirtos vėjo energiją paversti kinetine laivo energija. Burės taip pat naudojamos ir kitokiuose vėjo energija varomuose įtaisuose, pvz., rogėse, skraidyklėse.


== Šiuolaikinių jachtų burės ==


=== Trikampės burės ===

Grotas – pagrindinė burė. Šiuolaikinėse jachtose ji yra stataus trikampio formos, ištempiama per visą stiebo ilgį ir sukelia didžiausia trauką. Dėl jos trikampės formos jachta gali plaukti tiek pavėjui, tiek aštriai prieš vėją. Plaukimo prieš vėją kampo smailumas siekia 45°, o naujausių technologijų sportinių laivų net 42°. Kuo mažesnis šis skaičius, tuo aštriau galima plaukti prieš vėją, išvengiant kurso kaitaliojimo, taigi išlošiama daug laiko. Plaukimas prieš vėją tampa įmanomas, nes trikampę burę lengva pasukti lygiagrečiai vėjo krypčiai, ir ji veikia kaip sparnas.
Stakselis – antroji jachtų burė. Kabinama jachtos priekyje, vienu kampu tvirtinama prie stiebo viršaus, kitu prie jachtos nosies, trečiasis galas įtempiamas šotu. Stakselis generuoja nemažą trauką, panašiai kaip ir grotas. Naudojant stakselį, galima plaukti tiek pavėjui, tiek ir prieš vėją. Stakselį veikianti jėga veikia jachtą šiek tiek kitokios krypties jėga nei groto. Tinkamai naudojant stakselį kartu su grotu, laivas laikosi lygiau, nes burių jėgos viena kitą kompensuoja ir generuoja tik į priekį stumiančią jėgą.
Genuja – beveik tokia pati burė, kaip ir stakselis, tik didesnė. Pagrindinis skirtumas – žemutinis kampas, įtempiamas virve, yra aštresnis, ir tai jį nukelia tolyn link jachtos galo. Genuja naudojama pučiant nestipriam vėjui, nes didelis burės plotas padeda sukurti didesnę jėgą.


=== Lengvosios burės ===
Spinakeris – labai lengvos medžiagos burė, keliama plaukiant pavėjiniais kursais nestipriame vėjuje. Spinakeris net nuo labai silpno vėjo išsipučia kaip balionas, ir taip susidaro jėga, traukianti jachtą priekin. Tai gana silpno audinio burė, todėl nerekomenduojama kelti pučiant stipriems vėjams. Mažieji sportiniai laivai taip pat turi šią burę, tačiau jos naudojimas, pakėlimas ir nuleidimas reikalauja labai gero pasiruošimo.
Genakeris – panaši į spinakerį burė. Pasiūta iš lengvos medžiagos, naudojama kaip ir spinakeris, plaukiant pavėjiniais kursais. Dėl jos vieno „išsikišusio“ kampo, nueinančio labiau į jachtos galą, naudojama ne tik plaukiant pavėjui, bet ir esant šoniniam vėjui.


== Didžiųjų burlaivių burės ==


=== Tiesiosios (rėjinės) burės ===
Tiesiųjų burių pavadinimai paprastai sudaryti iš dviejų dalių. Pirmoji dalis nusako stiebą, ant kurio yra burė. Antroji dalis nurodo rėją. Išimtis – apatinė burė, ji vadinama pagal stiebą.
Pirmasis stiebas vadinamas fokstiebiu, jo tiesiosios burės:
1. Fokas
2. Apatinis for-marselis
3. Viršutinis for-marselis
4. Apatinis for-bramselis
5. Viršutinis for-bramselis
6. Foko karališkasis bramselis

Antrasis stiebas pagrindinis- grotstiebis, jo tiesiosios burės:
7. Grotas
8. Apatinis grot-marselis
9. Viršutinis grot-marselis
10. Apatinis grot-bramselis
11. Viršutinis grot-bramselis
12. Groto karališkasis bramselisTrečiasis stiebas- bizanstiebis (bezanstiebis), jo tiesiosios burės:
13. Bizanis
14. Apatinis bizan-marselis
15. Viršutinis bizan-marselis
16. Apatinis bizan-bramselis
17. Viršutinis bizan-bramselis
18. Bizanio karališkasis bramselis


=== Įstrižosios burės ===
Schemoje pavaizduotas keturstiebis barkas. Šio tipo burlaiviai ant paskutinio stiebo turi tik įstrižas bures:
19. Spankeris
20. Spankerio topselisTarp stiebų bei stiebo ir bušprito keliami stakseliai. Skirtingai nuo rėjinių burių, antroji jų pavadinimo dalis nusako ne rėją, o stiebo dalį, prie kurios tvirtinamas falinis burės kampas. Paprastai aukšti didžiųjų burlaivių stiebai daromi iš kelių sujungtų dalių, kurių gali būti net keturios: apatinis stiebas, stenga, bramselis, karališkasis bramselis.
Nuo bušprito keliami stakseliai, išskyrus esantį arčiausiai fokstiebio vadinami kliveriais:
21. For-stengos stakselis
22. Vidinis kliveris
23. Išorinis kliveris
24. Skrajojantis kliverisKitiems stakseliams galioja aukščiau minėta pavadinimo taisyklė:
25. Grot-stengos stakselis
26. Grot-bramselio stakselis
27. Groto karališkojo bramselio stakselis
28. Bizan-stengos stakselis
29. Bizan-bramselio stakselis
30. Bizanio karališkojo bramselio stakselisPrie paskutinio stiebo pritvirtintų stakselių pavadinimuose vėlgi yra išimčių iš taisyklės:
31. Džigerio stakselis
32. Apatinis krius-stenga stakselis
33. Viršutinis krius-stenga stakselis


== Taip pat skaitykite ==
Turboburės


== Išnašos ==