revision: 6460616
title: "Kauno jaunojo \u017Ei\u016Brovo teatras"
url: https://lt.wikipedia.org/wiki/Kauno_jaunojo_%C5%BEi%C5%ABrovo_teatras


---

Kauno jaunojo žiūrovo teatras – Kaune, Laisvės al. 71, 1940–1959 m. veikęs teatras.
Teatras įrengtas čia veikusio, 1928 m. pastatyto kino teatro „Metropolitain" vietoje. Pastatas 2010 m. įtrauktas Kultūros vertybių registrą (kodo nr. 33642). Teatro rekonstrukcija pagal 1953–1956 m. ruoštą projektą buvo vienu unikaliausių Stalino epochos socialistinio realizmo stilistikos objektų Kaune (arch. Kazimieras Bučas). Senasis  buvusio kino teatro art deco formų fasadas, originalus pasažas neišliko. Nepakito tik statinio plano branduolys - salė ir fojė. Iš pagrindų rekonstruota scena, fojė ir vestibiulio patalpos, naujai pristatytos pagalbinės darbo patalpos, scenos dirbtuvės. Išspręsta priėjimo prie teatro problema, perkeliant pagrindinį įėjimą į Laisvės alėją. Virš įėjimo įrengtos teatro administracinės patalpos. Ant fasado buvo įtaisytos architektoniškos žmonių figūrų skulptūros (skulp. Romanas Kazlauskas).
1949–1952 m. prie teatro veikė lėlių teatro trupė (vadovė Mykolė Krinickaitė-Astaškienė).
Teatre vaidino:

Teatre dirbo režisieriai, kompozitoriai, dailininkai, vedėjai:


== Pavadinimų kaita ==
Nuo 1940 m. spalio 17 d. – Kauno vaikų teatras,
nuo 1941 m. kovo 28 d. – Kauno jaunojo žiūrovo teatras,
nuo 1941 m. gruodžio 30 d. – Kauno jaunimo teatras,
nuo 1943 m. lapkričio 9 d. – Kauno jaunasis dramos teatras,
nuo 1944 m. rugsėjo 5 d. – Kauno jaunimo teatras,
nuo 1949 m. lapkričio 29 d. – Kauno jaunojo žiūrovo teatras,
1959 m. gegužės 1 d. teatras sujungtas su Nacionaliniu Kauno dramos teatru.


== Šaltiniai ==