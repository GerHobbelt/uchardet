revision: 6987034
title: "UEFA Europos konferencij\u0173 lyga"
url: https://lt.wikipedia.org/wiki/UEFA_Europos_konferencij%C5%B3_lyga


---

UEFA Europa Conference League (UEFA Europos konferencijos lyga) – kasmetinis futbolo klubų turnyras, kurį nuo 2021-2022 m. sezono organizuoja UEFA. Tai trečiasis Europos klubų futbolo lygmuo po Čempionų lygos ir Europos lygos. Turnyras iš pradžių buvo laikinai pavadintas „Europos lyga 2“, o 2019 m. rugsėjo 24 d. buvo pakeista į oficialų pavadinimą UEFA Europos konferencijos lygą.


== Istorija ==
Nuo 2015 m. UEFA ėmė svarstyti idėją apie trečiojo lygio Europos varžybas, kurios suteiktų galimybę klubams iš pagal UEFA koeficientus silpnesnių šalių patekti į aukštesnius etapus, iš kurių šiuo metu jie iškristų dabartinėje Čempionų lygoje ir Europos lygoje.
2018 m. gruodžio 2 d. UEFA pranešė, kad naujas turnyras, laikinai pavadintas UEFA Europa League 2 arba tiesiog UEL2, prasidės nuo 2021-2022 metų sezono, sutinkamai su UEFA įsipareigojimu nekeisti Europinių varžybų dažniau nei treji metai. 2019 m. rugsėjo 24 d. pavadinimas buvo pakeistas į UEFA Europos konferencijos lygą, patvirtinta turnyro sistema.
Pirmąja šio turnyro nugalėtoja tapo Jose Mourinho treniruojama „AS Roma“ ekipa, kuri 2022 m. gegužės 25 d. Tiranoje vykusiame finale rezultatu 1:0 įveikė Roterdamo „Feyenoord“.


== Turnyro sistema ==
Kvalifikacija į UEFA Europos konferencijų lygą panaši į kvalifikaciją į UEFA Europos lygą. Ji padalinta į du kelius – Konferencijų lygos kelią bei Čempionų/Europos lygos kelią. Čempionų/Europos lygų keliu komandos pralaimėjusios kvalifikacijos rungtynes ​​Čempionų bei Europs lygose iškrenta tiesiai į UEFA Europos konferencijų lygą. Kvalifikacija Konferencijų lygos keliu grindžiama standartiniu UEFA koeficientų kriterijumi, kuris yra bendras visuose UEFA turnyruose. Buvo numatyta kad viso dalyvaus 184 komandos, galiausiai pirmąjame sezone dalyvavo 181 komanda. Iš viso, 15 savaičių bėgyje vyksta 141 rungtynės, visos rungtynės vyksta ketvirtadieniais. Turnyro nugalėtojas iškovoja teisę dalyvauti UEFA Europos lygos grupių etape sekančiame sezone.


== Finalai ==


== Susiję puslapiai ==
UEFA čempionų lyga
UEFA Europos lyga


== Šaltiniai ==