revision: 6900100
title: "\u0160achmat\u0173 vunderkindas"
url: https://lt.wikipedia.org/wiki/%C5%A0achmat%C5%B3_vunderkindas


---

Šachmatų vunderkindas – tai vaikas, turintis šachmatų žaidimo gabumų, gerokai viršijančių tai, ko galima tikėtis jo amžiuje.
Šachmatų vunderkindai iš senų laikų yra žinomas reiškinys, kadangi šachmatai yra vienas iš nedaugelio sportinių ar intelektualinių užsiėmimų, kur vaikai vienodomis sąlygomis varžosi su suaugusiais.
Šiandien, kartu su internetu, turėdami stipriomis šachmatų programomis aprūpintus kompiuterius, vunderkindai stiprėja ir jaunėja. Jie, kovodami lygiomis teisėmis su patyrusiais didmeistriais, geba varžytis šalies ir pasaulio čempionato varžybose.


== Ankstyvieji šachmatų vunderkindai ==

R. Kapablanka, būdamas ketverių ir stebėdamas pirmą tėvo žaidžiamą partiją su varžovu, pats suprato figūrų judėjimo taisykles, o stebėdamas antrąją – aiškinosi principus, kuriais grindžiamas žaidimas. Antrosios partijos metu metu, pastebėjo, kad tėvas vieną iš savo figūrų perkėlė ne taip, kaip buvo numatyta ir partijai pasibaigus apie tai pasakė tėvui, Pradžioje šis negalėjo patikėti, bet Raulis jį įtikino. Tėvas pasiūlė sužaisti su juo partiją, tikėdamasis greitos sūnaus kapituliacijos, bet greitai jis suvokė, kad jo keturmetis sūnus žino ėjimus ir partijoje suklydo, o Raulis laimėjo. Jau ankstyvoje paauglystėje R. Kapablanka buvo vienas stipriausių Kubos žaidėjų. Įgimti gabumai jam padėjo kilti šachmatų karjeros laiptais: 1921–1927 m. jis buvo pasaulio šachmatų čempionu.
Samuelis Reševskis taip pat pradėjo žaisti, būdamas keturių ir rengė simultanus – šešerių. Kai vaikui buvo 6–7 metai tėvai vežiojo jį po Lenkiją, kur jis žaisdavo simultanus prieš 20, 25 ir 30 varžovų. Kai buvo aštuoneri, gastrolės vyko ne tik Lenkijoje, bet ir kituose Europos miestuose: Berlyne, Vienoje, Paryžiuje, Londone, kol atvyko į JAV. Tėvams apsigyvenus Detroite Samuelis ir JAV sėkmingai žaidė simultanus: būdamas devynerių juose buvo sužaidęs apie 1500 partijų iš kurių pralaimėjp – tik 8-ias.
1922 m. dalyvavo Niujorke meistrų turnyre ir pasidalijo 3-6 vietas.
Jo tolesnis gyvenimas buvo susijęs su šachmatais. Nors jis ir netapo pasaulio šachmatų čempionu, bet 5-ajame XX a.dešimtmetyje buvo tarp geriausių pasaulio šachmatininkų, kurie 1948 m. pasaulio čempionato mače turnyre kovojo dėl pasaulio čempiono vardo. Tame turnyre, kurio nugalėtojas tapo pasaulio čempionu, jis užėmė 3-iąją vietą.


== Po 1991 m ==
Šachmatų žaidimas vis jaunėja! Didmeistrio titulai dabar pasiekiami, sulaukus dvylikos, trylikos ir keturiolikos metų. Jaunieji talentai tobulėja, nes gali naudotis informacijos gausa, nuosekliais ir reguliariais turnyrais.
Pastebėta, kad nuo 1991 m. šachmatų didmeistriu tampama vis jaunesniame, ar net ir vaikų amžiuje. Tais metais Judita Polgar, būdama mėnesiu jaunesnė už R. Fišerį, viršijo jo 33 metų senumo pasiekimą (15 m. 6 mėn.) ir tapo vyrų didmeistre. Bet 1994 m. ją aplenkė vengras Peteris Leko, kurį 1998 m. aplenkė ukrainietis Ruslanas Ponomariovas. Pastarasis 2001 m. tapo FIDE pasaulio čempionu. 2001 m. 14-metis Teimuras Radžabovas, kilęs iš Baku, buvo tapęs antru jauniausiu didmeistriu istorijoje.
Tačiau visi šie rekordai buvo pagerinti 2002 m. rugpjūčio 20 d., kai Sergejus Karjakinas iš Ukrainos įvykdė galutinę didmeistrio normą, būdamas 12 metų ir septynių mėnesių. Tai jis padarė Krymo pusiasalio Sudako tarptautiniame šachmatų turnyre. Jo FIDE reitingas tuo metu buvo 2523.
Tais pačiais metais Sergejus tapo vienu iš pasaulio čempiono Ruslano Ponomariovo sekundantu.Tačiau po beveik 19-kos metų  Sergejaus pasiekimą pagerino Naujajame Džersyje (JAV) gimęs bei indiškų šaknų turintis Abhimanju Mišra. Jis, 2021 m. birželio 30 d.,  būdamas 12 metų, 4 mėnesių ir 25 dienų, Budapešte,  Vezerkepzo DM Mix turnyre, nugalėjo DM Leoną Luką Mendonką, ir trečią kartą įvykdė didmeistrio norma. (Birželio mėnesį jis įvykdė ir reitingo  reikalavimą – 2500) bei tapo jauniausiu pasaulio didmeistriu šachmatų istorijoje. A. Mišra pagerino ankstesnį Sergejaus Kariakino pasiekimą 66 dienomis.Dar vienas neeilinis šachmatų vunderkindas pasirodė. 2004 m. balandžio mėn.: tai norvegas Magnusas Carlsenas, kuris, baigė įvykdyti savo DM normą, būdamas aštuoniais mėnesiais vyresnis už S. Karjakiną. Jis tuo metu tapo antru jauniausiu amžiumi didmeistriu. M. Karlsenas ir toliau žaidė sėkmingai: 2009 m., neturėdamas 19-kos, peržengė 2800 reitingo ribą, o 2013 m. tapo pasaulio šachmatų čempionu.


== Kas jaunesnis laimės prieš didmeistrį ==
Lenktynės dėl jauniausiojo didmeistrio titulo nesibaigė: 2021 m. dar penki, jaunesni už M. Karlseną, buvo įvykdę DM keliamus reikalavimus.
Vienas jų – Domaraju Gukešas iš Indijos 2019 m. sausio 15 d. išsikovojo DM titulą, kai jam buvo 4614 dienų (tik 17 dienų daugiau nei S. Karjakinui).2009 m. Naujajame Delyje vykusiame „Parsvnath“ turnyro pirmajame ture 9 metų ir šešių mėnesių Hetulas Šahas iš Indijos, žaidžiant pagal įprastą laiko kontrolę, nugalėjo Nurlaną Ibrajevą iš Kazachijos ir tapo jauniausiu žaidėju pasaulyje, įveikusiu didmeistrį.
Tiesa, Davidas Hovelas, dar 1999 m „Intelektalaus sporto“ olimpiadoje, būdamas a6tuonerių, žaisdamas žaibo partiją, buvo įveikęs DM Džoną Naną, bet tai nebuvo standartinio laiko kontrolės varžybos.
Hetulas daugiau nei metais pagerino Parimarjano Negi pasiektą Indijos rekordą, kai Parimarjanas Bylio atvirajame turnyre įveikė Ivaną Nemetą ir buvo pats jauniausias šachmatininkas iš Indijos, laimėjęs prieš didmeistrį. Tai įvyko dar 2004 m., kai Parimarjanui buvo 11 metų.
Tačiau šis Hetulo Šacho pasiekimas vėliau buvo pagerintas, kai 2012 m. Vašingtono tarptautiniame turnyre Avonderis Liangas, būdamas devynerių metų ir 111 dienų, nugalėjo didmeistrį Larry Kaufmaną.


== Jauniausių didmeistrių sąrašas ==
Nuo 1950 m., kai FIDE įvedė didmeistro titulą, pagrindinis šachmatų vunderkindų matas yra amžius, kai jie įvykdo DM titului keliamus reikalavimus. Dalis žemiau išvardintų žaidėjų yra buvę jauniausiais savo laikotarpio didmeistriais. Lentelėje nurodytas amžius, kai jie išsikovojo DM titulą. Jis neskaičiuojamas nuo momento, kai jie oficialiai buvo pripažinti, nes DM titulai tvirtinami FIDE prezidento tarybos posėdžiuose, kurie vyksta kas 3 mėn.
Visi žaidėjai yra išvardyti pagal federaciją, kurios nariais jie buvo įvykdymo metu, o ne pagal dabartinę ar vėlesnę federaciją.


=== 12-mečiai ===
Jauniausi žaidėjai (nuo 1958 m. iki 2021 m.) įvykdę didmeistrio normatyvą


=== 13-mečiai ===


=== 14-mečiai ===


=== 15-mečiai ===
a
b


== Šaltiniai ==


== Išorinės nuorodos ==
Bill Wall. Šachmatų vunderkindai
Jauniausieji šachmatų didmeistriai
Gukešas tampa antru iswtorijoje jauniausiu didmeistriu
Šachmatų vunderkindai
12-metis berniukas tampa jauniausiu  didmeistriu šachmatų istorijoje