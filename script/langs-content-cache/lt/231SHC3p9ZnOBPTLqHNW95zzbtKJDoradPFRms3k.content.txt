revision: 6952987
title: Laurynas Bratkauskas
url: https://lt.wikipedia.org/wiki/Radvili%C5%A1kio_SC


---

Radviliškio „Radviliškis“ – Lietuvos futbolo klubas iš Radviliškio.


== Istorija ==
Radviliškio miestą nuo 2013 m. reprezentavo FK „Lokomotyvas“. Tačiau jame žaidė nemažai vilniečių, panevėžiečių, todėl 2014 m. pabaigoje Radviliškyje buvo įkurtas futbolo sporto klubas „Radviliškis“. Naujam klubui vadovauti ėmėsi Mindaugas Urbonavičius, iki tol dirbęs Radviliškio „Lokomotyvo“ treneriu. FSK deklaravo, kad nori dirbti su miesto jaunimu ir vaikais, o Lokomotyvas ir toliau žaidė šalies Pirmojoje lygoje, remdamasis „legionierių“ pagalba. Tais pačiais metais (2015) FSK Radviliškis debiutavo LFF II lygos, vakarų zonos pirmenybėse. Debiutiniame sezone FSK „Radviliškis“ užėmė penktąją vietą.
2016 metais FSK „Radviliškis“ tapo Radviliškio „ŠSPC-Radviliškiu“. Dalyvavo LFF II lygos, vakarų zonos pirmenybėse. Sėkmingai susiklostė LFF taurės kovos, kuriose pateko net į ketvirtfinalį.
2017 m. klubas žaidė Trečios lygos, Šiaulių regiono pirmenybėse.
2018 m. vadinosi Radviliškio SC, tokiu pavadinimu dalyvavo LFF taurės turnyre. ŠAFF III lygos pirmenybėse komanda iškovojo pirmą vietą. „ŠSPC-Radviliškis" net keturiolika kartų šventė pergales ir tik du kartus sužaidė lygiosiomis. Šiame sezone Deividas Dargužas išsiskyrė komandoje rezultatyvumu ir pelnė net 42 įvarčius. Buvo pasiekti futbolui nebūdingi rezultatai: 16:3 sutriuškinta Pakruojo „Kruoja-Kupsc" bei 13:0 Kelmės FK-VJSM.2019 m. Radviliškis žaidė Antros lygos, Vakarų zonoje. Sezonas prasidėjo puikiai ir komanda lyderiavo, tačiau po vasaros pertraukos keletą kartų suklupo ir leido priartėti artimiausiems persekiotojams. Nepaisant kelių nesėkmingų rungtynių, tapo pirmenybių nugalėtojais. Įspūdingiausia pergale tapo 2019 m. rugpjūčio 15 d. rungtynės Radviliškyje, kai šeimininkai nugalėjo varžovus iš Kelmės rezultatu 14-1. Komandos žaidėjas Deividas Dargužas pasižymėjo šiame sezone net 34 įvarčiais.
Nors ir iškovoję teisę kilti į Pirmą lygą, klubas 2020 m. sausio mėn. paskelbė, kad atsisako šios galimybės, ir vėl žais II lygos Vakarų zonoje.2022 m. licencijavosi Antrai lygai, tačiau licencija nebuvo suteikta. Išimties tvarka radviliškiečiai, rungtyniavo 2022 m. Antroje lygoje. Klubui buvo pritaikytos sankcijos: atimti trys taškai ir skirti įpareigojimai pašalinti nustatytus trūkumus. Įpusėjus pirmenybėms ekipa buvo turnyrinės lentelės apatinėse pozicijose.
2023 m. nebandė licencijuotis į II lygą.


=== Pavadinimų kaita ===
2015 m. – FSK Radviliškis
2016 m. – Radviliškio ŠSPC-Radviliškis
2018 m. – Radviliškio SC
2019 m. – FSK Radviliškis
2020 m. – ŠSPC-Radviliškis
2022 m. – FSK Radviliškis
2023 m. – ŠSPC-Radviliškis


== Klubo spalvinė gama ==
Klubo emblemoje – žirgo motyvas, kuris naudojamas Radviliškio miesto simbolikoje.
Juoda ir geltona spalvos.


== Pagrindiniai remėjai ==
Radviliškio rajono savivaldybė
Radviliškio miesto sporto centras


== Treneris ==
Nuo pat klubo įkūrimo 2015 metais jam vadovauja Mindaugas Urbonavičius.


== Sudėtis ==
Atnaujinta: 2020 m. birželio 17 d.


== Sezonai ==
Plačiau apie tai: Sąrašas:ŠSPC Radviliškio sezonai ir pasiekimai.


== Dalyvavimas LFF taurės turnyre ==


== Dubleriai ==
Komandos dublerių komanda debiutavo 2020 m. III lygos Šiaulių zonoje „ŠSPC-Radviliškis B" pavadinimu, ir užėmė trečiąją vietą. Sekančiuose sezonuose LFF varžybose nedalyvavo.


== Salės futbolas ==
„ŠSPC-Radviliškis" Salės futbolo komanda keletą metų žaidė LFF futsal I lygos Šiaulių apskrities "A lygos" pirmenybėse, ir ne vieną kartą <...> jas laimėjo, tame tarpe ir 2019-2020 m. sezone. 
2020-2021 m. sezone klubas išreiškė norą dalyvauti Lietuvos futsal A lygos varžybose, ir 2020 m. spalio mėn. 2-3 d. žaidė atrankos turnyre Prienuose dėl vietos A lygoje. Komanda užėmė pirmąją vietą ir iškovojo teisę dalyvauti Futsal A lygoje.


=== Salės futbolo komandos sudėtis ===
Atnaujinta: 2023 m. vasario 10 d.
Vartininkai
Giedrius Kvedaras
Aurimas Žirgulis
Matas Rimkūnas
Saugai
Marius Baziulis
Rokas Gedminas
Kristupas Petravičius kapitonas
Žaidėjai
Lukas Arlauskas
Edgaras Balandis
Darius Basevičius
Titas Boriavičius ✰
Laurynas Bratkauskas
Deividas Dargužas
Justas Gulbinas
Agnius Juozapaitis
Justas Martyšovas ✰
Mantas Martyšovas
Donatas Petrauskas
Aivaras Rudzitis
Gytis Virozerovas
Nerijus VolkovasVyr. treneris – Mindaugas Urbonavičius✰–Lietuvos vaikinų iki 19 m. salės futbolo rinktinę atstovavę žaidėjai


== Šaltiniai ==


== Nuorodos ==
SOFASCORE
Globalsportsarchive
Radviliškio rajono sporto centras Archyvuota kopija 2020-11-29 iš Wayback Machine projekto.
lietuvosfutbolas.lt (2020 m. Antra lyga; Ii etapas)