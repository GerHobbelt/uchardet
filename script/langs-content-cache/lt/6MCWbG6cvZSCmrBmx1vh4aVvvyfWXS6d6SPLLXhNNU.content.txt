revision: 5032197
title: "P\u0117\u0161 Merl urvas"
url: https://lt.wikipedia.org/wiki/P%C4%97%C5%A1_Merl_urvas


---

Pėš Merl urvas (pranc. Grotte du Pech Merle) – urvas su vėlyvojo paleolito piešiniais ir raižiniais, esantis Lo departamente, Pietų-Pirėnų regione, Pietų Prancūzijoje.
Tarp tame urve esančių piešinių esama žmogaus rankų, kitų žmonių atvaizdų ir priešistorinių žinduolių tapybos kūrinių, tokių kaip mamutų, tarpanų, šiaurinių elnių, stumbrų ir taurų, iš kurių žymiausi yra dėmėtieji arkliai. Mokslininkai mano, jog jie turėjo simbolinę reikšmę.Mokslininkai spėja, kad jie buvo sukurti prieš maždaug 25 tūkst. metų Gravetės kultūros žmonių. Taip pat aptinkama kitų piešinių, kurie buvo nutapyti prieš maždaug 17 tūkst. metų Madleno kultūros žmonių. Mokslininkų nuomone, urvas buvo šamanų šventvietė, kurioje buvo atliekamos ritualinės praktikos.
Urvas buvo atrastas kelių paauglių 1922 m. Juos iš dalies paakstino piešinių ieškoti vienas iš jų tėvų – Amédée Lemozi, kuris buvo archeologas mėgėjas.


== Šaltiniai ==