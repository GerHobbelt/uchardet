revision: 6764528
title: Jutunheimenas
url: https://lt.wikipedia.org/wiki/Jutunheimenas


---

Jutunheimenas (norv. Jotunheimen) – maždaug 3500 km² kalnų grandinė, išsidėsčiusi pietų Norvegijoje ir priklausanti Skandinavijos kalnynui. Jutunheimene yra 29 aukščiausi Norvegijos kalnai, įskaitant ir patį aukščiausią – Galhiopigeno kalną (2469 m). Tai yra seni, kaledoninės kalnodaros kalnai, susiformavę prieš maždaug 390–490 mln. metų. Kalnynas pasižymi gana neaukštais, tačiau stačiais kalnais. 

Iki 1820 m. Jotunheimeno kalnagūbris buvo žinomas tik vietiniams medžiotojams, žvejams ir piemenims. XIX a. pabaigoje turistai pradėjo lankytis šiuos kalnuose, stūksančius Oplando fiulkėje. Jutunheimene 1980 m. buvo įsteigtas Jutunheimeno nacionalinis parkas, kuris užima 1151 km² plotą. Jutunheimene esantys kalnai yra labai populiarūs tarp alpinistų, jais dažnai rengiami įvairūs žygiai. Kalnyno pavadinimas kilo iš skandinavų mitologijos.