revision: 6354316
title: "Gir\u0117li\u0161kiai B"
url: https://lt.wikipedia.org/wiki/Gir%C4%97li%C5%A1kiai_B


---

Girėliškiai (vok. Girrehlischken, oficialiuose dokumentuose ir žemėlapiuose, kad atskirti nuo kitų tame pačiame valsčiuje ir toje pačioje parapijoje esančių Girėliškių –  Girrehlischken B, nuo 1938 m. Ebenwalde, rus. Красносельское) – buvęs kaimas Rytų Prūsijoje, Pilkalnio apskrityje, dabartinės Kaliningrado srities rytinėje dalyje, 19 km į šiaurės vakarus nuo Pilkalnio, 22 km į pietvakarius nuo Lazdynų.


== Istorija ==

Įkurti valstybinio miško žemėse XVIII a. antroje pusėje. 1785 m. buvo laisvųjų valstiečių kaimas su 8 ugniakurais (gyvenamaisiais pastatais), 1821 m. – laisvųjų valstiečių kaimas su 56 gyventojais. 1854 m. Girėliškiuose buvo vėjo malūnas, 10 gyvenamųjų pastatų ir 72 gyventojai. Iki 1818 m. priklausė Įsruties apskrities Brakupėnų domenų valsčiui, 1818–1945 m. – Pilkalnio apskričiai, buvo 1874 m. įsteigto Baltrušėlių valsčiaus kaimas. Tikintieji iki 1853 m. priklausė Kusų, vėliau – Rautenberkio evangelikų liuteronų parapijai.
Po Antrojo pasaulinio karo išnyko. Nuo 2008 m. kaimo teritorija priklauso Krasnoznamensko rajono Vesnovo kaimo gyvenvietei.


== Gyventojai ==


== Šaltiniai ==