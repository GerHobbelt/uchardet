revision: 5561627
title: Cthulhu Mythos
url: https://lt.wikipedia.org/wiki/Cthulhu_Mythos


---

Cthulhu Mythos – Ktulo mitai, išgalvota visata, sukurta H.P. Lavkrafto bei kitų autorių, savo kūryboje naudojusių Lavkrafto motyvus bei jo ypatingą rašymo stilių. Šią sąvoką pirmą kartą panaudojo Augustas Derletas, kuris pabandė suklasifikuoti Mitų būtybes. Ktulo mitai pavadinti fantastinės būtybės Ktulo, snaudžiančio Ramiojo vandenyno gelmėse paskendusiame mieste R'lyeh ir gebančio veikti žmonių protus, vardu. Šis personažas pirmą kartą pasirodė 1928 m. žurnale „Weird Tales“ išspausdintame H.P. Lavkrafto apsakyme „Ktulo šauksmas“ (The Call of Cthulhu).


== Personažai ==
Ktulo  mituose savo įnašą padarė tokie fantastai, kaip Augustas Derletas, Frankas Longas, Robertas Hovardas, Robertas Blochas, Fricas Leiberis, Kolinas Vilsonas, Brajanas Lamlis, Henris Kutneris ir kt. Mituose naudojama Lavkrafto sukurta eilė personažų, išgalvotos vietos, senovės knygos, daiktai, nors tai ir nėra būtina, nes bekraštėje visatoje pakankamai vietos ir visoms kitoms dievybėms. Veikėjų gyvenamos vietos apima visus stichijos pradinius elementus – vandenį, orą, žemę, ugnį – ir jie yra neatskiriama kosmicizmo filosofijos dalis. Svarbus Mitų elementas – antgamtinio siaubo atmosfera, veiksmo tikroviškumo jausmas, skaitytoją gąsdinantys veikėjai ir šokiruojantys įvykiai.


== Nuorodos ==
H.P. Lavkrafto archyvas
H.P. Lavkrafto virtualus pasaulis