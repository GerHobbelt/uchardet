revision: 6774346
title: "Okapij\u0173 laukin\u0117s gamtos rezervatas"
url: https://lt.wikipedia.org/wiki/Okapij%C5%B3_laukin%C4%97s_gamtos_rezervatas


---

Okapijų laukinės gamtos rezervatas (pranc. Réserve de faune à okapis) – saugoma gamtos teritorija Kongo Demokratinės Respublikos šiaurės rytuose, Aukštutinės Uelės provincijoje, Iturio džiunglėse. Įsteigtas 1992 m. ir užima virš 13 tūkst. km² teritoriją.
Rezervatas apima kalnuotą Iturio regiono teritoriją, išraižytą Nepoko, Iturio ir Epulu upių. Rezervato miškuose sutinkami reti, saugomi gyvūnai – okapijos, afrikiniai drambliai, leopardai, šimpanzės, krokodilai, miškiniai afrikiniai buivolai, afrikiniai elniukai, afikiniai miškiniai drambliai, ~300 paukščių rūšių. Teritorijoje gyvena pigmėjų mbučių tauta.
1996 m. Okapijų laukinės gamtos rezervatas įtrauktas į UNESCO pasaulio paveldo sąrašą, o nuo 1997 m. yra rizikos grupėje dėl paplitusio brakonieriavimo, miškų kirtimo, nelegalių aukso kasyklų.