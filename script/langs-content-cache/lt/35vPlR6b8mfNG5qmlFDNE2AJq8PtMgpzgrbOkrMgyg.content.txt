revision: 6564581
title: "\u017Dvirg\u017Edai\u010Di\u0173 pagrindin\u0117 mokykla"
url: https://lt.wikipedia.org/wiki/%C5%BDvirg%C5%BEdai%C4%8Di%C5%B3_progimnazija


---

Šakių rajono Žvirgždaičių progimnazija – buvusi dieninė, savarankiško mokymosi bendrojo lavinimo mokykla Žvirgždaičiuose (Šakių raj.), Antaninos Liorentaitės g. 1, vykdžiusi priešmokyklinio, pradinio, pagrindinio ir papildomo ugdymo programas lietuvių kalba. Įstaigos kodas 190823671. Steigėjas Šakių rajono savivaldybės taryba.


== Istorija ==

1918 m. Žvirgždaičių mokykla pirmą kartą minima „Lietuvos aido“ gruodžio mėn. Nr. 1. 1922 m. mokytojas Juozas Naujokaitis Žvirgždaičiuose įkuria pradinę mokyklą. 1946 m. iš Viltrakių kaimo pergabentas ūkininko Almonaičio namas tampa mokykla – taip sujungiamos visos mokyklos, veikusios Žvirgždaičių valsčiuje.
1947 m. mokyklai įkurdinti paskiriamas vieno ūkininko iš Jurkbūdžių kaimo namas. Mokytojauja Bronius Sakalauskas ir Anelė Sidaravičiūtė-Sinkevičienė, mokyklos vedėju paskiriamas Bronius Velička. Tuo metu atidaroma penktoji klasė. 1949 m. Žvirgždaičių mokykla tampa septynmete. 1956 m. prie mokyklos įsteigiamas bendrabutis. Nuo 1963 m. Žvirgždaičių aštuonmetė mokykla. 1966 m. pradedama naujos mokyklos statyba. 1967 m. vasario 4 d. atidaroma naujai pastatyta Žvirgždaičių aštuonmetė mokykla. 1996 m. Žvirgždaičių mokyklai suteikiamas pagrindinės mokyklos statusas.
2019 m. mokykla uždaryta.


== Direktoriai ==
Bronius Velička
1951 m. Raimundas Karosas
1959 m. Aldona Kepalavičiūtė
1966 m. Vytautas Balzeris
1967 m. Genovaitė Toliušienė
1986 m. Gintautas Pranskaitis


== Šaltiniai ==