revision: 5168229
title: "Drakono Kaln\u0173 parkas"
url: https://lt.wikipedia.org/wiki/Drakono_Kaln%C5%B3_parkas


---

Drakono Kalnų parkas (dar kitaip Ukahlambos parkas) – saugoma teritorija Kvazulu-Natalio provincijoje, Pietų Afrikos Respublikos pietryčiuose. 2000 m. kartu su Sehlabatebės nacionaliniu parku Lesote įtrauktas į UNESCO pasaulio paveldo sąrašą.
Parke stūkso didingi Drakono kalnai, aukščiausios viršukalnės – Milžino pilis (3312 m), Šampano pilis (3377 m), Katedros viršukalnė (3004 m). Parke taip pat yra upių išgraužtų tarpeklių ir krioklių.


== Galerija ==

		
		


== Urvų piešiniai ==

Šiame parke randama didžiausia urvų piešinių sankaupa Užsachario Afrikos dalyje. Manoma, kad jie atspindi būšmenų šamanistinę pasaulėvoką, kurie Drakono kalnuose buvo apsistoję daugiau nei 4000 m., tačiau nuo XIX a. apleidę šią vietovę.Ypatinga reikšmė teikiama kanos antilopei, kurią nudobę šamanai ir pasitelkę jos energiją jie pasineria į pavojingą dvasinę tikrovę, idant iššauktų lietų, atsigintų nuo blogų dvasių ar išgydytų sergančius gentainius. Anot kitur tebegyvenančių bušmenų, kanos kraujas, taukai ir prakaitas pasižymi itin stipriais energiniais virpesiais. Daugelis Kanos piešinių yra sutepti krauju. Pasak jų, šią neapčiuopiamą energiją skleidžia ir kiti gyvūnai.


== Šaltiniai ==