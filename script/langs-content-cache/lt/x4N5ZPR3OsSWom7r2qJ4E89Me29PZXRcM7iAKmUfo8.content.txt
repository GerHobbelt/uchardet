revision: 4399828
title: Ohajo armija
url: https://lt.wikipedia.org/wiki/Stiubenvilis


---

Stiubenvilis (angl. Steubenville) – miestas JAV, rytinėje Ohajo valstijos dalyje, prie pat sienos su Pensilvanijos valstija. Įsikūręs šalia Ohajo upės. Miestas garsėja sienų tapyba, centrinėje miesto dalyje galima išvysti daugiau kaip 25 sienų piešinius; taip pat sausainių gamyba. Yra pranciškonų universitetas.


== Istorija ==
Miestelis įkurtas 1797 m., iškart po Džefersono apygardos sukūrimo. Miestelis buvo pastatytas Štaibeno forto, įrengto 1786–1787 m. ir pavadinto Kontinentinę armiją vedusio vokiečių generolo barono Frydricho Vilhelmo fon Štaibeno garbei, vietoje. Miesto teisės suteiktos 1851 m.