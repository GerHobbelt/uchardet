revision: 5574606
title: "Manie\u017Eas"
url: https://lt.wikipedia.org/wiki/Manie%C5%BEas


---

Maniežas (pranc. manège, 'jojimo salė') –  žirgų sporto statinys, skirtas žirgų treniruotėms, jojimo sporto rungtynėms ir mokymui.Žirgų maniežai būna uždari (stačiakampis arba apskritas pastatas be pertvarų) arba atviri (lygi aikštelė). Mažesniuose, privačiuose maniežuose yra tik vieta jodinėti, o didesniuose, komerciniuose objektuose maniežas įrengiamas dideliame pastate su jojimo žiedu ir arena, tribūnomis varžybų teisėjams ir žiūrovams, priešmaniežiu, mokymo klase, sportinio inventoriaus laikymo ir kitomis patalpomis. Šalia maniežo dažnai stovi hipodromas, arklidės. Maniežų aikštelė būna gruntinė (dažniausiai smėlis), turi įrengtas drėkinimo ir priežiūros sistemas.Priešmaniežis skirtas žirgams apšilti prieš treniruotę arba varžybas manieže. Apvalieji maniežai (atviri arba dengti) būna 17–20 m skersmens. Jie skirti darbui su virve ristūnams ir jojamiesiems arkliams varinėti ratu per pratybas. Atvirasis aptvertas žirgų maniežas lauke įrengiamas 20x60 m ar didesnio dydžio. Uždarasis dengtas maniežas būna atskiras arba sujungtas su arklidėmis, nuo 20x40 m dydžio.


== Istorija ==
Lietuvoje maniežus imta statyti XVIII a. dvaruose.

		
		
		


== Šaltiniai ==