revision: 6878163
title: "Algis Strel\u010Di\u016Bnas"
url: https://lt.wikipedia.org/wiki/Algis_Strel%C4%8Di%C5%ABnas


---

Algis Strelčiūnas (g. 1960 m. rugsėjo 7 d. Vilniuje) – inžinierius – mechanikas, Lietuvos ir Vilniaus miesto savivaldybės visuomenės bei politinis veikėjas.


== Biografija ==
Baigė Vilniaus 34-ąją vidurinę mokyklą. 1975–1979 m. mokėsi Vilniaus politechnikume, įgijo autotransporto eksploatacijos specialybę. Po tarnybos armijoje 1981 m. įstojo į Vilniaus inžinerinio statybos instituto Mechaninės technologijos fakultetą. Mokėsi ir dirbo mechaniku Vilniaus autotransporto įmonėje Nr. 1. 1987 m. baigė institutą, automobilių ir autoūkio inžinierius – mechanikas.
1981–1985 m. Vilniaus autotransporto įmonės mechanikas. 1985–1990 m. Vilniaus miesto butų ūkio meistras, butų ūkio tarnybos viršininkas. 1990–1992 m. Vilniaus miesto Pašilaičių seniūnijos seniūno pavaduotojas. 1992–2011 m. Vilniaus miesto Lazdynų seniūnijos seniūnas. 2012 m. UAB „Fabeta“ vyriausiasis viešųjų ryšių specialistas.
Nuo 2012 m. Seimo narys.
2011–2012 m. Vilniaus miesto savivaldybės tarybos narys.Vienas iš Lietuvos savivaldybių seniūnų asociacijos steigimo iniciatorių, nuo 2001 m. šios asociacijos vicepirmininkas, nuo 2005 m. asociacijos pirmininkas.
Prasidėjus Atgimimui aktyviai įsitraukė į Sąjūdžio veiklą, su bendraminčiais įkūrė Sąjūdžio grupę, tapo jos įgaliotiniu. Nuo 1995 m. Tėvynės sąjungos narys, Lazdynų skyriaus grupės seniūnas. Vilniaus miesto Raudonojo Kryžiaus valdybos narys, bendruomenių steigimo pradininkas. Jo iniciatyva įsteigta visuomeninė taryba prie seniūnijos, įkurta bendruomenė, leidžianti laikraštį „Lazdynų žiedas“.Žmona Regina. Vaikai Gediminas ir Agnė.


== Šaltiniai ==