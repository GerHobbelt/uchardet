revision: 6791264
title: Antonov An-2
url: https://lt.wikipedia.org/wiki/Antonov_An-2


---

Antonov An-2 (rusiška pravardė кукурузник 'kukurūzininkas'; paveldėta iš Polikarpov Po-2; pagal NATO koduotę Colt) – ypač patvarus, lengvas, vienmotoris lėktuvas, biplanas, sukurtas Antonov konstruktorių biuro. Jis naudojamas lengviems kroviniams vežti, žemės ūkio darbams, parašiutiniams šuoliams. Lėktuvas gali skraidinti iki 12 keleivių. 
Gineso rekordų knyga tvirtina, kad An-2 yra didžiausias vienmotoris biplanas, o jo gamyba yra pati ilgiausia lėktuvų gamyba, trukusi 70 metus.
1947 metais rugpjūčio 31 d. šis lėktuvas  pirmą kartą pakilo į orą. Jį pilotavo lakūnas-bandytojas P. Volodinas. 1947 m. gruodžio mėn.  prasidėjo valstybiniai bandymai, kurie truko iki 1948 m. kovo mėnesio. Tais pačiais metais liepos mėn. buvo baigtas antro prototipo su AŠ-21 varikliu bandymai.  1948 metais rugpjūčio 23 dieną An-2 pavadintas lėktuvas buvo priimtas į KOP ginkluotę. Serijinis An-2 (transportinis lėktuvas) pakilo 1949 metų rugsėjo 6 dieną. 
Iki 1960 m. serijinė gamyba buvo vykdoma SSRS, kurios metu buvo pagaminta daugiau kaip 5000 lėktuvų. Vėliau pagal Antonovo konstruktorių biuro licenziją An-2 buvo gaminami Kinijoje (1957–1992 m. buvo pagaminta daugiau kaip 950 vienetų pavadinimais Nanchang Y-5, Shijiazhuang Y-15 (turbostraigtinis variantas), Shijiazhuang Y-5A) ir PZL gamykloje Lenkijoje (1960–1992 m. pagaminta apie 12 tūkst. vienetų, iš kurių 10440 pristatyta į SSRS ir NVSšalis). 


== Techninės charakteristikos ==