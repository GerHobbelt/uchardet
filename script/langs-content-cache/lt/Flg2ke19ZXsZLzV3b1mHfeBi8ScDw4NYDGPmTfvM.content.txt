revision: 6737893
title: "And\u017Ei\u0173 kalba"
url: https://lt.wikipedia.org/wiki/Anu%C5%BEi%C5%B3_kalva_(Kalno_Ragas)


---

Anužių kalva, vadinama Pilale, Pilimi, Kalno Ragu (saugotinas kultūros paveldo objektas) – aukštumos kyšulys rytinėje Kretingos rajono savivaldybės teritorijos dalyje, Anužiuose (Kartenos seniūnija), 0,4 km į rytus nuo bevardžio upelio pralaidos kelyje  2307  Kartena–Kalniškiai–Anužiai , Alanto kairiajame krante.


== Vieta ==
Tai į Alanto ir bevardžio jo intako santaką įsiterpęs šiaurės vakarų – pietryčių kryptimi pailgas aukštumos kyšulis, kurio ilgis siekia 47–50 m, o plotis – 20–26 metrų. Iš šiaurės vakarų ir šiaurės rytų pusių jį juosia santakos slėnis ir jo pakraščių daubos, o pietryčių ir pietinė dalis susilieja su gretimais laukais.Teritorijos plotas – 0,37 ha.
100–150 m į šiaurę – šiaurės vakarus stūkso kalva vadinama Pilale, Pylimu.


== Istorija ==
Vietos gyventojai aukštumos kyšulį laiko piliakalniu, vadina Pilale, Pilimi, Kalno Ragu.Padavimai mena, kad šioje vietoje senovėje stovėjusi žemaičių pilis.1959 m. vietovę žvalgė Juozas Mickevičius (Kretingos kraštotyros muziejus), 1966 m. – Lietuvos mokslų akademijos istorijos instituto archeologinė ekspedicija (vadovas Adolfas Tautavičius). Piliakalniams būdingų įtvirtinimų ir kultūrinio sluoksnio neaptikta, tačiau kalva buvo įrašyta į Lietuvos archeologijos atlasą.Pilalės šiauriniame ir rytiniame pakraščiuose vokiečių kareiviai 1944 m. išsikasė apkasus tiltui per Alanto upę apsaugoti.Saugotinas kultūros paveldo objektas.


== Šaltiniai ==


== Nuorodos ==
Paalantės piliakalniai. – Švyturys. – 2017 m. balandžio 22 d.
Anužiai. Tarp Tyro durpyno ir Alanto plytintis kaimas. – Pajūrio naujienos. – 2022 m. rugsėjo 23 d.