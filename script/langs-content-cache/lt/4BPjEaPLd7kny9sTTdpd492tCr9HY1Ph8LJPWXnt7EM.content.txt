revision: 6794733
title: "Dafn\u0117"
url: https://lt.wikipedia.org/wiki/Dafn%C4%97


---

Apie miestą žr. Dafnė (miestas).
Graikų mitologijoje Dafnė (gr. Δάφνη, „lauras“) – driadė, Penėjo, upės dievo dukra. 
Apolonas pamatęs Dafnę, medžio nimfą, įsimylėjo, bet ją sužeidė Eroto abejingumo strėlė, ir ji pabėgo išsigandusi Apolono. Apolonas vijosi Dafnę, Penėjo dukterį, kuri jį atstūmė. Apolono aklą meilę sukėlė Eroto strėlė, kuris tai padarė pavydėdamas Apolono meistriškumo valdant lanką. Erotas taip pat tvirtino, kad jį erzino Apolono dainavimas. Dafnė prašė pagalbos savo tėvo, upės dievo Penėjo, ir šis ją pavertė lauro medžiu, kuris Apolonui tapo  šventas.