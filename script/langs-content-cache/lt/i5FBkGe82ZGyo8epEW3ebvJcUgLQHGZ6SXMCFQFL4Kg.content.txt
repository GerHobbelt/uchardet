revision: 6583752
title: Experian
url: https://lt.wikipedia.org/wiki/FTSE_100


---

FTSE 100 (angl. Financial Times Stock Exchange 100 Index) – akcijų indeksas, apskaičiuojamas įvertinus 100 likvidžiausių, didžiausių ir pelningiausių įmonių, kurių akcijomis prekiaujama Londono akcijų biržoje, akcijų kainas. Indeksas yra išleidžiamas nepriklausomos kompanijos FTSE Group, kurios savininkai yra „Financial Times“ ir „London Stock Exchange“ (Londono akcijų birža valdanti įmonė).Indeksas pirmąkart buvo paskelbtas 1984-ųjų Vasario 3-ąją su pradine verte – 1000. Didžiausia istorijoj buvusi vertė yra 6950.6 1999-ųjų Gruodžio 30-ą d. Indekso įmonių akcijų rinkos vertė sudaro apie 80 proc. visos rinkos vertės. Vienas iš svarbiausių visos Europos akcijų kainų indeksų FTSE 100 yra vadinamas ir Jungtinės Karalystės ekonominės būklės barometru.


== Indekso sudedamosios dalys ==
2021 m. rugsėjo mėn. didžiausias indekse buvo pramonės prekių ir paslaugų sektorius, kurio svoris sudarė 11,5 %, antroje vietoje buvo finansų sektorius (11,3 %), trečioje - sveikatos priežiūros sektorius (9,9 %). 10 didžiausių bendrovių bendras svoris sudarė 41 % visų indekso dalyvių bendros rinkos kapitalizacijos.


== Atrankos kriterijai ==
Įmonės, kurių akcijos įtraukiamos į „FTSE 100“  indekso skaičiavimą, turi atitikti „FTSE Group“ nustatytas sąlygas:
būti įtrauktos į Londono vertybinių popierių biržos sąrašus,
„FTSE 100“ indekso akcijų vertė turi būti išreikšta svarais arba eurais,,
išlaikyti priklausymo tam tikrai valstybei testą,
akcijomis turi būti prekiaujama viešai ir jos turi būti labai likvidžios.Indeksas peržiūrimas kas ketvirtį, pirmąjį kovo, birželio, rugsėjo ir gruodžio penktadienį.


== Išnašos ==