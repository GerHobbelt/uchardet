revision: 6494337
title: Lina Augaitis
url: https://lt.wikipedia.org/wiki/Lina_Augaitis


---

Lina Augaitis, angl. Lina Augaitis (g. 1980 m. spalio 19 d. Otavoje, Kanada) – lietuvių kilmės Kanados sportininkė, irklenčių sporto atstovė.


== Biografija ==
Gimė išeivių iš Lietuvos šeimoje. Nuo mažens sportavo, žengė pirmuosius žingsnius gimnastikoje. Nuo 2003 m. studijavo sportininkų psichologiją Britų Kolumbijos universitete Vankuveryje. Įgijusi magistrės diplomą persikėlė gyventi į Vistlerį. Šiame Britų Kolumbijos miestelyje kaip ir studijų metais intensyviais sportavo: lankė alpinizmo, triatlono, kalnų dviračių, slidinėjimo treniruotes. Nors aukštų rezultatų nepasiekė, gauti įgūdžiai padėjo tolimesnėje sportinėje karjeroje.
2008 m. grįžo į Vankuverį. Susižavėjo tuo metu itin populiarėjančiu irklenčiu sportu. Varžybose Lina atstovudavo irklenčių gamybos kompanijai SIC (angl. Sandwitch Island Composits). 2014 m. ji dalyvavo Pasaulio pirmenybėse Nikaragvoje. Irkluodama 18 km ilgio distancijoje Nikaragvos ežere (prie Granados) tapo Pasaulio irklenčių čempionato nugalėtoja tarp moterų. 


== Šaltiniai ==
Canada's Lina Augaitis and Australia's Jordan Mercer claim Gold in the 18km long Distance Races (en)
Lina Augaitis // Wotterman Tribe (en) Archyvuota kopija 2015-01-17 iš Wayback Machine projekto.
Interviu su Lina Augaitis (en)[neveikianti nuoroda]