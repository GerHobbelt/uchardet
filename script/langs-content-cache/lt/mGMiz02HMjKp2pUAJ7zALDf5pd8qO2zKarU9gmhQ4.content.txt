revision: 6724952
title: Lietuvos ypatingasis archyvas
url: https://lt.wikipedia.org/wiki/Lietuvos_ypatingasis_archyvas


---

Lietuvos ypatingasis archyvas – Lietuvos valstybinė įstaiga Vilniuje, Gedimino pr. 40, sauganti TSRS valstybės saugumo komiteto (KGB) Lietuvos TSR padalinio, Lietuvos TSR vidaus reikalų ministerijos (VRM), Lietuvos komunistų partijos (LKP), Lietuvos TSR įstaigų, įmonių ir organizacijų pirmųjų skyrių, antisovietinio bei antinacinio pasipriešinimo dokumentus.


== Istorija ==

Įsteigtas 1995 m., pertvarkius Lietuvos archyvų departamento prie Lietuvos Respublikos Vyriausybės Ypatingos reikšmės archyvinių dokumentų tvarkymo darbo grupę. 1997–1998 m. archyvas perėmė visą Lietuvos TSR vidaus reikalų ministerijos archyvą, saugotą Vilniaus Švč. M. Marijos Ėmimo į dangų bažnyčioje. 2001 m. prijungtas Lietuvos visuomenės organizacijų archyvas.


== Veikla ==
Turi 5 skyrius: Dokumentų apskaitos, Skaitmeninių dokumentų administravimo, KGB dokumentų, VRM dokumentų, LKP dokumentų.


== Fondai ==
Archyve saugomi 7 854 rašytinių dokumentų fondai, 3 011 428 kadrai mikrofilmų, 395 547 mikrofišos.
Rašytinių dokumentų fondą sudaro rinkiniai:

Lietuvos TSR valstybės saugumo komiteto (KGB)
Lietuvos TSR vidaus reikalų ministerijos (MVD)
Lietuvos komunistų partijos (LKP)
TSRS gynybos ministerijos Lietuvos TSR karinių komisariatų dokumentų kolekcija
Rusijos Federacijos, Kazachstano ir Lenkijos archyvuose saugomų dokumentų mikrofilmų kolekcijos
Asmenų fondų rinkinys


== Direktoriai ==
Arūnas Bubnys – 1995–1998 m.
Ovidijus Lėveris – nuo 1998 m.


== Šaltiniai ==