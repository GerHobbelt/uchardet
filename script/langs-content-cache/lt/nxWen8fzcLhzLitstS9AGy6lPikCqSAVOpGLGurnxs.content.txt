revision: 6572756
title: "Saul\u0117s energija"
url: https://lt.wikipedia.org/wiki/Saul%C4%97s_energija


---

Saulės energija – Saulėje vykstančių reakcijų metu išsiskirianti energija. Saulės energija, pasiekusi Žemę, lemia jos klimatą ir palaiko gyvybę.


== Saulės energija kaip energijos šaltinis ==
Saulės teikiama šviesa ir šiluma yra panaudojama kaip alternatyvus energijos šaltinis, tačiau šiuolaikinės technologijos dar nėra pritaikytos efektyviai panaudoti šią energiją. 2004 m. tik 0,04 % pasaulio elektros energijos pagaminta iš Saulės energijos. Įvairiose Lietuvos vietovėse į horizontalaus paviršiaus 1 m² per metus patenka nuo 926 kWh (Biržuose) iki 1042 kWh (Nidoje) saulės spindulinės energijos.
Saulės energija verčiama elektros energija naudojant Saulės baterijas.
Saulė yra pats galingiausias atsinaujinančiosios energijos šaltinis Žemėje. Apskaičiuojama, kad teorinis metinis pasaulio saulės energijos potencialas sudaro 900 000 000 TWh ir yra apie 60 kartų didesnis už teorinį metinį pasaulio vėjo energijos potencialą, apie 2200 kartų didesnis už teorinį metinį geoterminės energijos potencialą, apie 4500 kartų – už biomasės ir apie 36 000 kartų – už hidroenergijos teorinius metinius pasaulio potencialus. Nepaisant tokio dydžio, saulės energijos potencialas elektrai ir šilumai gaminti kol kas naudojamas mažiausiai. Tokia padėtis susiklostė neatsitiktinai: pati saulės energija yra išsisklaidžiusi, silpnai koncentruota, o jos parametrai stochastiškai kinta plačiose ribose priklausomai nuo paros ir metų laiko. Dėl šių priežasčių ankstyvesnių galimybių efektyviai naudoti saulės energiją netgi šilumai gaminti nesusidarė.


== Panaudojimas ==
2008 m. duomenimis pagal instaliuotą saulės baterijų galią pasaulyje pirmavo Vokietija su 5877 MW. Po jos sekė Ispanija – 3354 MW, Japonija – 2144 MW ir JAV – 1168 MW. Likusiosiose šalyse instaliuota galia neviršijo 1000 MW.


== Saulės energetikos teisė ==


== Šaltiniai ==


== Nuorodos ==
Saulės energijos panaudojimas ir jo galimybės Lietuvoje Archyvuota kopija 2009-03-02 iš Wayback Machine projekto.