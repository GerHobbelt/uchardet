revision: 6887247
title: Lietuvos verslo kolegija
url: https://lt.wikipedia.org/wiki/Lietuvos_verslo_kolegija


---

Viešoji įstaiga Lietuvos verslo kolegija (LTVK) – Klaipėdoje esanti aukštoji neuniversitetinė mokykla, besiorientuojanti į Šiaurės ir Vakarų Lietuvos regionų poreikius.
Kolegija vykdo 7 neuniversitetines studijų programas: įstaigų ir įmonių administravimas, verslo vadyba, rekreacijos ir turizmo verslo vadyba, statybos verslo vadyba, ekonomika, programavimas kompiuteriams, prekybos vadyba. Kolegija yra įsijungusi į Verslo praktinio mokymo firmos Lietuvoje „Simulith“ centro tinklą. Bibliotekoje yra įdiegta „ALEPH“ informacine sistema ir optinis interneto ryšys.


== Padaliniai ==
LTVK taip pat veikia Verslo informacinis centras, teikiantis konsultacijas ir vykdantis suaugusių profesinį mokymą, Nuotolinių studijų centras ir Informacinių technologijų centras (juose mokoma informacinių technologijų žinių ir įgūdžių). Projektų ir tarptautinių ryšių skyrius plėtoja bendradarbiavimą su kitomis institucijomis, dalyvauja įvairiuose projektuose. Karjeros centras užtikrina grįžtamąjį ryšį su Vakarų Lietuvos verslo kolegijos absolventais, siekiant geresnės studijų kokybės.


== Nuorodos ==
Lietuvos verslo kolegijos svetainė