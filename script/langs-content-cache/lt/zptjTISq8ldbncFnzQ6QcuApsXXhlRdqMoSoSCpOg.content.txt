revision: 6730964
title: Dotnuvos herbas
url: https://lt.wikipedia.org/wiki/Dotnuvos_herbas


---

Dotnuvos herbas – vienas Dotnuvos miestelio ir seniūnijos (Kėdainių rajonas) heraldikos atributų. 


== Aprašas ==
Herbo ištakomis tapo unikalus radinys. Dotnuvos vardas istorijos šaltiniuose pirmąsyk minimas XIV a. 2-ojoje pusėje, todėl vietovės tapatybei iliustruoti pasirinktas tuo laikotarpiu Dotnuvos apylinkėse (tarp Dotnuvėlės ir Kruosto) rastos sidabrinės pasaginės segės su žirgelių galvomis galuose vaizdinys. Be to, miestelis turi gilias pranciškonų tradicijas – vienuoliai įnešė reikšmingą indėlį į Dotnuvos istoriją. Dėl to nuspręsta herbe pavaizduoti originalią figūrą, atspindinčią tiek realų archeologinį radinį, tiek pranciškonų atributą.


== Istorija ==
2022 m. birželio 15 d. herbą Lietuvos Respublikos Prezidentas patvirtino dekretu Nr. 1K-1022. Herbo etalono autorius – dailininkas Arvydas Každailis. Herbas ir vėliava pašventinti liepos 6 d. Dotnuvos bažnyčioje, mišias aukojo klebonas Gražvydas Geresionis.


== Šaltiniai ==