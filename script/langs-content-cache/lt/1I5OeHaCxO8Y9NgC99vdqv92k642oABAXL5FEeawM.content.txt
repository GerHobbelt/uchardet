revision: 6860088
title: "Palestinos v\u0117liava"
url: https://lt.wikipedia.org/wiki/Palestinos_v%C4%97liava


---

Palestinos vėliava buvo naudojama jau nuo XX a. vidurio, kartu su siekiu sukurti nepriklausomą Palestinos valstybę. 1988 metų lapkričio 15 dieną, Palestinos Išlaisvinimo Organizacijos dekretu, ši vėliava buvo paskelbta oficialia Palestinos valstybės vėliava.
Kaip ir daugelio arabų šalių vėliavos, šios keturspalvės vėliavos pagrindą sudaro pan – arabiškosios spalvos deriniai: horizontaliai einančios juoda; balta; žalia, simbolizuojanti islamo religiją; bei kairėje pusėje esantis raudonos spalvos lygiašonis trikampis, simbolizuojantis arabų kovą bei nacionalizmą. Šios vėliavos spalvų gama bei išdėstymas yra praktiškai toks pats kaip ir Jordanijos karalystės, dėl šias dvi šalis siejusios bendros istorijos.
Daugelio pasaulio bendruomenės narių nepripažįstant šios respublikos suvereniteto, ši vėliava nėra pripažinta oficialia.