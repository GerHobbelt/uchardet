revision: 6711212
title: "K\u0117daini\u0173 stadionas"
url: https://lt.wikipedia.org/wiki/K%C4%97daini%C5%B3_miesto_centrinis_stadionas


---

Kėdainių miesto centrinis stadionas – daugiafunkcis stadionas Kėdainiuose, šiaurinėje miesto dalyje, J. Basanavičiaus gatvėje, šalia Vilniaus-Šiaulių geležinkelio. Talpa 3000 vietų. Stadione vyksta daugiausia futbolo varžybos (rungtyniauja FK Nevėžis ir kitos miesto komandos). Taip pat vyksta kitų sporto šakų (pvz., lengvosios atletikos) rungtynės. Rengiamos šventės (kasmetinė Ledų šventė), vyksta koncertai.
2020 m. stadionas buvo renovuotas. Tais metais FK Nevėžis Kėdainiai tapo Pirmos lygos nugalėtojais ir siekė dalyvauti 2021 m. A lyga pirmenybėse.2022 m. birželio 23 d. oficialiai baigta Kėdainių miesto stadiono rekonstrukcija, užtrukusi net 17 metų. Į šį projektą investuota apie 4,5 mln. eurų. Stadiono rekonstrukcija prasidėjo 2005 m. Buvo įrengti galingi prožektoriai, tribūnos, įrengtos administracinės, tarnybinės ir pagalbinės patalpos. Buitinio pastato patalpose įrengtos keturios rūbines, standartus atitinkančios dušines, visi sanitariniai mazgai. Antrame aukšte – konferencijų salė. Pastato plotas užima 800 kvadratinių metrų.


== Šaltiniai ==


== Nuorodos ==
alyga.lt (FK Nevėžis)