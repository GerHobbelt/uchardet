revision: 6885937
title: "Vatikano eur\u0173 monetos"
url: https://lt.wikipedia.org/wiki/Vatikano_eur%C5%B3_monetos


---

Vatikano eurų monetos – oficiali Vatikano valstybės valiuta. Monetas leidžia Vatikano miesto-valstybės filatelijos ir numizmatikos tarnyba, kaldina Poligrafijos institutas ir valstybinė monetų kalykla (it. Istituto Poligrafico e Zecca dello Stato) Romoje (Italija).


== Istorija ==
Pirmosios Vatikano eurų monetos pasirodė 2002 m., panaikinus Vatikano lirą.
2005 m. mirus popiežiui Jonui Pauliui II, buvo išleista antroji Vatikano eurų monetų partija.
2006 m. buvo išleista trečioji Vatikano eurų monetų partija, išrinkus popiežių Benediktą XVI.


== Dizainas ==
Monetų reversą ir detalų aprašymą rasite straipsnyje eurų monetos.


=== Pirmoji laida (2002–2005) ===
Pirmoji Vatikano eurų monetų laida buvo su Jono Pauliaus II atvaizdu. Jos buvo išleistos tik numizmatiniuose rinkiniuose. Kaina viršija tūkstantį JAV dolerių.


=== Antroji laida (2005 m.) ===
Po popiežiaus Jono Pauliaus II mirties 2005 m., Vatikanas išleido specialias Sede vacante laikotarpio monetas su Apaštalų rūmų (lot. Camera Apostolica) emblema (t. y. du sukryžiuoti raktai po skėčiu) ir kamerlingo herbu.


=== Trečioji laida (2006–2013) ===
2006 m. balandžio 27 d., po naujojo popiežiaus išrinkimo, buvo išleista trečioji Vatikano eurų monetų laida su popiežiaus Benedikto XVI atvaizdu. Ant monetų yra užrašas „CITTÀ DEL VATICANO“ (liet. Vatikano miestas) ir dvylika Europos žvaigždžių. Detalus monetų dizainas paskelbtas Europos Sąjungos oficialiajame leidinyje.


=== Ketvirtoji laida (2013–2016) ===
Po Benedikto XVI atsistatydinimo 2013 metais buvo išrinktas naujas Popiežius Pranciškus. Vatikano eurų monetas reikėjo perdaryti su Pranciškaus portretu kaip su nauju Vatikano valstybės vadovu. Pirmą kartą monetos bus trim skirtingais valdančio popiežiaus atvaizdais.


=== Penktoji laida (nuo 2017 m.) ===
Ant penktosios serijos monetų, kurios išleistos į apyvartą 2017 m. kovo mėn., pavaizduotas Vatikano valstybės vadovo Popiežiaus Pranciškaus herbas.


== Proginės 2 € monetos ==


== Išnašos ==


== Nuorodos ==
Apie Vatikano eurų monetas (Europos Centrinis Bankas)
Vatikano numizmatinė tarnybaEuro informacinis tinklalapisVatikano monetų 1 laida
Vatikano monetų 2 laida
Vatikano monetų 3 laida