revision: 6850855
title: "Piet\u0173 Kor\u0117jos prezidentas"
url: https://lt.wikipedia.org/wiki/Piet%C5%B3_Kor%C4%97jos_prezidentas


---

Pietų Korėjos prezidentas – šalies ir vyriausybės vadovas bei vyriausiasis ginkluotųjų pajėgų vadas. Jis renkamas visuotiniuose kas penkerius metus vykstančiuose rinkimuose. Prezidentu gali tapti ne jaunesni nei 40 metų Pietų Korėjos piliečiai. Tas pats asmuo šias pareigas gali užimti vieną kadenciją. Tais atvejais, kai prezidentas negali vykdyti savo galių arba jam pasitraukus iš pareigų nėra išrinktas naujas, ministras pirmininkas perima šalies valdymą.Prezidentūra iki 2022 m. buvo įsikūrusi Mėlynuosiuose rūmuose (청와대, Čiong vadė), Seule. Nuo 2022 m. perkelta į Seulo šiaurėje esantį Gynybos ministerijai priklausantį pastatą.Šiuo metu prezidento pareigas eina Jun Sokjolas.


== Rinkimai ==
Prezidentas renkamas visuotiniuose rinkimuose, kuriuos laimi daugiausiai balsų surinkęs kandidatas. Rinkimai skelbiami nuo 70 iki 40 dienų prieš esamos kadencijos pabaigą. Prezidentui mirus arba pasitraukus iš pareigų, nauji rinkimai privalo būti paskelbti per 60 dienų.
Paskutiniai rinkimai vyko 2022 m., kiti numatomi rinkimai vyks 2027 metais.


== Funkcijos ==
Prezidentas turi galią parlamentui siūlyti įstatymų projektus; tvirtinti arba grąžinti svarstymui parlamente priimtus įstatymus; ratifikuoti tarptautines sutartis; skelbti karą, taiką arba nepaprastąją padėtį; skirti ambasadorius; suteikti amnestiją; skirti apdovanojimus; tvirtinti ministerijų vadovus; ir kita.


== Buvę prezidentai ==
Per visą Pietų Korėjos istoriją yra buvę 19 prezidento kadencijų, kurias užėmė 12 skirtingų asmenų.


== Šaltiniai ==


== Kita informacija ==
Pietų Korėjos politinė sistema
Pietų Korėjos ministras pirmininkas