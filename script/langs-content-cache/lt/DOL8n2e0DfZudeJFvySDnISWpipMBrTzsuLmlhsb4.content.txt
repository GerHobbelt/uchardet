revision: 6696299
title: "Ukrainos v\u0117liava"
url: https://lt.wikipedia.org/wiki/Ukrainos_v%C4%97liava


---

Ukrainos vėliava (ukr. Державний прапор України ) – vienas oficialių Ukrainos simbolių. Stačiakampė, suskirstyta į dvi vienodo aukščio horizontalias dalis: viršutinę žydrą (azur) ir apatinę geltoną (auksinę).


== Istorija ==
Panašią mėlyną baltą XVI a.–XVIII a. vėliavą naudojo kazokai.
1848 m. mėlyna geltona vėliava plevėsavo virš Lvovo, kai vyko pasipriešinimo kovos prieš Habsburgų valdomą Austrijos imperiją.
Ukrainos Liaudies Respublikos trumpo gyvavimo laikotarpiu (1918) naudojo panašią į šiuolaikinę vėliavą, tik spalvos buvo išdėstytos atvirkščiai. Vakarų Ukrainos Liaudies Respublikoje naudota mėlyna (viršuje) geltona (apačioje) vėliava. Kartais vėliavose būdavo įkomponuotas auksinis tridantis, esantis dabartiniame Ukrainos herbe. 
Būdama TSRS sudėtyje, Ukrainos TSR 1918-1949 m. turėjo panašią į kitų TSRS respublikų raudonos spalvos vėliavą su trumpiniais "УСРР" arba "УРСР". 1937 m. vėliavoje atsirado kūjo ir pjautuvo simbolis. 1949 m. įteisinta nauja raudonos spalvos vėliava, kurios apatinėje dalyje buvo 1/3 vėliavos aukščio žydra juosta (pasiskolinta iš anksčiau naudotos vėliavos) bei auksinis pjautuvas su kūju ir žvaigžde. Sovietmečiu būta nemaža atvejų, kai bandyta iškelti senąją mėlyną geltoną vėliavą - Verbytsios kaime, Chodorovo rajone veikė pogrindinė grupė, naktimis keldavusi tautines vėliavas bei platinusi antitarybinius atsišaukimus.
Prasidėjusi Michailo Gorbačiovo Perestroika sugrąžino mėlyną geltoną vėliavą. 1990 m. kovo 20 d. Ternopolio miesto taryba balsavo už mėlynos geltonos vėliavos, tridančio ir himno atkūrimą. Tą pačią dieną vėliava pirmą kartą po beveik 80 metų pertraukos suplevėsavo Kijeve. 1990 m. balandžio 28 d. Lvovo srities administracija pasirašė įsakymą dėl vėliavos ir herbo grąžinimo naudoti Lvovo srityje. Ternopolio mieste jau kitą dieną vėliava buvo iškelta ir plevėsavo virš Ukrainos TSR vėliavos ant to paties stiebo.
Dabartinę vėliavą Ukrainos Aukščiausioji Rada galutinai įteisino 1992 m. sausio 28 d.
Nuo 2004 m. kasmet rugpjūčio 23 dieną Ukrainoje švenčiama Vėliavos diena.

		
		
		


== Simbolika ==
Auksinė (geltona) simbolizuoja rugių lauką, mėlyna – dangų.

		
		
		


== Taip pat skaitykite ==
Ukrainos himnas
Ukrainos herbas


== Nuorodos ==
vexilla-mundi.com Archyvuota kopija 2006-10-17 iš Wayback Machine projekto.
fotw.net