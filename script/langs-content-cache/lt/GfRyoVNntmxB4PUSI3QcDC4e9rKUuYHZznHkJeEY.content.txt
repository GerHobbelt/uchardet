revision: 6886263
title: "Regina Sirusien\u0117"
url: https://lt.wikipedia.org/wiki/Vladas_Bulavas


---

Vladas Bulavas (1936 m. spalio 24 d. Kaune – 2004 m. kovo 11 d. Vilniuje) – Lietuvos inžinierius elektrikas, technologijos mokslų daktaras, bibliotekininkas.


== Biografija ==
1959 m. baigė Kauno politechnikos institutą. 1959–1974 m. dirbo Vyriausiojoje gamybinėje energetikos ir elektrifikavimo valdyboje. 1974 m. technikos mokslų kandidatas. 1974–1982 m. Sąjunginio energijos tinklų projektavimo instituto Lietuvos skyriaus viršininkas. 1982–2004 m. LSSR valstybinės respublikinės bibliotekos (nuo 1989 m. Lietuvos nacionalinė Martyno Mažvydo biblioteka) direktorius. Nuo 1983 m. Vilniaus universiteto Komunikacijos fakulteto dėstytojas; nuo 1994 m. docentas.
Nuo 1992 m. Europos nacionalinių bibliotekų direktorių konferencijos narys. 1993 m. jo pastangomis įkurtas Lietuvos mokslinių bibliotekų susivienijimas (LNBS). 1993 m. Lietuvos mokslinių bibliotekų susivienijimo steigėjas ir iki 1998 m. pirmininkas. Nuo 1988 m. Bibliotekininkystės ir bibliografijos terminų žodyno vyr. redaktorius.Palaidotas Antakalnio kapinėse.


== Bibliografija ==
Lietuvos TSR valstybinė respublikinė biblioteka. – Vilnius: Lietuvos TSR valstybinė respublikinė biblioteka, 1984. – 16 p.: iliustr.
Lietuvos mokslinių bibliotekų sistema. – Vilnius: Lietuvos nacionalinė M. Mažvydo biblioteka, 1993. – 34 p.: schem.
Lietuvos integrali bibliotekų informacijos sistema / Vladas Bulavas, Renaldas Gudauskas, Regina Varnienė. – Vilnius: Lietuvos nacionalinė M. Mažvydo biblioteka, 1994. – 50 p.: schem. – ISBN 9986-530-03-2
Idėjos virsta tikrove: darbų rinkinys (sud. Regina Varnienė). – Vilnius: Lietuvos nacionalinė M. Mažvydo biblioteka, 2005. – 405 p.: iliustr. – ISBN 9955-541-42-3


== Įvertinimas ==
1997 m. DLK Gedimino 5 laipsnio ordinas 
1999 m. Sausio 13-osios atminimo medalis 
2003 m. Vytauto Didžiojo ordino Karininko kryžius 


== Šaltiniai ==