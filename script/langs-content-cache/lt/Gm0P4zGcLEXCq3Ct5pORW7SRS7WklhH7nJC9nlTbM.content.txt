revision: 6701082
title: "Ma\u017Eeiki\u0173 miesto taryba 1990\u20131995 m."
url: https://lt.wikipedia.org/wiki/Ma%C5%BEeiki%C5%B3_miesto_taryba_1990%E2%80%931995_m.


---

Mažeikių miesto taryba – Mažeikių miesto savivaldybės atstovaujamoji institucija, išrinkta 1990 m. kovo 24 d., pakartotinis balsavimas (II turas) – balandžio 7 d. Pilnas pavadinimas – Mažeikių miesto Liaudies deputatų taryba, nuo 1990 m. balandžio mėn. Mažeikių miesto taryba.


== Teisinis pagrindas ==
Vietos savivaldos pagrindų įstatymu, priimtu 1990 m. vasario 12 d., savivaldybės suskirstytos į žemesniosios pakopos savivaldybes – apylinkės, gyvenvietės (valsčiai), rajono (apskrities) miestai ir aukštesniosios pakopos savivaldybes – rajonai, apskritys, respublikos miestai. Mažeikių miestui priskirtas žemesniosios pakopos savivaldybės statusas. Savivaldybių teises kiek suvaržė 1993 m. spalio 12 d. Seimo priimtos įstatymo pataisos. Po 1995 m. rajoninių miestų tarybos nebebuvo renkamos. Buvo renkama tik Mažeikių rajono savivaldybės taryba.
Rinkimai, vadovaujantis Lietuvos TRS Aukščiausiosios Tarybos 1989 m. gruodžio 7 d. priimtu „Lietuvos Tarybų Socialistinės Respublikos Vietinių liaudies deputatų tarybų rinkimų įstatymu“ vyko pagal mažoritarinę sistemą. Kandidatus kelti galėjo renkamos tarybos teritorijoje esančių visuomeninių, politinių organizacijų, visuomeninių judėjimų rajonų ir miestų organai, taip pat ne mažiau, kaip 50 darbo ar gyvenamosios vietos piliečių susirinkimas. Tai buvo pirmieji laisvi ir demokratiški rinkimai po 1925 m. savivaldybių tarybų rinkimų.


== Veikla ==
Mažeikių miesto meru išrinktas Jonas Jurkus.


== Nuorodos ==
Oficiali svetainė Archyvuota kopija 2006-06-27 iš Wayback Machine projekto.