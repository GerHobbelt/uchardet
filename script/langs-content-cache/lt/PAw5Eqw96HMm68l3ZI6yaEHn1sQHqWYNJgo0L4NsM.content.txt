revision: 6878108
title: Algirdas Ferensas
url: https://lt.wikipedia.org/wiki/Algirdas_Ferensas


---

Algirdas Ferensas (1928 m. kovo 6 d. Rozalime, Panevėžio apskrityje – 1994 m. gruodžio 6 d. Vilniuje) – sovietinės Lietuvos valstybės, partijos ir profesinių sąjungų veikėjas, inžinierius.


== Biografija ==
1951 m. baigė Kauno politechnikos institutą. 1952–1956 m. LLKJS Kauno miesto komiteto skyriaus vedėjas, komiteto sekretorius, I sekretorius. 1956–1960 m. LLKJS CK sekretorius. 1960–1961 m. LKP Šiaulių miesto komiteto I sekretorius. 1961–1967 m. SSKP CK darbuotojas. 1967–1977 m. LKP CK sekretorius. 1977–1989 m. Lietuvos respublikinės profesinių sąjungų tarybos pirmininkas. 1981 m. komandiruotas į Kabulą.
1960–1963 m. ir nuo 1967 m. LKP CK narys, nuo 1967 m. CK Biuro narys. 1967–1980 m. LSSR AT, nuo 1979 m. SSRS AT deputatas.
1978 m. LSSR nusipelnęs kultūros veikėjas. Parašė (su Albertu Laurinčiuku) knygą apie jaunimo ir studentų festivalį Maskvoje „Šeštasis pasaulinis“ (1958 m.). Paskelbė straipsnių apie partijos, komjaunimo, profesinių sąjungų darbą, pramonės ir statybos plėtojimą, specialistų rengimą, SSRS tautų draugystę.1994 m. gruodžio 6 d. nusišovė savo darbo kabinete, „Gyvenimo šaltinių“ redakcijoje. Palaidotas Antakalnio kapinėse.


== Šaltiniai ==


== Bibliografija ==
Šeštasis pasaulinis: apie jaunimo festivalį Maskvoje 1957 m. – Vilnius, 1958. – 70 p.
Statūs Afganistano revoliucijos laiptai. – Vilnius: Mintis, 1985. – 166 p.: iliustr.
Rytoj to nebus: prisiminimai (sud. Goda Ferensienė). – Vilnius: Litimo, 1998. – 168 p.: iliustr. – ISBN 9986-943-15-9
Vakar ir šiandien: prisiminimų apybraiža (sud. Goda Ferensienė). – Vilnius: Charibdė, 2004. – 168 p. – ISBN 9986-745-92-6
Grįžtu į vakardieną: prisiminimų apybraiža (sud. Goda Ferensienė). – Vilnius: Charibdė, 2009. – 134 p.: iliustr. – ISBN 978-9955-739-19-7