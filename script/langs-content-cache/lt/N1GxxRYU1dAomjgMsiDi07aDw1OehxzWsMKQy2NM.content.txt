revision: 6287943
title: "Lava\u0161as"
url: https://lt.wikipedia.org/wiki/Lava%C5%A1as


---

Lavašas (arm. լավաշ, turk. lavaş, pers. لواش = levâš) – minkšta, plona nerauginta duona, gaminama Kaukazo ir Artimųjų Rytų šalyse.Tradiciškai tešla suminkoma į plokščią blyną ir pašaunama ant įkaitusios krosnies. Gaminamas iš vandens, miltų ir druskos, gali būti dedama sezamo ar aguonų grūdelių. Lavašas neseniai iškeptas būna minkštas, tačiau greitai kietėja ir tampa trapus. Į lavašą sukami kebabai, iš jo daromi sumuštiniai.Armėnijoje vestuvinių ritualų metu lavašas uždedamas ant jaunavedžių pečių. Tikima, jog tokiu būdu jaunavedžiai užsitarnauja klestinčią ir vaisingą santuoką. 2014 m. lavašo gaminimo procesas ir kultūriniai ritualai Armėnijoje įtraukti į UNESCO nematerialaus pasaulio paveldo objektų sąrašą.

		
		
		


== Šaltiniai ==