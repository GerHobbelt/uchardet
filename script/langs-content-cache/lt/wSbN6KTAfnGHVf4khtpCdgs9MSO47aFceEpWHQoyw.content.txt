revision: 6335991
title: "Autobuss Debes\u012Bs"
url: https://lt.wikipedia.org/wiki/Autobuss_Debes%C4%ABs


---

Autobuss Debesīs – latvių melodinė poproko grupė, kuri tapo žinoma 1999 m. su grupės solisto Marto Kristiano Kalninio tėvo kompozitoriaus Imanto Kalninio dainomis.
Grupę 1998 m. įkūrė du bendramoksliai Martas Kristianas Kalninš ir Emilas Zilbertas, netrukus pakviesdami dar du bendramokslius Ervingą Znotinį ir Armandą Treilihą, taip pat gitaristą Andrejų Grimmą. Kitais metais prie grupės prisijungė violončelininkas Karlis Auzanas. 1999 m. grupė išleido pirmą albumą kasetės formate Viņa pastarā diena su Imanto Kalninio muzika ir Viko žodžiais. populiariausia šio albumo daina yra Sitiet bungas, kuri tapo didžiuliu hitu visoje Latvijoje.
2001 m. išėjo pirmasis grupės pilno formato albumas Logs puspavērts, kuris Latvijoje tapo platininiu, su daugiau nei 16000 parduotų albumo egzempliorių. Šio albumo dainos Autobuss Debesīs ir Ir tikai tveice sėkmingai pasirodė Latvijos radijo stotyse. Tais pačiais metais grupę paliko Andrejus Grimmas, kurio vietą grupėje užėmė gitaristas Andris Dzenis.
Jau kitais 2002 m. išėjo trečiasis grupės albumas Domā par mani ir jo angliška versija Think Of Me su tokiais hitais kaip Tev nebij' laika ir Ar straumēm uz jūru.
2003 m. Autobuss Debesīs patys pradėjo kuri savo dainas, išleisdami naujus radijo hitus Vēlu rudenī ir Viņas soļi. 2004 m. pasirodė pirmasis pačios grupės sukurtas albumas su pačių kurtomis dainomis Taureņiem, kaijām un spārēm.
2005 m. Autobuss Debesīs laikinai atsigręžė į klasikinę muziką, surengdami daugiau nei 20 koncertų visoje Latvijoje. Tais metais grupė leidosi į mėnesio ilgumo koncertinį turą JAV, koncertuodami Amerikos latvių bendruomenėse. Grupė vėl atnaujino veiklą su Imantu Kalniniu, išleisdami naują dainą Ko gan es varu Tev pasacīt, kuri buvo pirmasis radiosinglas iš 2006 m. išleisto albumo Par tavām kurpju šņorēm su 10 naujų Imanto Kalninio dainų. 2006 m. pabaigoje buvo išleistas kitas albumas Imanta Kalniņa dziesmu spēles, kuriame buvo surinktos populiariausios Imanto Kalninio dainos iš filmų ir teatro spektaklių.


== Diskografija ==
Viņa pastarā diena (1999)
Logs puspavērts (2001)
Domā par mani (2002)
Think Of Me (2002)
Taureņiem, kaijām un spārēm (2004)
Par tavām kurpju šņorēm (2006)
Imanta Kalniņa dziesmu spēles (2006)


== Nuorodos ==
Oficiali svetainė Archyvuota kopija 2006-05-29 iš Wayback Machine projekto.
Neoficiali svetainė Archyvuota kopija 2007-01-26 iš Wayback Machine projekto.
Įrašų kompanija