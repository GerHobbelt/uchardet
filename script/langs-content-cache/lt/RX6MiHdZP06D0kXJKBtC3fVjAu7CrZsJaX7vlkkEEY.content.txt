revision: 6526192
title: Suzuki
url: https://lt.wikipedia.org/wiki/Suzuki


---

Suzuki Motor Corporation (jap. スズキ株式会社) – Japonijos kompanija, gaminanti automobilius, motociklus, keturračius ir įvairius variklius. Suzuki pagal pagaminamos produkcijos kiekį per metus yra 9-ta kompanija pasaulyje (2008 m.). Suzuki turi 35 gamyklas 23-jose pasaulio valstybėse.
Japonijos verslininkas Michio Suzuki Suzuki kompaniją įkūrė 1909 m. Verslą kompanija plėtojo gamindama audimo stakles įvairiems Japonijos šilko fabrikams. Pirmuosius 30 metų Suzuki plėtojo šį verslą.
1937 m. M. Suzuki nusprendė, kad jo kompanija turi pradėti kitą verslą ir sugalvojo sukonstruoti mažą automobilį. Per dvejus metus Suzuki pagamino keletą prototipų.
Per Antrąjį pasaulinį karą Suzuki vėl grįžo prie šilko pramonės, tačiau ši iširo 1951 m. Tad po šių įvykių M. Suzuki vėl grįžo prie automobilių pramonės. 1952 m. Suzuki pagamino savo pirmąjį motociklą.
1954 m. Suzuki pakeitė savo pavadinimą į Suzuki Motor Co.,Ltd.
1997 m. kompanija pagamino 10 milijoninį automobilį.
Šiuo metu daug Suzuki motociklų dalyvauja aukščiausiuose pasaulio čempionatuose – Moto GP, Superbike ir kituose.


== Nuorodos ==
Suzuki Global oficiali svetainė


== Šaltiniai ==