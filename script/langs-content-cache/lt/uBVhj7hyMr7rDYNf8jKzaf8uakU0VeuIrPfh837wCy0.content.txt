revision: 6774645
title: Orenburgo gubernija
url: https://lt.wikipedia.org/wiki/Orenburgas


---

Orenburgas (rus. Оренбург) – miestas Rusijoje, Orenburgo srities, priklausančios Pavolgio federalinei apygardai, centras. 2005 m. pagal gyventojų skaičių buvo 28-tasis Rusijos miestas. 2021 m. duomenimis, pagal gyventojų skaičių 78-as Europos žemyno miestas.
Orenburgas Rusijoje garsėja vadinamosiomis Orenburgo pūkinėmis skaromis.


== Istorija ==
Įkurtas 1734 m. prie Orės žiočių (vok. Oren Burg – „Orės pilis“; dabar šioje vietoje yra Orskas), vėliau perkeltas už 300 km į šiaurės vakarus ir dabartinėje vietoje įkurtas 1743 m. balandžio 30 d. 1744 m. Orenburgas tapo Orenburgo gubernijos centru. Nuo 1773 m. spalio 5 d. iki 1774 m. kovo 23 d. Orenburgą buvo apgulę Jemeljano Pugačiovo sukilėliai.
1920 m. Orenburgas tapo pirmąja Kazachijos (kuri tada vadinosi Kirgizijos ATSR) sostine. Netrukus, 1925 m. Kazachstano sostinė buvo perkelta į Kzyl-Ordos miestą (dabar Kyzylorda), o Orenburgas įjungtas į Rusijos TFSR sudėtį. 1934 m. gruodį Orenburgas tapo Orenburgo srities centru. 1938–1957 m. miesto pavadinimas buvo Čkalovas (rus. Чкалов), taip pavadintas garsaus tarybinio lakūno bandytojo Valerijaus Čkalovo garbei.


== Administracinis suskirstymas ir geografija ==
Orenburgas padalintas į dvi administracines apygardas, kurių kiekviena apima du miesto rajonus:

Šiaurinė apygarda (rus. Северный округ, Severnyj okrug):
Pramoninis rajonas (rus. Промышленный район, Promyšlenyj rajon)
Dzeržinskio rajonas (rus. Дзержинский район, Dzeržinskyj rajon)
Pietinė apygarda (rus. Южный округ, Južnyj okrug):
Lenino rajonas (rus. Ленинский район, Leninskyj rajon)
Centrinis rajonas (rus. Центральный район, Centralnyj rajon)Miestas yra 1468 km nuo Maskvos, abipus Uralo upės, netoli Sakmaros upės įtekėjimo.
Klimatas:
Vidutinė metinė temperatūra – +4,7 °C
Vidutinis vėjo greitis – 4,3 m/s
Vidutinis oro drėgnis – 68 %
Gyventojų skaičius

1926 m. – 123 tūkst.
1939 m. – 172 tūkst.
1959 m. – 267 tūkst.
1974 m. – 400 tūkst.
2005 m. – 539 tūkst.
2007 m. – 546 tūkst.


== Sportas ==


=== Futbolas ===
Orenburgo futbolo klubas
„Gazovik“ futbolo stadionas.


== Aukštosios mokyklos ==
Orenburgo valstybinis universitetas
Orenburgo valstybinis pedagoginis universitetas
Orenburgo valstybinis agrarinis universitetas
Orenburgo valstybinė medicinos akademija
Maskvos valstybinės juridinės akademijos Orenburgo institutas
Orenburgo valstybinis vadybos institutas


== Teatrai ir filharmonija ==
Orenburgo valstybinis srities lėlių teatras – įkurtas 1935 m.
Orenburgo valstybinis srities muzikinės komedijos teatras – įkurtas 1935 m.
Orenburgo Mirchaidaro Faizi vardo valstybinis totorių dramos teatras – įkurtas 1905 m.
Orenburgo M. Gorkio vardo srities dramos teatras – įkurtas 1869 m.Orenburge veikia ir filharmonija.


== Pramonė ==
Orenburge vyrauja dujų gavybos ir perdirbimo, mašinų gamybos, metalo apdirbimo pramonės. Išvystyta ir chemijos, maisto, lengvoji pramonė.
Įmonės:

Orenburgo dujų perdirbimo gamykla
Orenburgo helio gamykla
Orenburgo lokomotyvų remonto gamykla
Mažo slėgio polimerinių vamzdžių gamykla
Sausų statybinių mišinių gamykla
gamybinis suvienijimas „Strela“
fabrikas „Orenšal“ (Orenburgo pūkinių skarelių, šalių ir kitų gaminių gamyba)
Orenburgenergo
Invertor
Gidropress


== Susisiekimas ==

Orenburgas – stambus geležinkelio mazgas, iš kurio šakojasi linijos į Samarą, Orską, Aktiubinską. Orenburgo mazgo geležinkelio stotys yra Pietų Uralo geležinkelio dalis.
Uralo upės pakrantėje nuo 1953 m. veikia Orenburgo vaikų geležinkelis.
Orenburge yra du aerodromai:

karinis aerodromas Pietinis Orenburgas (rus. Оренбург-Южный, Orenburg-Južnyj)
civilinis aerouostas Centrinis (rus. Центральный, Centralnyj). Aerouoste bazuojasi aviakompanija „Orenburgo avialinijos“ (rus. Оренбургские авиалинии, Orenburgskyje avialiniji)


=== Miesto transportas ===
Mieste veikia:

24 autobusų maršrutai (380 km ilgio)
4 troleibusų maršrutai. Dar 7 maršrutai bus vėl atidaryti.
maršrutinių taksi tinklas
lynų kelias, keliantis per Uralo upę („iš Europos į Aziją“)


== Taip pat skaityti ==
Pagal gyventojų skaičių didžiausių Europos miestų sąrašas


== Šaltiniai ==