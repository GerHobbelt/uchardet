revision: 5643300
title: "Als\u0117d\u017Ei\u0173\u2013Pagermant\u0117s mi\u0161kai"
url: https://lt.wikipedia.org/wiki/Als%C4%97d%C5%BEi%C5%B3%E2%80%93Pagermant%C4%97s_mi%C5%A1kai


---

Alsėdžių-Pagermantės miškai – miškai Telšių rajono savivaldybės teritorijoje.


== Geografija ==
Plotas 3674 ha, mišku apaugę 2790 ha. Valstybinės reikšmės miškų plotas 1560 ha. Priklauso Telšių miškų urėdijai, Telšių girininkijai. Didesni miškai: Alsėdžių, Pagermantės, Džiuginėnų, Lieplaukės, Užgirių, Kalnėnų. Miškų vakarinė dalis siekia Alsėdžių ežerą. Miškuose 9 ežerai; didžiausi – Germantas, Gelžis, Šekštis. Kai kurie ežerai jungiasi protakomis. Alsėdžių-Pagermantės miškų šiauriniu pakraščiu teka Rukupis, pietiniu – Lūšinė. Paviršius kalvotas. Yra apie 200 ha pelkių. Pietvakarių pakraštyje įsiterpęs Paprabučio durpynas.


== Medynai ==
Augavietės nederlingos normalaus drėgnumo ir šlaitinės, derlingos normalaus drėgnumo ir laikinai užmirkusios. 12 % miškų yra ekosistemų apsaugos ir rekreaciniai, 2 % apsauginiai ir 86 % ūkiniai. Pušynų 39 %, eglynų 42 %, beržynų 14 %, ąžuolynų 2 %, drebulynų, juodalksnynų ir baltalksnynų po 1 %. Jaunuolynai sudaro 23 %, pusamžiai medynai 37 %, pribręstantys 27 %, brandūs 13 %. Medynų vidutinis amžius 55 m., bonitetas 11,2, skalsumas 0,67, tūris 202 m³ha. Kultūrinės kilmės medynų 24 %. Kasmet priauga 5,6 m³ha.


== Biosfera ==
Miškuose daug briedžių, stirnų, šernų. Yra vandens ir pelkių paukščių, bebrų, ondatrų, ūdrų. Nemaža vaistinių ir uoginių augalų. 761 ha priklauso Germanto kraštovaizdžio draustiniui, kuriame saugomas Vidurio Žemaičių aukštumoms būdingas kraštovaizdis su ežerų kompleksu. Yra archeologinių paminklų – Buožėnų piliakalnis ir Užgirių kaimo senkapiai.


== Šaltiniai ==