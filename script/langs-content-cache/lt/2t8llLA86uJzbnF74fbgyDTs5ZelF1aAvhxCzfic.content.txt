revision: 6820109
title: "Vakar\u0173 Krantas"
url: https://lt.wikipedia.org/wiki/Vakar%C5%B3_Krantas


---

Vakarų Krantas (arab. الضفة الغربية = aḍ-Ḍiffah al-Ġarbiyyah, hebr. ‏הגדה המערבית‏‎ = HaGadah HaMaʽaravit) – teritorija Artimuosiuose Rytuose, į vakarus nuo Jordano upės. Ši teritorija buvo Jordanijos aneksuota per 1948 m. arabų–Izraelio karą. Nuo 1948 iki 1967 m. Vakarų Krantas priklausė Jordanijai, o vėliau Šešių dienų kare jį perėmė Izraelis. Šiuo metu Vakarų Krantas kartu su Gazos Ruožu sudaro Palestinos autonomiją.
Vakarų Krantas, įskaitant Rytų Jeruzalę, užima 5860 km² plotą, 220 km² šio ploto sudaro šiaurės vakarinė Negyvosios jūros dalis. Populiacija siekia 2 622 544 gyv. (2012 m. birželio mėn. duomenys). 75 % (~2 000 000) gyventojų yra Palestinos arabai, o maždaug 600 000 – šioje teritorijoje gyvenantys žydai (iš jų 192 000 – Rytų Jeruzalėje). Pagal tarptautinės teisės normas, naujakurių gyvenvietės Vakarų Krante yra nelegalios, tačiau Izraelis tai ginčija.Jungtinės Tautos laiko Vakarų Krantą Izraelio okupuota teritorija, tačiau Izraeliui ir kai kurioms kitoms suinteresuotoms grupėms priimtinesnis terminas – ginčytina teritorija.
Teritorijai priklauso Rytų Jeruzalė, tačiau Izraelis aneksavo rytinę Jeruzalę ir nepripažįsta jos kaip Vakarų Kranto dalies.


== Vakarų Kranto ekonomika ==
Bendras vidaus produktas (su Gazos Ruožu) – 5,327 mlrd. $
BVP augimas – 4,9 %
Bedarbystė – 20,3 % (2005 m.)


== Išnašos ==