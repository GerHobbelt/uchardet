revision: 6495899
title: "Regina Gra\u017Eulevi\u010Dien\u0117"
url: https://lt.wikipedia.org/wiki/Regina_Gra%C5%BEulevi%C4%8Dien%C4%97


---

Regina Gražulevičienė (1941 m. gegužės 5 d. Žakaimėje, Šilutės r.) – Lietuvos gydytoja kardiologė, habilituota biomedicinos mokslų daktarė.


== Biografija ==
1963 m. baigė Kauno medicinos institutą. 1967 m. apgynė daktaro disertaciją „Kraujo ir aortos biocheminiai pokyčiai eksperimentinės aterosklerozės metu, imunizuojant audinių antigenais“. 1992 m. suteiktas habilituotos biomedicinos mokslų daktarės laipsnis už mokslinį darbą „Kauno populiacijos ūminio miokardo infarkto registras: diagnostikos, baigčių ir epidemiologinės situacijos įvertinimas“.1968–1991 m. Kauno medicinos instituto (dab. Lietuvos sveikatos mokslų universitetas) Širdies ir kraujagyslių sistemos fiziologijos ir patologijos instituto mokslo darbuotoja, 1992–1994 m. vadovavo Kauno medicinos akademijos Kardiologijos instituto Kardiologinės tarnybos organizavimo laboratorijai. Nuo 1995 m. šio instituto Aplinkos epidemiologinės laboratorijos vedėja, nuo 1995 m. dar ir Vytauto Didžiojo universiteto dėstytoja. Nuo 1998 m. VDU Gamtos mokslų fakulteto Aplinkotyros katedros profesorė. Buvusi VDU Senato valdybos narė, Mokslo komiteto pirmininkė, VDU Botanikos sodo tarybos pirmininkė.


== Mokslinė veikla ==
Tiria širdies ir kraujagyslių ligų epidemiologiją, aplinkos taršos poveikį sveikatai.


== Ekspertinė veikla ==
Europos Komisijos aplinkotyros ir sveikatos ekspertė.


== Bibliografija ==
Kauno populiacijos ūminio miokardo infarkto registras, 1992 m.
Žmogaus ekologija, Kaunas: VDU leidykla, 2002 m. ISBN 9955-530-13-8.
Aplinkos politika, mokomoji knyga, Kaunas: VDU leidykla, 2004 m. ISBN 9955-12-009-6.
Aplinkos epidemiologija, mokomoji knyga, Kaunas: VDU leidykla, 2004 m. ISBN 9955-530-96-0.
Aplinkos epidemiologija ir rizikos sveikatai įvertinimas, Kaunas: VDU leidykla, 2005 m. ISBN 9955-12-073-8.


== Šaltiniai ==