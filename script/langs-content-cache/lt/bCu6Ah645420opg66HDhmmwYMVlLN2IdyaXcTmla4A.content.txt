revision: 6959337
title: Frankfurtas prie Maino
url: https://lt.wikipedia.org/wiki/Frankfurtas_prie_Maino


---

Frankfurtas prie Maino – penktasis pagal dydį miestas Vokietijoje. Miestas yra Heseno žemėje, prie Maino upės ir yra Europos centrinio banko būstinė bei Vokietijos finansų centras. Antrasis pagal dydį Europos oro uostas, Gėtės universitetas, viena didžiausių pasaulyje Frankfurto mugė.


== Gyventojai ==
Dauguma Frankfurte gyvenančių imigrantų yra iš Turkijos, buvusių Jugoslavijos šalių ar Italijos. Frankfurte gyvena apie 175 skirtingų tautybių žmonių. Populiacija – 732 688 žmonės (2015 m. duomenys). Dienos metu jame būna daugiau nei 1 000 000 žmonių, kadangi daug jų suvažiuoja iš aplinkinių miestelių darbui. Gyventojų tankumas yra 2 611 žmonių/km².


== Religija ==
Ilgą laiką Frankfurte vyravo protestantai. Tačiau XIX amžiuje mieste apsigyveno daug katalikų. Dabar apie 45 % gyventojų yra protestantai, o katalikai sudaro 37 %. Kitų religijų išpažinėjai sudaro 18 % – tai musulmonai ir žydai. Frankfurte yra pirma pagal dydį bendruomenė Vokietijoje po Berlyno.


== Geografija ==
Frankfurto plotas yra 248,31 km². Miestas išsidėstęs abiejose Maino upės pusėse. Pietinėje miesto dalyje yra Frankfurto miesto miškas. Tai didžiausias Vokietijoje miškas, esantis mieste.


== Sportas ==


=== Futbolas ===
Mieste 1974 m. vyko X pasaulio futbolo čempionatas, 1988 m. – VIII Europos futbolo čempionatas, o 2006 m. – XVIII pasaulio futbolo čempionatas. Žymiausi futbolo klubai:

Eintracht Frankfurt
FSV Frankfurt
Frankfurt XI


== Nuorodos ==
Oficiali miesto svetainė Archyvuota kopija 2012-07-16 iš Wayback Machine projekto.
Frankfurto prie Maino dangoraižių diagrama


== Galerija ==