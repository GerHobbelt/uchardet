revision: 5827385
title: Apidemis
url: https://lt.wikipedia.org/wiki/Apidemis


---

Apie kaimą žr. Apidemis (Kaišiadorys).

Apidemis arba Epidemis – ežeras šiaurės rytų Lietuvoje, Zarasų rajone, apie 4 km į pietryčius nuo Zarasų, į pietvakarius nuo Vilniaus-Zarasų kelio ( 102  Vilnius–Švenčionys–Zarasai ). Ilgis iš pietvakarių į šiaurės rytus 0,89 km, plotis iki 0,5 km. Altitudė 163,1 m. Gylis iki 5 m. Krantai lėkšti, sausi, pietinis ir šiaurinis pelkėti. Aplink ežerą plyti pievos ir dirbami laukai, o pelkėtose vietose auga krūmynai. Pietuose išteka V-1 upelis link Vaisinio ežero (Šventosios upės baseinas).
Šalia ežero įsikūrę kaimai: Apidemiškės, Berankiškės, Rėpka, Bernotiškės, Arliškės.
Ežerėvardis Apìdemis (dar Apìdmis, Epidemis) kildinamas nuo žodžių apidėmė („panamė, išvara, tarpas tarp sodybų“), apidėmis („krūmingos ganyklos, aikštė, kur stovi banda, kapai“).


== Šaltiniai ==