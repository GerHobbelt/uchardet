revision: 6897588
title: Luca Cordero di Montezemolo
url: https://lt.wikipedia.org/wiki/Luca_Cordero_di_Montezemolo


---

Luca Cordero di Montezemolo (g. 1947 m. rugpjūčio 31 d. Bolonijoje, Italija) – verslininkas iš Italijos. Iki 2014 m. italas vadovavavo Ferrari, o iki 2010 m. – FIAT įmonėms. Nuo 2004 iki 2008 m. jis ėjo Italijos darbuotojų sąjungos vadovo pareigas. Nuo 2008 m. liepos 29 d. iki 2009 m. gruodžio pabaigos jis vadovavo jo įkurtai Formulės 1 ekipų asociacijai FOTA.


== Biografija ==
Luca Cordero di Montezemolo gimė aristokratų šeimoje, kurios nariai per kartų kartas tarnavo Italijos kariuomenėje. Jo senelis ir prosenelis buvo Italijos kariuomenės generolai. Luca pusbrolis Andrea Cordero Lanza di Montezemolo 2006 m. tapo Italijos kardinolu.


=== Karjera ===
Jaunystėje Luca vairavo lenktyninius Lancia automobilius įvairiose ralio lenktynėse. Vėliau jis įsidarbino FIAT kompanijoje Turine, o 1973 m. iš šios kompanijos perėjo į Ferrari ir iš karto tapo Enzo Ferrari padėjėju. Po metų jis tapo Scuderia Ferrari lenktyninės komandos vadybininku, o 1975 m. – visos FIAT kompanijos lenktyninės pusės vadovu.
1991 m. lapkritį FIAT vadovas Gianni Agnelli paskyrė Luca visos Ferrari kompanijos vadovu, nes po E. Ferrari mirties italų kompanija susidurdavo su problemomis. Netrukus Luca paskyrė savo darbą tam, kad Ferrari ekipa laimėtų Formulės 1 čempionų vardus. Jis taip pat perorganizavo visą Ferrari valdymą. Italas ėjo Maserati prezidento pareigas, kai nuo 1997 iki 2005 m. Ferrari turėjo savo valdžioje šią kompaniją.
Vadovaujant Luca Cordero di Montezemolo Ferrari 1999 m. pirmą kartą nuo 1983 m. laimėjo komandinės Formulės 1 čempionės vardą, o 2000 m. (pirmą kartą nuo 1979 m.) – ir pilotų Formulės 1 čempionų titulą.
1997 m. jis buvo apdovanotas Lorenzo Bandini apdovanojimu, kuris teikiamas labiausiai patobulėjusiam jaunam lenktynininkui.
Montezemolo yra futbolo klubo Bologna F.C. 1909 viceprezidentas. Jis dažnai siejamas su įvairiomis Italijos politinėmis jėgomis, tačiau visada paneigdavo tokius gandus.
2008 m. liepos 29 d. jis įkūrė Formulės 1 komandų asociaciją, kuriai vadovavo iki gruodžio pabaigos. Naujuoju prezidentu 2009 m. gruodžio 10 d. buvo išrinktas McLaren ekipos vadovas Martinas Whitmarshas.2010 m. balandį italas John Elkann pakeitė di Montezemolo Fiat grupės vadovo poste.2014 m. rugsėjo 10 d. di Montezemolo pasitraukė iš Ferrari kompanijos vadovo pareigų kilus nesutarimams su Fiat Chrysler Automobiles vadovu Sergio Marchionne.2014 m. lapkričio 26 d. italas tapo Alitalia avialinijų direktorių tarybos nariu.2015 m. jis tapo Romos 2024 m. vasaros olimpinių žaidynių konkurso komiteto prezidentu.
2015 m. liepos 24 d. L. Montezemolo buvo įtrauktas į Tarptautinę automobilių sporto šlovės galeriją.


== Šaltiniai ==