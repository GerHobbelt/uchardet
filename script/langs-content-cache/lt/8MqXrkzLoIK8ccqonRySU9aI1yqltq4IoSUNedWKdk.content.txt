revision: 6199906
title: "Steponas A\u0161montas"
url: https://lt.wikipedia.org/wiki/Steponas_A%C5%A1montas


---

Steponas Ašmontas (g. 1945 m. liepos 28 d. Auksoras, Klaipėdos apskr.) – Lietuvos fizikas, habilituotas fizinių mokslų daktaras.


== Biografija ==
1949 m. su tėvais buvo ištremtas į Sibirą. 1967 m. baigė Tomsko universitetą. 1972 m. fizikos ir matematikos mokslų kandidatas, 1982 m. habilituotas fizinių mokslų daktaras, 1992 m. profesorius.
Nuo 1968 m. dirba Puslaidininkių fizikos institute, 1989–2010 m. direktorius. Lietuvos mokslų institutų asociacijos prezidentas.
Vaikai Aistė, Gilija, Žemyna, Simonas, Astijus.


== Mokslinė veikla ==
Darbai iš karštųjų krūvininkų sukeltų elektrogradientinių reiškinių vienalyčiame ir nevienalyčiame puslaidininkyje. 130 mokslinių publikacijų bei 18 išradimų autorius. Atrado elektronų šalimą kompensuotajame indžio stibide, esančiame stipriame elektriniame lauke, karštųjų krūvininkų Demberio reiškinį, fotogradientinę bei tarpslėninę elektrovarą, karštųjų krūvininkų Peltier reiškinį, 1970 m. – elektrovaros ir laidumo asimetrijos susidarymą vienalyčiame izotropiniame puslaidininkyje. Ištyrė mikrobangų ir infraraudonosios spinduliuotės sąveiką su puslaidininkiais.


== Įvertinimas ==
1982 m. LTSR valstybinė premija
1998 m. Lietuvos mokslo premija
1998 m. Gedimino 5 laipsnio ordinas


== Bibliografija ==
Steponas Ašmontas. Literatūros rodyklė. – Vilnius, 2005 m. ISBN 9986-9284-6-X
Atvirieji cilindriniai girotropiniai bangolaidžiai. Monografija. Bendraautoriai Liudmila Nickelson, Vacius Mališauskas, Viktoras Šugurovas. VGTU leidykla TECHNIKA, 2007 m. ISBN 978-9955-28-180-1


== Šaltiniai ==


== Nuorodos ==
STEPONAS AŠMONTAS. Mikrobangų ir infraraudonosios spinduliuotės sąveika su puslaidininkiais. MG 1999/10 Archyvuota kopija 2006-09-27 iš Wayback Machine projekto.