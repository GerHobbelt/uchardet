revision: 6972199
title: "Kauni\u0173 \u0105\u017Euolas"
url: https://lt.wikipedia.org/wiki/%C4%84%C5%BEuolas


---

Ąžuolas (Quercus) – bukinių (Fagaceae) šeimos medžių, rečiau krūmų gentis.


== Paplitimas ==
Ąžuolų genties augalai savaime paplitę daugiausiai šiauriniame Žemės pusrutulyje, nuo atogrąžų klimato regionų iki vėsaus klimato vidutinių platumų juostos. Tai Šiaurės Amerikos žemynas įskaitant Vest Indijos salas, Pietų Amerikos šiaurinė dalis, Eurazijoje ir Šiaurės Afrikoje. Šiaurės Amerikos žemyne mažiausiai 220 ąžuolų rūšių, iš kurių vien tik Meksikoje savaime auga 160 rūšių, iš kurių 90 rūšių yra endeminės, Kinijoje savaime auga 104 ąžuolų rūšys. Palyginimui, Pietų Amerikos žemyne auga tik viena andinių ąžuolų (Quercus humboldtii) rūšis, kuri aptinkama Kolumbijos Andų kalnų regione.


== Apibūdinimas ==
Vasarą žaliuojantys arba visada žaliuojantys medžiai, rečiau krūmai, auga nuo 4 m iki 60 m aukščio. Lapai skiautėti arba ištisiniai, dantytais ar lygiais kraštais. Kuokeliniai žiedai nusvirusiuose žirginiuose. Vaisius – vienasėklė gilė.


== Rūšys ==
Ąžuolų gentyje išskiriamos dvi pogentės: Quercus (joje rūšys išskiriamos į penkias sekcijas: Quercus, Mesobalanus, Cerris, Protobalanus, Lobatae) ir Cyclobalanopsis.
Priklausomai nuo klasifikacijos šaltinio, gentyje priskaičiuojama nuo 450 iki 600 šių augalų rūšių, dalis jų išvardintos žemiau:

Quercus acutissima – Šeriuotasis ąžuolas;
Quercus agrifolia – Smulkialapis ąžuolas;
Quercus alba – Baltasis ąžuolas;
Quercus bicolor – Dvispalvis ąžuolas;
Quercus canariensis – Kanarinis ąžuolas;
Quercus castaneifolia – Kaštainialapis ąžuolas;
Quercus cerris – Burgundinis ąžuolas;
Quercus coccinea – Purpurinis ąžuolas;
Quercus ellipsoidalis – Šlaitinis ąžuolas;
Quercus faginea – Portugalinis ąžuolas;
Quercus falcata – Pensilvaninis ąžuolas;
Quercus frainetto – Vengrinis ąžuolas;
Quercus durandii – Krantinis ąžuolas;
Quercus gambelii – Jutinis ąžuolas;
Quercus garryana – Oregoninis ąžuolas;
Quercus havardii – Blizgusis ąžuolas;
Quercus × hispanica – Ispaninis ąžuolas;
Quercus humboldtii – Andinis ąžuolas;
Quercus ilex – Akmeninis ąžuolas;
Quercus imbricaria – Malksninis ąžuolas;
Quercus infectoria – Turkinis ąžuolas;
Quercus lamellosa – Nepalinis ąžuolas;
Quercus lancifolia;
Quercus laurifolia – Lauralapis ąžuolas;
Quercus lyrata – Pikulialapis ąžuolas;
Quercus macranthera – Persinis ąžuolas;
Quercus macrocarpa - Stambiavaisis ąžuolas;
Quercus marilandica - Merilandinis ąžuolas;
Quercus michauxii – Alabaminis ąžuolas;
Quercus montana – Kalninis ąžuolas;
Quercus muehlenbergii – Geltonasis ąžuolas;
Quercus myrsinifolia – Bambukalapis ąžuolas;
Quercus nigra – Juodasis ąžuolas;
Quercus pagoda – Lygiažievis ąžuolas;
Quercus palustris – Pelkinis ąžuolas;
Quercus petraea – Bekotis ąžuolas;
Quercus phellos – Gluosnialapis ąžuolas;
Quercus phillyraeoides – Bukalapis ąžuolas;
Quercus pontica – Pontinis ąžuolas
Quercus pubescens – Pūkuotasis ąžuolas;
Quercus robur – Paprastasis ąžuolas;
Quercus rubra – Raudonasis ąžuolas;
Quercus sapotifolia;
Quercus shumardii – Floridinis ąžuolas;
Quercus stellata – Kryžialapis ąžuolas;
Quercus suber – Kamštinis ąžuolas;
Quercus texana – Teksasinis ąžuolas;
Quercus variabilis – Storažievis ąžuolas;
Quercus velutina Lam. – Geltonžievis ąžuolas;
Quercus verde C.H.Mull.
Quercus vestita Griff.
Quercus vicentensis Trel.
Quercus viminea Trel.
Quercus virginiana Mill. – Virgininis ąžuolas;
Quercus vulcanica Boiss. & Heldr. ex Kotschy
Quercus × wagneri Gaynor
Quercus × walteriana Ashe
Quercus welshii R.A.Denham
Quercus × willdenowiana (Dippel) Beissn., Schelle & Zabel
Quercus wislizeni A.DC. – Kaliforninis ąžuolas;
Quercus wutaishanica Mayr
Quercus xalapensis Bonpl.
Quercus xanthoclada Drake
Quercus xanthotricha A.Camus
Quercus xuanlienensis H.T.Binh, Ngoc & T.N.Bon
Quercus xylina Scheidw.
Quercus yanqianii (G.A.Fu) N.H.Xia & Y.H.Tong
Quercus yiwuensis Y.C.Hsu & H.Wei Jen
Quercus × yokohamensis (Makino) Makino ex H.Ohba
Quercus yonganensis L.K.Ling & C.C.Huang
Quercus yongchunana Z.K.Zhou


== Ąžuolai Lietuvoje ==

Lietuvoje auga 2 savaiminės ir keletas introdukuotų rūšių:
savaiminės:
Bekotis ąžuolas (Quercus petraea);
Paprastasis ąžuolas (Quercus robur);20 rūšių introdukuota, tarp kurių:

Persinis ąžuolas (Quercus macranthera);
Merilandinis ąžuolas (Quercus marilandica);
Pelkinis ąžuolas (Quercus palustris);
Purpurinis ąžuolas (Quercus coccinea);
Raudonasis ąžuolas (Quercus rubra);Pagal valstybinio miškotvarkos instituto duomenis, ąžuolynai Lietuvoje užima 2,3 proc. (2020 m.) visų medynų (miškų) arba 48111 ha plotą.Ąžuolas laikomas stiprumo ir tvirtumo simboliu, medžiu-paminklu. Lietuvoje nuo amžių pagarbiai saugomas. Jau 1420 m. buvo uždrausta kirsti senus ąžuolus. Sodybas dažnai buvo stengiamasi apsodinti ąžuolais. Lietuvoje daugiau kaip 100 ąžuolų paskelbti gamtos paminklais. Jų aukštis siekia iki 30 m, skersmuo – iki 2,5 m
Seniausias Lietuvoje augantis ąžuolas – Stelmužės ąžuolas (Zarasų rajonas). Didžiausias Lietuvoje ąžuolų parkas yra Kauno ąžuolynas (Žaliakalnyje). Taip pat tai yra didžiausias miesto ąžuolynas Europoje, o didžiausia ąžuolų alėja – Smalininkų ąžuolų alėja.
Dionizo Poškos „Baublys“ muziejus įruoštas ąžuolo kamieno atpjovoje, kurios skersmuo 4,5 m, o amžius – 1000 metų.


== Šaltiniai ==


== Nuorodos ==

sodasirdarzas.lt / Ąžuolas