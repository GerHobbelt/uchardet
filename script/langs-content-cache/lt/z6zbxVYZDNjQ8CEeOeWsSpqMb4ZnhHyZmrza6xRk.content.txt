revision: 6493164
title: "Jok\u016Bbas Brodovskis"
url: https://lt.wikipedia.org/wiki/Jok%C5%ABbas_Brodovskis


---

Jokūbas Brodovskis (g. apie 1692 m. Geldapėje ar jos apylinkėse, Lenkija – 1744 m. Trempuose, Darkiemio aps., Mažojoje Lietuvoje) – leksikografas, tautosakos rinkėjas.


== Biografija ==
Mokėsi Karaliaučiuje, lotyniškoje gimnazijoje, nuo 1710 m. – Karaliaučiaus universitete, kurio greičiausiai nebaigė. Nuo 1713 m. iki mirties dirbo Trempų precentoriumi.
J. Brodovskis padėjo pagrindus naujajai lietuvių leksikografijai, parengdamas stambų dviejų dalių vokiečių – lietuvių ir lietuvių – vokiečių kalbų žodyną Lexicon Germanico – Lithvanicvm et Lithvanico – Germanicvm, prie kurio dirbo apie 30 metų. Žodynas nebuvo išspausdintas ir išliko tik dalis rankraščio. Jame pateikiama daug frazeologijos, daugiau kaip 2000 smulkiosios tautosakos pavyzdžių, vietovardžių. Žodyno rankraščiu naudojosi Kristijonas Milkus, jo medžiagos paskelbė Augustas Schleicheris, Wilhelmas Mannhardtas, Jurgis Lebedys.


== Nuorodos ==
Literatūra apie Jokūbą Brodovskį ir ikonografija Martyno Mažvydo bibliotekoje[neveikianti nuoroda]
Lietuvių literatūros enciklopedija[neveikianti nuoroda]