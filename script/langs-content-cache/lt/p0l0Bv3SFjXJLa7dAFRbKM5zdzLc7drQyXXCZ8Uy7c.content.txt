revision: 6967762
title: 1984 m.
url: https://lt.wikipedia.org/wiki/1984_m.


---

Šis straipsnis yra apie metus. Apie Džordžo Orvelo knygą skaitykite str. 1984-ieji. Kitos reikšmės – 1984 (reikšmės).1984 m. buvo keliamieji metai, prasidedantys sekmadienį pagal Grigaliaus kalendorių.


== Lietuvoje ==


=== Įvykiai ===
Vasario 8 d. – Sarajeve prasidėjo žiemos olimpinės žaidynės, kuriose po 56 metų pertraukos dalyvavo Lietuvos sportininkas (biatlonininkas Algimantas Šalna).


=== Gimtadieniai ===

Sausio 2 d. – Radvilė Morkūnaitė-Mikulėnienė, Lietuvos muzikė, politinė veikėja, Europos Parlamento narė.
Sausio 5 d. – Egidijus Majus, Lietuvos futbolininkas. Žaidžia centro gynėjo pozicijoje, Irano „Steel Azin FC“ klube.
Sausio 10 d. – Tadas Labukas, Lietuvos futbolininkas, žaidžiantis SSA Arka Gdynia komandoje, puolėjo pozicijose.
Sausio 13 d.:
Gediminas Navickas, Lietuvos krepšininkas šiuo metu rungtyniaujantis Ukrainos Odesos „Odesa“ klube.
Kęstutis Navickas, Lietuvos badmintonininkas.
Sausio 18 d. – Saulius Davainis, Lietuvos ir Kauno rajono savivaldybės politinis bei visuomenės veikėjas.
Sausio 26 d. – Robertas Bitinas, krepšinio žaidėjas iš Lietuvos. Krepšininko karjerą pradėjo Druskininkų krepšinio klube "Ateitis".

Vasario 4 d.:
Edgaras Kabelka, Lietuvos ir Kalvarijos savivaldybės politinis bei visuomenės veikėjas.
Jolanta Malinauskaitė-Vektorienė, režisierė, Lenkijos lietuvių žurnalo „Šaltinis“ redaktorė.
Vasario 5 d. – Edgaras Česnauskis, Lietuvos futbolininkas, futbolininko Deivido Česnauskio brolis.
Vasario 22 d. – Deimantė Daulytė, Lietuvos šachmatininkė, nacionalinės rinktinės narė, antroji Lietuvos šachmatininkė, kuriai suteiktas tarptautinės didmeistrės (WGM) vardas (pirmoji, kuriai suteiktas WGM -  šiaulietė Viktorija Čmilytė).
Vasario 25 d. – Diana Rasimovičiūtė, Lietuvos biatlonininkė.
Vasario 28 d.:
Deivydas Vyniautas, Lietuvos ir Mažeikių rajono savivaldybės politinis bei visuomenės veikėjas.
Laura Asadauskaitė, Lietuvos penkiakovininkė.
Mindaugas Kalonas, Lietuvos futbolininkas.
Vasario 29 d. – Giedrius Tomkevičius, dabartinio Lietuvos čempiono Panevėžio Ekrano žaidėjas.

Kovo 1 d. – Linas Juknevičius, Lietuvos krepšininkas, žaidžiantis Minsko Vitalyur komandoje.
Kovo 11 d. – Alfredas Skroblas, Lietuvos futbolininkas. Žaidžia krašto gynėjo pozicijoje. 2008 m. gruodžio 22 d. žaidėjo sutartis su Panėvėžio klubu buvo nepratęsta.
Kovo 22 d. – Arūnas Vasiliauskas, Lietuvos krepšininkas.LKL ir BBL debiutavo 2007 metais kaip Kauno Aisčių žaidėjas. Dėl traumos praleido 2008–2009 m. sezono pradžią LKL ir BBL lygose. Per debiutinį LKL ir BBL lygų sezoną iš viso pelnė 101 taško per 23 rungtynes. 2008 metais lapkričio 17 dieną buvo atleistas iš Kauno Aisčių klubo. Dėl traumos turėjo praleisti 2008–2009 m. sezoną.
Kovo 26 d. – Valdas Dabkus, Lietuvos krepšininkas, žaidžiantis Kipro InterCollege Etha Engomis komandoje.
Kovo 29 d. – Mantas Petruškevičius, stilistas, TV laidų, renginių vedėjas.
Kovo 30 d. – Mantas Dilys, Lietuvos lengvaatletis. 2009 m. atstovavo Lietuvai Pasaulio lengvosios atletikos čempionato trišuolio rungtyje.

Balandžio 2 d. – Saulius Klevinskas, Lietuvos futbolininkas, šiuo metu žaidžiantis FK Torpedo Moskva klube vartininko pozicijoje.
Balandžio 5 d. – Edvardas Vetrenka, Lietuvos krepšininkas, šiuo metu žaidžia RKL lygoje Birštono "JAZZ Diremta" komandoje.
Balandžio 6 d. – Vaidotas Pridotkas, Lietuvos krepšininkas, rungtyniaujantis Prancūzijos trečiosios lygos Šampanės Šalono "ESPE Basket" komandoje.
Balandžio 8 d. – Justinas Jasiukaitis, Lietuvos ir Pakruojo rajono savivaldybės politinis bei visuomenės veikėjas.
Balandžio 15 d. – Marius Judickas, Lietuvos futbolo žaidėjas. Žaidžia saugo pozicijoje.
Balandžio 19 d. – Simonas Kairys, Lietuvos ir Kauno miesto savivaldybės politinis bei visuomenės veikėjas.
Balandžio 22 d. – Marius Prekevičius, Lietuvos krepšininkas, rungtyniaujantis įžaidėjo pozicijoje.
Balandžio 29 d. – Paulius Jankūnas, lietuvių krepšininkas. Pasaulio jaunimo krepšinio čempionas, Lietuvos nacionalinės vyrų krepšinio rinktinės narys, joje debiutavęs 2005 m. rungtynėse su Bulgarija.

Gegužės 1 d. – Mindaugas Panka, lietuvių futbolininkas, Lodzės „Widzew“ klubo saugas.
Gegužės 2 d.:
Saulius Mikoliūnas, Lietuvos nacionalinės futbolo rinktinės ir Kijevo "Arsenal" klubo saugas.
Valdemaras Borovskis, Lietuvos futbolininkas. Rungtyniauja krašto gynėjo pozicijoje. Rungtyniauja Marijampolės „Sūduvos“ klube.
Gegužės 10 d. – Kęstutis Palikša, buvęs Lietuvos kunigas, buvęs Vilniaus arkivyskupijos kancleris.
Gegužės 18 d. – Darius Šilinskis, Lietuvos krepšininkas, žaidžiantis vidurio puolėjo pozicijoje, šiuo metu žaidžia Panevėžio „Techaso“ klube.
Gegužės 24 d. – Rolandas Mackevičius, televizijos laidų vedėjas, reklamų įgarsintojas, radijo vedėjas

Birželio 2 d. – Paulius Grybauskas, Lietuvos futbolininkas, žaidžiantis vartininko pozicijoje, šiuo metu rungtyniaujantis Neftçi PFK klube.
Birželio 8 d. – Alvydas Žala, teisininkas, Lietuvos ir Anykščių rajono savivaldybės politinis bei visuomenės veikėjas.
Birželio 15 d. – Aivaras Dobilas, Lietuvos ir Šilalės rajono savivaldybės politinis bei visuomenės veikėjas.
Birželio 20 d.:
Mindaugas Sinkevičius, Jonavos rajono savivaldybės politinis  veikėjas, meras, buvęs vicemeras.
Steponas Babrauskas, Lietuvos krepšininkas, rungtyniaujantis „Lietuvos Ryto“ klube.
Birželio 22 d. – Martynas Nicius, Lietuvos ir Akmenės rajono savivaldybės politinis bei visuomenės veikėjas.
Birželio 23 d. – Marius Juškevičius, Lietuvos ir Varėnos rajono savivaldybės politinis bei visuomenės veikėjas.

Liepos 4 d. – Darius Gvezdauskas, Lietuvos krepšininkas, rungtyniaujantis Šiaulių "Šiaulių" komandoje.
Liepos 7 d. – Martyna Jatkauskaitė, Lietuvos pianistė, atlikėja.
Liepos 21 d. – Vasilijus Safronovas, Lietuvos istorikas, humanitarinių mokslų daktaras. Tiria Klaipėdos miesto ir buvusio Rytų Prūsijos regiono istoriją XIII–XX a.; moderniųjų laikų Lietuvos ir buvusio Rytų Prūsijos regiono kultūrinės istorijos reiškinius: atmintį, atminimo kultūras, tapatybių konstravimą.
Liepos 22 d. – Darvydas Šernas, Lietuvos futbolininkas žaidžiantis Lenkijoje Lodzės "Widzew" klube, krašto saugo pozicijoje. Šis jaunas saugas debiutavo rinktinėje 2008 metų vasarą rungtynėse prieš Čekijos Respublikos rinktinę. Pirmąjį įvartį atstovaudamas rinktinei pelnė draugiškose varžybose prieš Andoros futbolininkus. Taip pat pelnė pergalingą įvartį atrankos varžybose prieš Čekiją.

Rugpjūčio 2 d. – Donatas Janulevičius, Lietuvos ir Kauno rajono savivaldybės politinis bei visuomenės veikėjas.
Rugpjūčio 4 d. – Artur Semež, Lietuvos futbolininkas. Vartininko pozicijoje žaidžia Vilniaus "Žalgirio" klube.
Rugpjūčio 28 d. – Gediminas Maceina, Lietuvos krepšininkas, šiuo metu rungtyniaujantis LKL, Utenos "Juventus" klube.

Rugsėjo 9 d. – Antanas Kavaliauskas, Lietuvos krepšininkas.

Spalio 11 d.:
Jeronimas Milius, Lietuvos dainininkas, grupės Soul Stealer vokalistas, 2008 m. Lietuvos atstovas Eurovizijoje.
Michailas Anisimovas, Lietuvos krepšininkas, žaidžiantis Vilniaus „Lietuvos Ryte“.
Spalio 13 d. – Viačeslav Plachtinskij, Lietuvos ir Vilniaus miesto savivaldybės politinis bei visuomenės veikėjas.
Spalio 25 d. – Vitalis Obrikas, Lietuvos ir Šiaulių rajono savivaldybės politinis bei visuomenės veikėjas.

Lapkričio 1 d. – Valdas Benkunskas, Lietuvos ir Vilniaus miesto savivaldybės politinis bei visuomenės veikėjas.
Lapkričio 27 d. – Nijolė Marija Pareigytė, Lietuvos dainininkė, pop grupės „69 danguje“ narė (kart su su I. Martinkėnaite, G. Sabutyte-Alijava, Karina Krysko).

Gruodžio 5 d. – Vesta Kalvytė, Lietuvos šachmatininkė, nacionalinės rinktinės narė, verslo teisininkė.
Gruodžio 6 d. – Aleksas Abromavičius, Lietuvos lengvaatletis, kuris specializuojasi disko metimo rungtyse. Daugkartinis šalies čempionas.
Gruodžio 20 d. – Zinaida Sendriūtė, lietuvių lengvaatletė, disko metikė. Sportininkės asmeninis disko metimo rekordas - 60 m 70 cm, pasiektas 2010 m. liepos 28 d. Barselonoje.
Gruodžio 29 d. – Artur Semaško, Lietuvos ir Šalčininkų rajono savivaldybės politinis bei visuomenės veikėjas.
Gruodžio 31 d. – „Antis“ – Lietuvos roko grupė, Algirdo Kaušpėdo suburta architektų vakarėliui, „Antis“ greitai tapo svarbiu reiškiniu Lietuvos roko ir Atgimimo istorijoje.

Andrėjus Sokolovas, Lietuvos futbolininkas.
Jolanta Luneckaitė, anglų kalbos vertėja, Lietuvos ir Palangos politinė bei visuomenės veikėja.
Mindaugas Nastaravičius, Lietuvos žurnalistas, 2007 m. rudenį įkurto gzi.lt internetinio portalo, vienijančio žurnalistus, siekiančius aukštesnių žurnalistinės etikos ir skaidrumo standartų, sumanytojas ir koordinatorius.


=== Mirtys ===

Sausio 6 d. – Halina Kairiūkštytė-Jacinienė, dailėtyrininkė, etnografė, dailininkė (g. 1896 m.).
Sausio 12 d. – Juozas Kuprys, Lietuvos gydytojas, medicinos mokslų daktaras, kūno kultūros ir sporto specialistas (g. 1908 m.).
Sausio 25 d. – Rufas Balčiūnas, vargonininkas ir chorvedys (g. 1887 m.).
Sausio 27 d. – Elena Aižinienė-Atkočiūnaitė, muzikos mokytoja ir chorvedė (g. 1935 m.).
Sausio 29 d. – Bronė Buivydaitė, Lietuvos pedagogė, poetė, rašytoja. Slapyvardis – Tautų Duktė (g. 1895 m.).

Vasario 5 d. – Apolinaras Likerauskas, choro ir orkestro dirigentas, dainininkas (bosas), pedagogas (g. 1895 m.).
Vasario 17 d. – Kazimieras Jovaiša, muzikos pedagogas, choro ir orkestro dirigentas, kompozitorius (g. 1890 m.).
Vasario 18 d. – Leonas Katinas, Lietuvos tapytojas (g. 1907 m.).

Kovo 6 d. – Vytautas Filipavičius, Lietuvos inžinierius mechanikas, technologijos mokslų daktaras (g. 1919 m.).
Kovo 13 d. – Juozas Eretas-Jakaitis, lietuvių ir šveicarų mokslininkas, literatūros istorikas ir pedagogas, publicistas, Lietuvos telegramų agentūros (ELTA) steigėjas ir pirmasis vadovas (g. 1896 m.).
Kovo 14 d. – Juozas Sakalas-Sakalauskas, poetas (g. 1896 m.).
Kovo 26 d. – Jonas Karys-Kareckas, Lietuvos ir JAV lietuvių visuomenės veikėjas, ekonomistas, žurnalistas, numizmatas (g. 1903 m.).
Kovo 28 d. – Liudas Balvočius, žurnalistas, JAV lietuvių bendruomenės veikėjas (g. 1905 m.).

Balandžio 3 d.:
Antanas Račiūnas, Lietuvos kompozitorius, muzikos pedagogas (g. 1905 m.).
Steponas Jankauskas, Lietuvos zoologas hidrobiologas, gamtos mokslų daktaras (g. 1898 m.).
Balandžio 9 d. – Potencija Pinkauskaitė, Lietuvos aktorė (g. 1897 m.).
Balandžio 10 d. – Stasys Budrys, lietuvių gydytojas, istorikas, JAV lietuvių visuomenės veikėjas. M. Budrienės vyras (g. 1916 m.).
Balandžio 11 d. – Jonas Dautartas, choro ir operos dirigentas, dainininkas (g. 1905 m.).
Balandžio 15 d. – Jonas Nainys, Lietuvos veterinarijos gydytojas, veterinarijos mokslų daktaras, Lietuvos veterinarijos akademijos rektorius (g. 1900 m.).
Balandžio 20 d. – Vladas Auga, lietuvių aktorius (g. 1931 m.).
Balandžio 27 d.:
Jadvyga Kutkuvienė-Vencevičaitė, Lietuvos dainininkė (mecosopranas) (g. 1898 m.).
Česlovas Liutikas, Lietuvos agronomas, istorikas, muziejininkas, visuomenės veikėjas (g. 1903 m.).

Gegužės 12 d. – Vytautas Juzikėnas, Lietuvos skulptorius (g. 1945 m.).
Gegužės 26 d. – Zigmas Januškevičius, Lietuvos gydytojas kardiologas, medicinos mokslų daktaras, akademikas (g. 1911 m.).

Birželio 6 d. – Povilas Bekeris, pedagogas, dirigentas, kompozitorius. (g. 1910 m.).
Birželio 9 d. – Stepas Zobarskas, lietuvių rašytojas, vertėjas, leidėjas (g. 1911 m.).
Birželio 16 d. – Antanas Jakulis, Lietuvos kalbininkas, humanitarinių mokslų daktaras (g. 1939 m.).
Birželio 25 d. – Adolfas Narbutas, pedagogas, dainininkas, vargonininkas, chorvedys (g. 1913 m.).
Birželio 28 d. – Igaelis Jadinas, Izraelio karinis veikėjas, archeologas, filosofijos daktaras (g. 1917 m.).

Liepos 2 d. – Antanas Gavelis, Lietuvos karinis veikėjas, karo lakūnas, pulkininkas leitenantas, civilinės aviacijos inžinierius (g. 1901 m.).

Rugpjūčio 2 d. – Alice Salaveičikaitė-Stephens, pedagogė, chorvedė, dainininkė (sopranas) (g. 1905 m.).
Rugpjūčio 10 d. – Antanas Gabrėnas, Lietuvos teatro ir kino aktorius, kultūros ir visuomenės veikėjas (g. 1922 m.).
Rugpjūčio 12 d.:
Mykolas Karka, vargonininkas, pedagogas, dirigentas, kompozitorius (g. 1892 m.).
Pranas Naujokaitis, Lietuvos rašytojas, žurnalistas, redaktorius (g. 1905 m.).
Rugpjūčio 13 d.:
Magdalena Avietėnaitė, lietuvių žurnalistė (g. 1892 m.).
Vytautas Jurkštas, Lietuvos architektas, architektūros mokslų kandidatas (g. 1930 m.).

Rugsėjo 20 d. – Antanas Grudzinskas, choro ir orkestro dirigentas, pedagogas (g. 1904 m.).

Spalio 7 d. – Jonas Bulavas, Lietuvos agronomas selekcininkas, žemės ūkio mokslų daktaras (g. 1903 m.).
Spalio 30 d. – Vincas Kazokas, Lietuvos rašytojas, žurnalistas (g. 1919 m.).

Lapkričio 1 d. – Vaclovas Kosciuška, Lietuvos tapytojas, grafikas (g. 1911 m.).
Lapkričio 3 d. – Eduardas Balsys, lietuvių kompozitorius, pedagogas (g. 1919 m.).
Lapkričio 10 d. – Juozas Mickevičius, Lietuvos pedagogas, kraštotyrininkas, muziejininkas, Kretingos muziejaus direktorius, Kretingos rajono Garbės pilietis. (g. 1900 m.).

Gruodžio 3 d. – Napoleonas Indrašius, gydytojas psichiatras neuropatologas, psichoanalitikas, Vilniaus universiteto (VU) docentas, vienas pirmųjų psichoterapijos Lietuvoje entuziastų ir specialistų ugdytojų (kartu su dr. Aleksandru Alekseičiku) (g. 1905 m.).
Gruodžio 16 d. – Juozas Lingys, Lietuvos choreografas (g. 1919 m.).
Gruodžio 18 d. – Valerijonas Balčiūnas, Lietuvos ekonomistas, sportininkas, JAV lietuvių bendruomenės visuomenės veikėjas (g. 1904 m.).
Gruodžio 30 d. – Viktoras Kaplanas, Lietuvos inžinierius mechanikas, technikos mokslų daktaras (g. 1910 m.).

Kristina Rickevičiūtė, filosofė, Vilniaus universiteto (VU) docentė (g. 1922 m.).
Vilhelmas Paukštė, agronomas, sodininkystės specialistas (g. 1915 m.).


== Pasaulyje ==


=== Įvykiai ===
Sausio 22 d. – Abdelhamid Brahimi (g. 1936 m.), tapo Alžyro ministru pirmininku, šias pareigas ėjo iki 1988 m. lapkričio 5 d.;
Sausio 24 d. – į pardavimą patenka pirmasis Apple Macintosh kompiuteris;
Vasario 13 d. – Konstantinas Černenka tampa Komunistų Partijos generaliniu sekretoriumi, perimdamas šį postą iš Jurijaus Andropovo;
Liepos 25 d. – pirmoji moteris išėjo į atvirą kosmosą. Tai buvo kosmonautė Svetlana Savickaja, kuri į atvirą kosmosą išėjo iš orbitinės kosminės stoties "Saliut-7".


=== Gimtadieniai ===

Sausio 6 d. – Guillermo Santa Cruz, Argentinos aktorius.
Sausio 10 d. – Marounas Čamakas, futbolininkas, Maroko rinktinės ir Londono Arsenalo puolėjas.
Sausio 11 d. – Deniss Ivanovs, Latvijos futbolininkas, Latvijos rinktinės  ir Liepojos „Metalurgs“ klubo gynėjas.
Sausio 17 d. – Calvin Harris, britų elektroninės muzikos atlikėjas, prodiuseris ir dainų autorius.
Sausio 18 d. – Žakas Aleksis Romao, futbolininkas, Togo rinktinės ir FC Lorient klubo saugas.
Sausio 19 d. – Karun Chandhok, profesionalus autosporto lenktynininkas iš Indijos. 2010 m. kovo 4 d. jis pasirašė sutartį su Formulės 1 Hispania Racing F1 Team ekipa dėl dalyvavimo čempionate 2010 m. sezone.
Sausio 20 d.:
Karimas Hagui, futbolininkas, Tuniso rinktinės ir Hannover 96 klubo gynėjas.
Papa Waigo N'Diaye, futbolininkas, Senegalo rinktinės ir Southampton klubo puolėjas.
Sausio 23 d. – Arjenas Robenas, Nyderlandų futbolininkas, Nyderlandų rinktinės ir Bayern München klubo saugas. Vertinamas dėl puikios kamuolio valdymo technikos, greičio.
Sausio 24 d.:
Darijo Chanas, Mozambiko futbolininkas, rungtyniaujantis gynėjo pozicijoje. Kataro klubo Al-Kharitiyath žaidėjas.
Emersas Fajė, futbolininkas, Dramblio Kaulo Kranto rinktinės ir OGC Nice klubo saugas.
Sausio 28 d. – Isamas Džema, Tuniso futbolininkas, puolėjo pozicijoje žaidžiantis Prancūzijos RC Lens klube, bei Tuniso rinktinėje.

Vasario 1 d. – Darenas Flečeris, Škotijos futbolininkas (saugas), žaidžiantis Manchester United klube.
Vasario 4 d. – Maurisijas Pinilja, Čilės futbolininkas, atstovaujantis šalies nacionalinę rinktinę ir žaidžiantis Italijos US Città di Palermo klube. Puolėjas.
Vasario 5 d. – Karlosas Tevesas, Argentinos futbolininkas. Vienas perspektyviausių Pietų Amerikos puolėjų, šiuo metu žaidžiantis Manchester City klube.
Vasario 6 d. – Darenas Bentas, Anglijos futbolininkas (puolėjas), žaidžiantis Aston Villa klube. Taip pat yra kandidatas į Anglijos futbolo rinktinę. Bentas buvo vienas rezultatyviausių 2009-2010 Premier Lygos sezono žaidėjų.
Vasario 12 d. – Jacob Mulenga, futbolininkas, Zambijos rinktinės ir FC Utrecht klubo puolėjas.
Vasario 18 d. – Idrisas Karlosas Kamenis, futbolininkas, Kamerūno rinktinės ir RCD Espanyol klubo vartininkas.
Vasario 20 d. – Diego Mesaglio, žinomas Argentinos ir Lotynų Amerikos aktorius.
Vasario 21 d.:
David Odonkor, futbolininkas, Vokietijos rinktinės ir Sevilijos „Real Betis“ klubo saugas.
Erazem Lorbek, Slovėnijos krepšininkas, žaidžiantis Eurolygos Barselonos "Barcelona" klube.
Vasario 22 d.:
Alex Rodrigo Dias da Costa, Brazilijos futbolininkas (gynėjas), žaidžiantis Londono „Chelsea“ klube. 17 kartų žaidė Brazilijos rinktinės sudėtyje. Su rinktine laimėjo Amerikos taurę.
Branislavas Ivanovičius, Serbijos futbolininkas (gynėjas), žaidžiantis Londono „Chelsea“ klube. Yra Serbijos futbolo rinktinės narys. 2010 žaidė pasaulio čempionate, atrankoje nuginklavo ir Lietuvius mače Serbijoje.
Vasario 26 d. – Emanuelis Adebajoras, futbolininkas, Togo rinktinės ir Real Madrid CF klubo puolėjas.

Kovo 10 d. – Olivija Džeinė Vaild, airių kilmės amerikiečių aktorė.
Kovo 15 d. – Anicet Adjamossi, futbolininkas žaidžiantis gynėjo pozicijoje, Benino rinktinės narys.
Kovo 20 d. – Fernandas Chosė Toresas Sanzas, futbolininkas, Ispanijos rinktinės ir Chelsea FC klubo puolėjas.
Kovo 24 d. – Chris Bosh, JAV krepšininkas, rungtyniaujantis Miami "Heat" komandoje.
Kovo 27 d. – Bretas Trevoras Holmanas, Australijos futbolininkas, žaidžiantis atakuojančio arba kairiojo krašto saugo pozicijoje. Nyderlandų klubo AZ Alkmaar žaidėjas.

Balandžio 16 d. – Kerron Stewart, Jamaikos lengvaatletė, kuris specializuojasi sprinto rungtyse. Šalies olimpinės rinktinės narės ir daugkartinė nacionalinės 4x100 m estafetės komandos narė.
Balandžio 18 d. – Felix Katongo, futbolininkas, Zambijos rinktinės ir Libijos klubo Al-Ittihad saugas.
Balandžio 24 d. – Giranas N'Davas, futbolininkas, Senegalo rinktinės ir AS Saint-Étienne klubo saugas.
Balandžio 25 d. – Andrew Hinds, Barbadoso lengvaatletis, kuris specializuojasi 100 m ir 200 m sprinto bėgime. Šalies olimpinės rinktinės narys.
Balandžio 28 d. – Dmitrijus Torbinskis, futbolininkas, Rusijos rinktinės ir FC Lokomotiv Moscow klubo saugas.

Gegužės 3 d. – Darrel Mitchell, yra amerikietis krepšininkas, buvęs Vilniaus  "Lietuvos Ryto" komandos žaidėjas.
Gegužės 6 d. – Chuanas Pablas Kariso, Argentinos futbolininkas, žaidžia Ispanijos La Liga River Plate klube. Skolinamas iš Italijos SS Lazio komandos.
Gegužės 11 d. – Andresas Iniesta Luchanas, futbolininkas, Ispanijos rinktinės ir FC Barcelona klubo saugas.
Gegužės 14 d.:
Mark Elliot Zuckerberg, amerikiečių milijardierius labiausiai pasaulyje žinomas dėl socialinio tinklo Facebook sukūrimo. Jis tai padarė su savo studijų kolegomis Harvardo universitete - Dustin Moskovitz, Eduardo Saverin ir Chris Hughes. Šiuo metu Zuckerbergas yra Facebook prezidentas.
Naidželas Reo-Kokeris, Anglijos futbolininkas, žaidžiantis saugo pozicijoje Birmingemo „Aston Villa“ klube. Žaidė Anglijos jaunimo iki 21 metų futbolo rinktinėje, per 23 rungtynes imušęs vieną įvartį.
Gegužės 18 d. – Kamilas Kopunekas, Slovakijos futbolininkas, rungtyniaujantis besiginančiojo saugo pozicijoje. Italijos klubo AS Bari žaidėjas.
Gegužės 23 d. – Hugas Migelis Pereira de Almeida, futbolininkas, Portugalijos rinktinės ir Beşiktaş JK klubo puolėjas.
Gegužės 29 d. – Karmelas Entonis, JAV krepšininkas, nuo 2004 atstovauja JAV rinktinę. Žaidžia NBA komandoje New York "Knicks".
Gegužės 31 d. – Milorad Čavić, serbų kilmės JAV plaukikas.

Birželio 1 d.:
Žanas Bosežuras, Čilės futbolininkas, rungtyniaujantis krašto saugo pozicijoje. Jis yra Anglijos klubo Birmingham City žaidėjas.
Mikelis Redlichas, Latvijos ledo ritulio puolėjas.
Stefanas Sesegnonas, futbolininkas, Benino rinktinės ir Sunderland klubo saugas.
Birželio 4 d. – Milko Bjelica, Serbijos krepšininkas, nuo 2008 m. rungtyniaujantis Vilniaus „Lietuvos Ryto“ klube. 2008 metais su L. Rytu LKL iškovojo antrą vietą čempionate. 2009 m. laimėjo Prezidentų, LKF, BBL ir ULEB cup taures.
Birželio 6 d. – Nuras Sabri, Irako futbolininkas. Nacionalinės rinktinės ir Bagdado Al-Quwa Al-Jawiya klubo vartininkas.
Birželio 8 d.:
Chavjeras Maskerano, Argentinos futbolininkas. Žaidžia saugo pozicijoje Argentinos futbolo rinktinėje ir FC Barcelona klube.
Viktoras Maksimiljanas Pereira Paesas, Urugvajaus futbolininkas, rungtyniaujantis krašto gynėjo pozicijoje. Yra Portugalijos klubo SL Benfica žaidėjas.
Birželio 9 d. – Wesley Sneijder, futbolininkas, Nyderlandų rinktinės ir Internazionale klubo saugas.
Birželio 11 d. – Vágner Silva de Souza, futbolininkas, Brazilijos rinktinės ir CSKA Moscow klubo puolėjas.
Birželio 13 d. – Neri Kastiljas, Meksikos futbolininkas. Nacionalinės rinktinės ir Salonikų "Árīs" klubo puolėjas.
Birželio 14 d. – Siobhán Emma Donaghy, anglų dainininkė ir dainų autorė. Iki 2001 rugsėjo mėnesio ji buvo Anglų pop grupės Sugababes narė, po to ją pakeitė Heidi Range. Nuo to laiko Donaghy išleido du solinius albumus ir penkis singlus.
Birželio 23 d. – Aimée Ann Duffy, Velso pop-soul muzikos dainininkė bei dainų kūrėja.
Birželio 26 d.:
Deron Williams, krepšininkas, žaidžiantis NBA, New Jersey "Nets" įžaidėjo pozicijoje.
Raymond Felton, krepšininkas žaidžiantis NBA, New York "Knicks" klube, įžaidėjo pozicijoje.
Birželio 30 d.:
Ivan Koljević, Juodkalnijos krepšininkas, šiuo metu žaidžiantis Ukrainoje, Južno "Chimik" klube.
Travis Terrel Hall, amerikiečių krepšininkas, Mažeikių "Mažeikiai" krepšinio komandos žaidėjas.

Liepos 1 d.:
Šaukis Ben Sada, futbolininkas, Tuniso rinktinės ir OGC Nice klubo puolėjas.
Jaysuma Saidy Ndure, Gambijoje gimęs, bet šiuo metu Norvegijai atstovaujantis lengvaatletis, kuris specializuojasi sprinto rungtyse. Norvegijos nacionalinis rekordininkas.
Liepos 2 d. – John G. "Johnny" Weir, JAV dailiojo čiuožimo sportininkas. Jis yra triskart JAV čempionas (2004–2006), 2008 m. Pasaulio bronzos medalininkas, dukart Grand Prix bronzos medalininkas ir 2001 m. Pasaulio jaunių čempionas.
Liepos 7 d. – Albertas Akilanis, Italijos futbolininkas (saugas), žaidžiantis Turino Juventus klube ir Italijos futbolo rinktinėje. Su rinktine žaidė 2008-ųjų Europos futbolo čempionate.
Liepos 10 d. – Markas Denisas Gonsalesas Hofmanas, iš Pietų Afrikos kilęs Čilės futbolininkas, rungtyniaujantis krašto saugo pozicijoje. Jis yra Rusijos klubo „CSKA Moscow“ žaidėjas.
Liepos 11 d. – Ben Spies, profesionalus motociklininkas iš JAV. Nuo 2002 iki 2008 m. jis dalyvavo įvairiuose JAV motociklų čempionatuose, kuriuose laimėjo 5 čempionų titulus.
Liepos 12 d. – Gareth Paul Gates, anglų pop dainininkas.
Liepos 15 d. – Edgaras Baretas, futbolininkas, Paragvajaus rinktinės ir Atalanta BC klubo saugas.
Liepos 16 d. – Solomon Jones, amerikiečių krepšininkas.
Liepos 22 d. – Stiuartas Dauningas, anglų futbolininkas, Anglijos rinktinės ir Aston Villa klubo saugas.
Liepos 23 d. – Brandon Roy, amerikietis krepšininkas, rungtyniaujantis Nacionalinės Krepšinio Asociacijos Portlando "Trail Blazers" komandoje.

Rugpjūčio 1 d. – Bastianas Švanštaigeris, vokiečių futbolininkas, Vokietijos rinktinės ir Miuncheno „Bayern“ klubo saugas.
Rugpjūčio 2 d. – Džiampaolas Pacinis, Italijos futbolininkas, Inter klubo ir nacionalinės šalies rinktinės puolėjas.
Rugpjūčio 8 d. – Brenda Daniela Cardone Gandini Pisanu, Argentinos aktorė, modelis ir dainininkė.
Rugpjūčio 11 d. – Lucas Tucci Di Grassi, autosporto lenktynininkas iš Brazilijos. 2010 m. jis lenktyniaus Formulės 1 Virgin Racing ekipoje.
Rugpjūčio 13 d. – Niko Kranjčar, futbolininkas, Kroatijos rinktinės ir Portsmouth klubo saugas.
Rugpjūčio 14 d.:
Džiordžio Kielinis, Italijos futbolo rinktinės ir Turino Juventus klubo vidurio gynėjas.
Robinas Bo Karlas Soderlingas, profesionalus Švedijos tenisininkas. Šiuo metu jis ATP reitinge užima 7 vietą. Soderlingas yra pirmasis ir vienintelis žaidėjas kuriam pavyko nugalėti ispaną Rafaelį Nadalį, French Open turnyre. Tame turnyre jam pavyko patekti į finalą, bet jame Robinas turėjo pripažinti šveicaro Rodžerio Federerio pranašumą. Nepaisant pralaimėjimo finale, tai buvo geriausias Soderlingo pasirodymas Didžiojo Kirčio turnyruose per visą jo karjerą. Šiuo metu Robinas yra vienintelis švedas ATP reingo top 200.
Rugpjūčio 16 d. – Olegas Koreškovas, Latvijos ledo ritulio puolėjas.
Rugpjūčio 18 d. – Robert Huth, vokiečių futbolininkas, Vokietijos rinktinės ir anglų Stoke City klubo gynėjas.
Rugpjūčio 21 d. – Alizée Jacotey, prancūzų pop muzikos atlikėja, per trumpą laiką susilaukusi didelio pripažinimo.
Rugpjūčio 23 d. – Glenas Džonsonas, Anglijos futbolininkas (gynėjas), žaidžiantis Liverpool klube ir Anglijos futbolo rinktinėje. 2008-2009 sezone buvo išrinktas Portsmouth metų žaidėju.
Rugpjūčio 27 d. – Sulley Ali Muntari, futbolininkas, Ganos rinktinės ir Sunderland klubo saugas.
Rugpjūčio 29 d. – Gilles Augustin Binya, futbolininkas, Kamerūno rinktinės saugas, Šveicarijos klubo Neuchâtel Xamax žaidėjas.

Rugsėjo 4 d. – Camila Bordonaba Roldan, Argentinos aktorė, dainininkė.
Rugsėjo 8 d. – Vitalij Petrov, autosporto lenktynininkas iš Rusijos. Jis tapo pirmuoju rusu lenktyniavusiu Formulėje 1 - 2010 m. sezonui jis pasirašė sutartį su Renault ekipa.
Rugsėjo 15 d. – Sasekso kunigaikštis Henris, jauniausias karaliaus Karolio III ir Princesės Dianos sūnus, Elžbietos II ir Princo Filipo anūkas. Jis penktasis eilėje į Jungtinės Karalystės ir 15 užjūrio teritorijų sostą.
Rugsėjo 20 d. – Brian Joubert, Prancūzijos dailiojo čiuožimo sportininkas, olimpietis. Šešių nacionalinių aukso medalių savininkas. 2006 m. - 2007 m. sezono metu tapo pasaulio čempionu. ISU pasaulio čiuožėju reitinge užimą šeštąją vietą .
Rugsėjo 22 d. – Scarlett I. Johansson, amerikiečių aktorė.
Rugsėjo 24 d. – Melody Thornton, Jungtinių Amerikos Valstijų dainininkė, šokėja ir dainų autorė, geriausiai žinoma kaip buvusi sėkmingos Pop/R&B grupės Pussycat Dolls narė.
Rugsėjo 25 d. – Lorensas Sifihvė Tšabalala, Pietų Afrikos Respublikos futbolininkas, rungtyniaujantis kairiojo krašto saugo pozicijoje. Yra PAR klubo Kaizer Chiefs žaidėjas.
Rugsėjo 26 d. – Keisha Kerreece Fayeanne Buchanan, dainininkė, ir viena iš pop merginų grupės Sugababes įkūrėjų, taip pat vienintelė grupės narė, kuri yra nuo pat grupės įsikūrimo pradžios.
Rugsėjo 27 d. – Avril Ramona Lavigne, Kanados roko atlikėja, dainų rašytoja ir aktorė.
Rugsėjo 29 d. – Peras Mertezakeris, futbolininkas, Vokietijos rinktinės ir Werder Bremen klubo gynėjas.

Spalio 3 d. – Ashlee Simpson-Wentz, JAV poproko atlikėja, dainų autorė ir aktorė. 2004 m. kūrė ir dalyvavo realybės šou The Ashlee Simpson Show.
Spalio 4 d. – Alvaro Parente, autosporto lenktynininkas iš Portugalijos.
Spalio 5 d. – Kenveinas Džonsas, futbolininkas, Trinidado ir Tobago rinktinės puolėjas, žaidžiantis Anglijos Stoke City klube.
Spalio 6 d.:
Aleksandras Geinrichas, vokiečių ir rusų kilmės Uzbekistano futbolininkas, rungtyniaujantis puolėjo arba atakuojančio saugo pozicijoje. Uzbekistano klubo „Pakhtakor Tashkent“ ir šalies nacionalinės rinktinės žaidėjas.
Valerie Kasanita Vili, Naujosios Zelandijos rutulio stūmikė, pasaulio čempionė. Sportuoti pradėjo 14 m.
Spalio 7 d.:
Nestoras Esekjelis Ortigosa, iš Argentinos kilęs Paragvajaus futbolininkas, rungtyniaujantis vidurio saugo pozicijoje. Argentinos klubo Argentinos Juniors žaidėjas.
Simonas Buskas Poulsenas, Danijos futbolininkas, rungtyniaujantis kairiojo krašto gynėjo arba saugo pozicijoje. Yra Nyderlandų klubo AZ Alkmaar žaidėjas.
Spalio 9 d. – Mariana Seligmann, Argentinos aktorė.
Spalio 14 d. – Jared Ahern Jordan, JAV krepšininkas, žaidžiantis Rodo Koloso "VAP" klube.
Spalio 16 d. – Shayne Thomas Ward, airių kilmės anglų pop dainininkas. Išgarsėjo Jungtineje Karalysteje ir Airijoje prieš tapęs 2005 m. serijos talentų šou „The X Factor“ nugalėtoju.
Spalio 22 d. – Lee Ho, futbolininkas, Pietų Korėjos rinktinės ir Japonijos Ulsan Hyundai FC klubo saugas.
Spalio 25 d. – Katy Perry, JAV dainininkė ir dainų kūrėja.
Spalio 28 d. – Obafemis Akinvunmis Martinsas, futbolininkas, Nigerijos rinktinės ir Birmingham City klubo puolėjas, išnuomotas iš Kazanės Rubin.

Lapkričio 1 d.:
Hosni Abd Rabo, futbolininkas, Egipto rinktinės ir Dubajaus El-Ismaily klubo saugas. 2005–2007 m. sezone priklausė prancūzų RC Strasbourg tačiau sudėtyje neįsitvirtino ir buvo paskolintas Egipto Al-Ismaily, su kuriuo vėliau pasirašytas ilgalaikis kontraktas.
Milošas Krasičius, Serbijos futbolininkas, rungtyniaujantis dešiniojo krašto saugo arba puolėjo pozicijoje. Italijos „Juventus“ klubo žaidėjas.
Lapkričio 10 d.:
Ahmedas Fati, futbolininkas, Egipto rinktinės ir El-Ahly klubo saugas.
Kendrick Perkins, amerikiečių krepšininkas.
Lapkričio 13 d. – Lukas Ramonas Barijosas Kaseresas, iš Argentinos kilęs Paragvajaus futbolininkas, rungtyniaujantis puolėjo pozicijoje. Vokietijos klubo Borussia Dortmund žaidėjas.
Lapkričio 14 d. – Marija Šerifović, Serbijos dainininkė, 2007 m. Eurovizijos nugalėtoja. Dainininkės Vericos Šerifović dukra. 2007 m. išrinkta atstovauti Serbijai Eurovizijos dainų konkurse Helsinkyje. Ji pristatė dainą Molitva („malda“), su kuria sėkmingai pasirodė Eurovizijos pusfinalyje ir pateko į finalą. Finale Marija surinko 268 taškus, ir 33 taškais aplenkė antroje vietoje likusią Ukrainą.
Lapkričio 22 d. – Amelle Berrabah, anglų dainininkė, viena iš trijų pop grupės Sugababes narių. Berrabah yra marokiečių kilmės.
Lapkričio 28 d. – Endriu Bogutas, Australijos krepšininkas. Jo tėvai kilę iš Kroatijos. Vienintelis krepšininkas iš šio žemyno, kuris buvo pakviestas NBA naujokų biržoje pirmuoju numeriu.
Lapkričio 29 d. – Katlego Mphela, futbolininkas, Pietų Afrikos Respublikos rinktinės ir Mamelodi Sundowns klubo puolėjas.
Lapkričio 30 d.:
Nigelis de Jongas, Nyderlandų futbolininkas (saugas), žaidžiantis Manchester City klube ir Nyderlandų futbolo rinktinėje. Su rinktine žaidė 2008-ųjų Europos futbolo čempionate.
Olga Rypakova, Kazachstano lengvosios atletikos sportininkė. Karjerą pradėjusi daugiakovės rungtyse, šiuo metu sportininkė specializuojasi šuolio į tolį ir trišuolio rungtyse.

Gruodžio 5 d.:
Abdelkaderas Mohamedas Gezalis, Alžyro futbolininkas, rungtyniaujantis puolėjo pozicijoje. Italijos klubo AS Bari žaidėjas.
Fauzis Čaučis, Alžyro futbolininkas, rungtyniaujantis vartininko pozicijoje. Alžyro rinktinės ir Alžyro klubo ES Sétif žaidėjas.
Gruodžio 7 d. – Robertas Kubica, Lenkijos Formulės 1 lenktynininkas, nuo 2010-ųjų metų atstovaujantis Renault F1 komandai. Pirmasis lenkas, lenktyniaujantis Formulėje 1.
Gruodžio 11 d.:
Kenedis Mvinis, Zambijos futbolininkas, rungtyniaujantis vartininko pozicijoje. Nacionalinės Zambijos rinktinės ir Pietų Afrikos klubo Free State Stars žaidėjas.
Leitonas Beinsas, Anglijos futbolininkas (gynėjas), žaidžiantis Liverpulio „Everton“ klube. Yra žaidęs Anglijos nacionalinėje rinktinėje. Taip pat yra žaidęs Anglijos jaunimo iki 21 metų rinktinėje, kurioje per 16 rungtynių įmušė vieną įvartį.
Gruodžio 12 d. – Danielis Munte Ageris, danų futbolininkas, Liverpulio FC klubo gynėjas.
Gruodžio 15 d.:
Joshua Hayward, anglų roko grupės The Horrors gitaristas.
Martinas Škrtelis, Slovakijos futbolininkas, Liverpulio FC klubo gynėjas. Nuo 2004 metų žaidžia Slovakijos rinktinėje, kurioje iki 2008 m. balandžio yra sužaidęs 23 rungtynes ir pelnęs keturis įvarčius.
Gruodžio 18 d. – Modou Sougou, futbolininkas, Senegalo rinktinės ir Portugalijos Académica Coimbra klubo saugas.
Gruodžio 19 d. – Aaron Bruce, australų krepšininkas, gynėjas.
Gruodžio 22 d. – Basshunter, švedų dainininkas, muzikos prodiuseris ir diskžokėjus.
Gruodžio 25 d.:
Edgaras Lūsinš, latvių ledo ritulininkas – vartininkas.
Manuel Antonio Cange, futbolininkas, Angolos rinktinės ir Petro Atlético klubo gynėjas.
Gruodžio 26 d. – Alex Schwazer, Italijos lengvaatletis, kuris specializuojasi sportinio ėjimo rungtyse. šalies olimpinės rinktinės narys.
Gruodžio 27 d.:
Andrejs Perepļotkins, Latvijos futbolininkas.
Žilesas Simonas, profesionalus Prancūzijos tenisininkas. Jis per savo karjerą jau laimėjo šešis ATP titulus. Simonas per savo karjerą yra nugalėjęs tokius tenisininkus, kaip Rafaelis Nadalis, Rodžeris Federeris, Novakas Džokovičius, Andis Rodikas, Andis Miurėjus, Davidas Nalbandianas ir Žo-Vilfriedas Tsonga. Jo treneris yra prancūzas Tieris Tulasnas. Šiuo metu ATP reitinge Simonas užima 15 vietą.
Gruodžio 30 d. – Lebronas Džeimsas, JAV krepšininkas, Miami "Heat" komandos įžaidėjas bei lengvasis kraštas. 2010 m. liepos 9 d. pasirašė šešerių metų sutartį su Miami "Heat" klubu.

Lee Yun-Yeol, žinomas pseudonimu [Red]NaDa ar trumpiau tiesiog NaDa – profesionalus StarCraft ir StarCraft 2 žaidėjas iš Pietų Korėjos. Jis yra tris sykius iš eilės laimėjęs OGN StarLeague prestižinį StarCraft turnyrą, taip pat jam priklauso aukščiausio visų laikų KeSPA StarCraft reitingo rekordas. Lee Yun Yeol yra ilgiausiai išsilaikęs KeSPA reitingų top 30: nuo 2002 m. kovo iki 2009 m. gegužės. KeSPA reitingų pirmojoje vietoje jis yra išsilaikęs 17 mėnesių ir pakartojęs Lim Yo-Hwan pasiektą rekordą. NaDa yra tituluočiausias profesionalus StarCraft žaidėjas.


=== Mirtys ===

Sausio 7 d. – Alfredas Kastleras, prancūzų fizikas, Nobelio fizikos premijos laureatas (g. 1902 m.).
Sausio 11 d. – Borisas Kolčinas, rusų archeologas, istorijos mokslų daktaras (g. 1914 m.).
Sausio 17 d. – Jošio Kodama, vienas iš garsiausių jakuzos bosų, karo nusikaltėlis (g. 1911 m.).
Sausio 18 d. – Panteleimonas Ponomarenka, tarybinis partinis ir valstybės veikėjas, buvęs TSKP CK Politinio biuro narys, karo metu vadovavęs partizaniniam judėjimui vokiečių okupuotoje teritorijoje (g. 1902 m.).
Sausio 20 d. – Džonis Veismuleris, JAV sportininkas ir aktorius (g. 1904 m.).

Vasario 9 d. – Jurijus Andropovas, Tarybų Sąjungos valstybės veikėjas, armijos generolas, generalinis sekretorius (nuo 1982 m. lapkričio) (g. 1914 m.).
Vasario 22 d. – Uvė Jonsonas, vokiečių rašytojas, redaktorius, scholastas (g. 1934 m.).

Kovo 30 d. – Karl Rahner, SJ, vokiečių filosofas, katalikų teologas (g. 1904 m.).

Balandžio 4 d. – Olegas Antonovas, tarybinis lėktuvų konstruktorius, mokslų daktaras, TSRS (1981 m.) ir Ukrainos Mokslų Akademijų akademikas (1968 m.), Socialistinio Darbo didvyris (g. 1906 m.).
Balandžio 5 d. – Džiuzepė Tučis, italų orientalistas, specializavęsis Tibeto ir budizmo tyrinėjimuose. Laikomas vienu svarbiausių XX amžiaus Rytų kultūrų tyrinėtoju (g. 1894 m.).
Balandžio 8 d. – Piotras Kapica, rusų fizikas, Nobelio fizikos premijos laureatas (g. 1894 m.).

Gegužės 9 d. – Artūras Frynbergas, latvių dainininkas (tenoras) (g. 1916 m.).
Gegužės 16 d. – Endis Kaufmanas, amerikiečių komikas ir kompozitorius. Vienas garsiausių antihumoristų, nemėgdavo, kai jį vadindavo komediantu. Jo žodžiais, „aš gyvenime nesu nė karto pajuokavęs“ (g. 1949 m.).

Birželio 25 d. – Michel Foucault, prancūzų istorikas ir filosofas, siejamas su struktūralizmo ir post - struktūralizmo judėjimais. Foucault padarė didelę įtaką ne tik filosofijos, bet taip pat ir kitų humanitarinių bei socialinių mokslų srityse (g. 1926 m.).

Liepos 23 d. – Anchelis Marija de Lera, Ispanijos rašytojas, žurnalistas (g. 1912 m.).

Rugpjūčio 25 d. – Trumanas Kapotė, garsus amerikiečių rašytojas, kurio romanai, novelės, pjesės ir dokumentinė literatūra pripažinti klasika (g. 1924 m.).

Rugsėjo 24 d. – Arija Elksnė, latvių poetė, gydytoja, pedagogė (g. 1928 m.).

Spalio 20 d.:
Karlas Ferdinandas Koris, JAV gydytojas, biochemikas, Nobelio fiziologijos ir medicinos premijos laureatas (g. 1896 m.).
Polis Adrienas Morisas Dirakas, anglų fizikas teoretikas, vienas kvantinės mechanikos kūrėjų, Nobelio fizikos premijos laureatas (g. 1902 m.).
Spalio 21 d. – François Roland Truffaut, Prancūzijos kino filmų režisierius (g. 1932 m.).
Spalio 31 d. – Indira Priyadarshini Gandhi, Indijos politikė, ministrė pirmininkė (1966-1977, 1980–1984 m.) Nužudyta, įvykdžius pasikėsinimą (g. 1917 m.).

Lapkričio 10 d. – Valdis Albergas, latvių skulptorius (g. 1922 m.).
Lapkričio 21 d. – Arvydas Jansonas, latvių dirigentas (g. 1914 m.).
Lapkričio 22 d. – Nikolajus Tomskis, tarybinis skulptorius-monumentalistas, daugelio tarybinės epochos oficialių paminklų autorius, TSRS Dailės akademijos prezidentas (1968-1983 m.), Socialistinio darbo didvyris (1970 m.), penkiskart Stalino premijos laureatas (1941, 1947, 1949, 1950 ir 1952 m.), Lenino premijos (1972 m.) ir TSRS Valstybinės premijos (1979 m.) laureatas (g. 1900 m.).

Gruodžio 2 d. – Leonardo Vitale, Sicilijos mafijos narys, pirmasis Sicilijos mafijos istorijoje tapęs policijos informatoriumi ir liudininku (g. 1941 m.).
Gruodžio 20 d.:
Dmitrijus Ustinovas, tarybinis politinis ir karinis veikėjas, 1976–1984 m.- TSRS gynybos ministras. Tarybų Sąjungos maršalas (g. 1908 m.).
Stanley Milgram, socialinis psichologas Jeilio, Harvardo ir Niujorko universitetuose. Harvarde jis atliko "mažo pasaulio eksperimentą", vėliau tapusį Šešių lygmenų ryšio (angl. Six degrees of separation) teorijos pagrindu, Jeilyje – jo vardu pavadintą, Milgramo eksperimentą. Pastarojo metu buvo tiriamas žmogaus paklusnumas autoritetui. Taip pat jis yra "artimo nepažįstamojo" sąvokos autorius (g. 1933 m.).
Gruodžio 24 d. – Ryokichi Minobe, Japonijos politikas, buvęs Tokijo prefektūros gubernatorius (g. 1904 m.).

Kevinas Linčas, JAV miestų planavimo teoretikas ir rašytojas (g. 1918 m.).


=== Nobelio premijos ===
Nobelio premijos laureatai:

Chemijos – Robert Bruce Merrifield (1921–2006);
Ekonomikos – Richard Stone (1913–1991);
Fizikos – Carlo Rubbia, Simon van der Meer;
Literatūros – Jaroslav Seifert;
Medicinos – Niels K. Jerne (1911–1994), Georges J.F. Köhler (1946–1995), César Milstein (1927–2002);
Taikos – Desmond Mpilo Tutu.


== Nuorodos ==