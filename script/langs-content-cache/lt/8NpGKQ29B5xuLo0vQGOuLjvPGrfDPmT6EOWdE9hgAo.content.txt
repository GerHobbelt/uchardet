revision: 6288125
title: Um ar Rasas
url: https://lt.wikipedia.org/wiki/Um_ar_Rasas


---

Um ar Rasas (arab. أم الرّصاص = Kastrom Mefa'a, Kastron Mefa'a) – archeologinė vietovė Jordanijoje, Madabos muchafazoje. Joje yra rasta Bizantijos, Senovės Romos bei ankstyvųjų musulmonų civilizacijų griuvėsių. Didelė dalis viso regiono dar nėra iškasinėta ar ištirta, išskyrus vieną karinę stovyklą bei keletą bažnyčių. Um ar Rasas dėl savo unikalumo ir svarbos 2004 m. buvo įtrauktas į UNESCO Pasaulio paveldo sąrašą.
Vienas svarbiausių atradimų vietovėje yra mozaikinės Šv. Stepono bažnyčios grindys, sukurtos 785 m., o atrastos po 1986 m. Puikiai išlaikiusi mozaika yra viena didžiausių Jordanijoje. Vienoje plokštėje yra pavaizduota medžioklės ir žvejybos scena, o kitoje vaizduojami patys svarbiausi tuometiniai regiono miestai, įskaitant Filadelfiją (dab. Amanas), Madabą, Aeropolį (dab. Maanas), Jeruzalę, Nablusą, Gazą ir kt. Mozaikos rėmas ypač dekoratyvus. Darbas yra pasirašytas šešių mozaikos meistrų: Staurakijaus iš Esbuso, Euremijaus, Elijaus, Konstantino, Germano bei Abdelo. Mozaika buvo padengta ant kitos sugadintos mozaikos, sukurtos anksčiau, 587 m., bažnyčios vyskupo Sergejaus. Iškasinėtos ir ištirtos yra ir kitos netoliese esančios keturios bažnyčios, kuriose taip pat buvo rasta mozaikos dekoravimo pėdsakų.


== Mozaikos ==

		
		
		
		


== Griuvėsiai ==

		
		
		
		
		
		


== Taip pat skaitykite ==
Kasr Amra
Petra
Vadi Rumas