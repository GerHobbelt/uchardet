revision: 6813412
title: "Valstybin\u0117 mokes\u010Di\u0173 inspekcija"
url: https://lt.wikipedia.org/wiki/Valstybin%C4%97_mokes%C4%8Di%C5%B3_inspekcija


---

Valstybinė mokesčių inspekcija prie Lietuvos Respublikos finansų ministerijos yra Lietuvos Respublikos institucija atsakinga už mokesčių administravimą.
Valstybinę mokesčių inspekciją sudaro: Valstybinė mokesčių inspekcija – centrinis mokesčių administratorius (VMI prie FM) ir penkios apskričių valstybinės mokesčių inspekcijos (AVMI).


=== VMI prie FM ===
Valstybinė mokesčių inspekcija prie Lietuvos Respublikos finansų ministerijos – prie Lietuvos Respublikos finansų ministerijos įsteigta institucija. VMI prie FM vadovauja viršininkas. Jį į pareigas priima ir iš pareigų atleidžia finansų ministras Valstybės tarnybos įstatymo nustatyta tvarka. VMI prie FM struktūrą tvirtina jos viršininkas, suderinęs su finansų ministru.
VMI prie FM pavaldi ir atskaitinga LR finansų ministerijai.


=== Apskričių valstybinės mokesčių inspekcijos ===
Apskričių valstybinių mokesčių inspekcijų skaičių bei jų teritorines veiklos zonas nustato finansų ministras Valstybinės mokesčių inspekcijos prie Finansų ministerijos viršininko teikimu.
Apskrities valstybinės mokesčių inspekcijos struktūrą tvirtina VMI prie FM viršininkas.
AVMI viršininką į pareigas priima ir iš pareigų atleidžia Valstybinės mokesčių inspekcijos prie Finansų ministerijos viršininkas Valstybės tarnybos įstatymo nustatyta tvarka.
Teritorinė valstybinė mokesčių inspekcija pavaldi ir atskaitinga VMI prie FM.


== Uždaviniai ==
Pagrindiniai Valstybinės mokesčių inspekcijos uždaviniai yra:

padėti mokesčių mokėtojams ir mokesčius išskaičiuojantiems asmenims įgyvendinti savo teises ir pareigas;
įgyvendinti mokesčių įstatymus;
užtikrinti mokesčių į biudžetą sumokėjimą;
užtikrinti efektyvų AVMI darbą koordinuojant, kontroliuojant bei metodiškai jam vadovaujant;
Įstatymai, Lietuvos Respublikos Vyriausybės nutarimai, finansų ministro įsakymai ir jais patvirtinti teisės aktai gali numatyti VMI prie FM ir kitų uždaviniųValstybinės mokesčių inspekcijos uždaviniai įgyvendindami, kai centrinis ir vietos mokesčių administratoriai atlieka įstatymų jiems pavestas funkcijas.


== VMI valstybės tarnautojai ==
Valstybinės mokesčių inspekcijos valstybės tarnautojus Valstybės tarnybos įstatymo nustatyta tvarka į pareigas priima ir iš jų atleidžia tos mokesčių inspekcijos, į kurią jie priimami, viršininkas.
Valstybinės mokesčių inspekcijos valstybės tarnautojų darbo ir apmokėjimo sąlygas, socialines garantijas nustato Valstybės tarnybos įstatymas, kiti įstatymai ir įstatymų lydimieji teisės aktai.


== Vadovybė ==
Viršininkė Edita Janušienė
Viršininko pavaduotojas Artūras Klerauskas
Viršininko pavaduotojas Martynas Endrijaitis
Viršininko pavaduotoja Eglė Ramanauskienė


== Šaltiniai ==