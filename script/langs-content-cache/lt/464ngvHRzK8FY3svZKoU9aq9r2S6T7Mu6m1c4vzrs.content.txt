revision: 6348716
title: "Tel\u0161i\u0173 mi\u0161k\u0173 ur\u0117dija"
url: https://lt.wikipedia.org/wiki/Tel%C5%A1i%C5%B3_mi%C5%A1k%C5%B3_ur%C4%97dija


---

Telšių miškų urėdija − viena iš 42 miškų urėdijų, turto patikėjimo teise valdanti, naudojanti valstybinius miškus, vykdanti juose kompleksinę miškų ūkio veiklą.
Telšių miškų urėdija įkurta 1919 m. Tuo metu urėdija valdė 16 765 ha valstybinių miškų. Urėdijos plotas ir girininkijų skaičius keitėsi daug kartų. Nuo 2004 m. Telšių miškų urėdija administruoja virš 33 000 ha valstybinės reikšmės miškų, suskirstytų į 12 girininkijų ir 28 eiguvas.
Bendras urėdijos miškų plotas 90 288 ha, iš jų valstybinės reikšmės − 34 727 ha. Urėdijos miškuose vyrauja eglynai ir pušynai. Medynų plotai pagal brandumo grupes − jaunuolynai, pusamžiai, bei pribręstantys ir brandūs − pasiskirstę tolygiai. Plungės medelynas įkurtas 1959 m., o nuo 2000 m. tapęs Telšių miškų urėdijos dalimi augina dekoratyvinius augalus. Urėdija taip pat turi Patausalės medelyną, kuriame auginami miško sodmenys.
Telšių miškų urėdas − Bronislavas Banys.
Daugiau nei 40 % Telšių miškų urėdijos valstybinės reikšmės miškų turi saugomų teritorijų statusą. Urėdijoje yra 26 rekreaciniai objektai, tarp kurių ir unikali žvėrių buveinė − „Žvėrinčius“. Urėdijoje yra šios saugomos teritorijos:

Žemaitijos nacionalinis parkas
Varnių regioninis parkas
Salantų regioninis parkas
Germanto kraštovaizdžio draustinis
Minijos pralaužos kraštovaizdžio draustinis
Plinkšių kraštovaizdžio draustinis
Pagirgždutės pedologinis draustinis
Buožėnų geomorfologinis draustinis
Virvytės hidrografinis draustinis
Gandingos kraštovaizdžio draustinis
Reiskių tyro telmologinis draustinisTelšių miškų urėdijos miškai suskirstyti į 12 girininkijų.


== Girininkijos ==


== Nuorodos ==
Telšių miškų urėdijos tinklalapis