revision: 6896166
title: Gudeliai
url: https://lt.wikipedia.org/wiki/Gudeliai


---

Gudeliai – miestelis Marijampolės savivaldybėje, 25 km į rytus nuo Marijampolės, prie kelio  181  Seirijai–Simnas–Igliauka . Seniūnijos ir seniūnaitijos centras. Miestelyje telkšo Ivoniškio ežeras, už 0,5 km į vakarus – Leiciškių ežeras. Stovi Gudelių Švč. Mergelės Marijos Škaplierinės bažnyčia, veikia Gudelių pagrindinė mokykla, biblioteka, paštas (LT-69009), Ivoniškio dvaro liekanos.


== Etimologija ==
Miestelio pavadinimas kilęs iš asmenvardžio Gudẽlis.


== Istorija ==
Gudeliai minimi nuo XVI a. pradžios. Apie 1700 m. pastatyta Gudelių koplyčia, 1894 m. – Gudelių Švč. Mergelės Marijos Škaplierinės bažnyčia. Nuo 1822 m. veikė parapinė mokykla. Nuo XIX a. 2-osios pusės Gudeliai priklausė Tiškevičių Ivoniškio dvarui. XIX a. pabaigoje kaimas priklausė Marijampolės apskrities Balbieriškio valsčiui.1945 m. sausio 31 d. Gudelius užėmė Lietuvos partizanai, išlaisvino suimtuosius, sunaikino valsčiaus dokumentus. 1945 m. balandžio 13 d. Gudelių valsčiuje įvyko Tauro apygardos, Vytauto partizanų rinktinės ir NKVD dalinių Būdininkų kautynės, rugpjūčio 5–9 d. Palių kautynės.
1948 m. įkurta biblioteka. 1950–1992 m. Gudeliai – „Tiesos“ kolūkio centrinė gyvenvietė. 1931 m. įsteigtas paštas,  1948 m. biblioteka, 1961 m. ambulatorija, 2001 m. kultūros namai. 2021 m. patvirtintas Gudelių herbas.


== Gyventojai ==


== Šaltiniai ==

Gudeliai. Mūsų Lietuva, T. 3. – Bostonas: Lietuvių enciklopedijos leidykla, 1966. – 213 psl.


== Nuorodos ==
Gudeliai Archyvuota kopija 2009-06-15 iš Wayback Machine projekto.