revision: 6429252
title: Stephanie Topalian
url: https://lt.wikipedia.org/wiki/Stephanie_Topalian


---

Stephanie Topalian (arm. Ստեֆանի Թոփալյան, g. 1987 m. rugpjūčio 5 d. Los Andžele), žinoma kaip Stephanie (jap. ステファニー) – armėnų kilmės Japonijos dainininkė ir aktorė.


== Biografija ==
Stephanie gimė 1987 metais Los Andžele, JAV, tačiau jos motina yra japonė, o tėvas – armėnas. Pastarojo tėvai iš Libano persikėlė būtent į Jungtines Amerikos Valstijas. Stephanie pradėjo dainuoti sulaukus 13 metų, būdama 19-os sudarė sutartį su „SME Records“ Japonijoje. 2007 metais ji pelnė 49-ųjų Japonijos įrašų apdovanojimų statulėlę už pergalę geriausio naujo atlikėjo nominacijoje. Vėliau išleido 2 albumus. Atlikėjos dainos sulaukė didelės sėkmės japonų animacijos srityje. Jos pirmasis ir antrasis singlai „Kimiga Iru Kagiri“ ir „Because Of You“ tapo filmuko „Kiss Dum“ baigiamosiomis dainomis. 2008 metais singlas „Friends“ nuskambėjo „Gundam 00“ seriale, pateko į geriausiųjų dainų dešimtuką.
Kaip aktorė Stephanie debiutavo 2009 metais filme „Pride“, pastatytame pagal Yukari Ichijo komiksą, taip pat prisidėjo prie teminės dainos įrašymo.
2015 metais kaip grupės-projekto „Genealogy“ narė dalyvavo 60-ajame „Eurovizijos“ konkurse Vienoje.


== Diskografija ==
2008: Stephanie
2009: Colors of my Voice


== Filmografija ==
2009: Pride


== Nuorodos ==
Oficiali svetainė Archyvuota kopija 2016-04-09 iš Wayback Machine projekto.