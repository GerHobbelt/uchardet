revision: 6674172
title: "Paj\u016Bri\u0161ki\u0173 kapin\u0117s"
url: https://lt.wikipedia.org/wiki/Paj%C5%ABri%C5%A1ki%C5%B3_kapin%C4%97s


---

Pajūriškių kapinės, taip pat Bikavėnų kapinės – veikiančios kapinės Šilutės rajono savivaldybėje, Pajūriškių kaime, šalia kelio  4514  Žygaičiai–Visbarai–Bikavėnai  ir Bikavėnų kaimo (Vainuto sen.), dešiniajame Jūros upės krante. Užima 1,05 ha, aptvertos akmens mūro tvora.


== Istorija ==
Seniau Pajūriškių kapinės priklausė Žvingių parapijai. Pats Žvingių bažnytkaimis įsikūręs kitame Jūros krante, formaliai – Šilalės rajone. 200 m į šiaurės rytus nuo kapinių, šalia buvusio kolūkio fermų aptiktas VIII-XIII a. datuojamas Bikavėnų kapinynas. Senojoje kapinių dalyje stovi Pajūriškių Šv. Roko koplyčia, pastatyta 1880 m. 


== Kultūros vertybės ==
Pajūriškių kaimo kapinių statinių kompleksas (koplyčia, kapinių vartai, akmeniniai koplytstulpis ir kryžius), M. Kurpalienės kapo antkapinis koplytstulpis įrašyti į Kultūros vertybių registrą. 
Netoli senųjų vartų iškilęs juodo granito atminimo paminklas iš Žvingių parapijos kilusiems partizanams. Jame iškalta 31 pavardė. Dauguma sąraše įamžintų kovotojų priklausė Žvingių apylinkėse veikusiam Jūros (iš pradžių vadinamam antrajam) būriui. 


== Šaltiniai ==


== Nuorodos ==
Šilutės rajono kapinių sąrašas. 109. Bikavėnų-Pajūriškių k. kapinės