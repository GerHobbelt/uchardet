revision: 5803508
title: "Liminas (Mol\u0117t\u0173 r., Luokesos sen.)"
url: https://lt.wikipedia.org/wiki/Liminas_(Mol%C4%97t%C5%B3_r.,_Luokesos_sen.)


---

Liminas – ežeras rytų Lietuvoje, Molėtų rajone, 4,5 km į šiaurės vakarus nuo Molėtų (Luokesos seniūnijoje), 0,4 km į vakarus nuo Dūrių ežero, vakariau plento  119  Molėtai–Anykščiai . Ilgis rytų–vakarų kryptimi 0,76 km, plotis iki 0,3 km. Altitudė 150,2 m. Didžiausias gylis siekia 5,7 m. Apyežeris kalvotas, iškilęs virš ežero 10–12 m. Aplink ežerą plyti pievos ir dirbami laukai.
Upeliais jungiasi su Kazimieravos ežeru ir Žiūrių ežeru. Priklauso Dūrių ežero baseinui (Siesarties upės baseinas). Greta Limino įsikūrę Žiūrų ir Miškiškių II kaimai. Veikia kaimo turizmo sodyba.
Ežerėvardis Lìminas greičiausiai yra senas indoeuropietiškas žodis, gretinamas su sen. gr. λιμἡυ „ežeras“, toch. lyam, lyäm „ežeras“. Nors kita vertus gali būti iš limti („linkti, svirti“).


== Šaltiniai ==