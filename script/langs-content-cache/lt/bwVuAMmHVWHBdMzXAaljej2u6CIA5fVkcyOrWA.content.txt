revision: 6852386
title: Kinburno pusiasalis
url: https://lt.wikipedia.org/wiki/Kinburno_pusiasalis


---

Kinburno pusiasalis (ukr. Кінбурнський півострів), Kinburno nerija (ukr. Кінбурнська коса) – pusiasalis, esantis pietų Ukrainoje, Chersono ir Mykolajivo srityse. Išsikiša į Juodąją jūrą, iš šiaurės supamas Dniepro-Bugo, iš pietų – Jahorlyko limanų. Ilgis apie 40 km, plotis iki 10 km. Vakaruose užsibaigia smėlio nerija, kuri ir yra tikroji Kinburno nerija.
Paviršius lygus, žemas, daug druskingų ežerų, druskožemių. Dalis pusiasalio paskelbta rezervatu, čia peri baltosios gervės, gulbės.
Pusiasalyje gyvena ~1200 gyventojų (gyvenvietės: Vasylivka, Pokrovka, Pokrovskė, Heroiskė). XV a. osmanai pusiasalyje pastatė Kinburno tvirtovę.

		
		
		


== Šaltiniai ==