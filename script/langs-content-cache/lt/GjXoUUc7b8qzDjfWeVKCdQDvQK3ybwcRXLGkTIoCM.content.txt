revision: 6581664
title: "Linkai\u010Di\u0173 \u0105\u017Euolas"
url: https://lt.wikipedia.org/wiki/Linkai%C4%8Di%C5%B3_%C4%85%C5%BEuolas


---

Linkaičių ąžuolas – valstybės saugomas botaninis gamtos paveldo objektas, išskirtinio amžiaus ir matmenų ąžuolas, augantis Radviliškio rajone, Linkaičių miške (23 kvart., 3 skl.), į pietus nuo Linkaičių kaimo.
Ąžuolas stūkso miško proskynos, apaugusios aukštomis eglaitėmis ir tankiais krūmokšniais, pakraštyje. Jo kyšanti viršūnė niekuo neišsiskiria iš kitų proskynos pakraščiuose augančių ąžuolų. Sunkiai surandamas ir lankymui nepritaikytas: miško keliuose nėra nuorodų, pro jį neveda bent kiek pastebimas miško takas. Apsauginė tvorelė neišlikusi. Per visą kamieną nutįsusi drevė. Priešingoje jo pusėje ant seno stiebo pritvirtinta informacinė lentelė.
Ąžuolas paskelbtas saugomu Gamtos apsaugos komiteto prie Lietuvos TSR Ministrų Tarybos 1960 m. rugsėjo 1 d. įsakymu Nr. 165.


== Duomenys ==
Medžio rūšis – paprastasis ąžuolas (Quercus robur L.)
Aukštis – 31 m
Kamieno apimtis – 5,10 m (1,3 m aukštyje)
Amžius – neskelbiama
		


== Nuorodos ==
Saugomų teritorijų valstybės kadastras Archyvuota kopija 2021-01-26 iš Wayback Machine projekto.
Radviliškio miškų urėdija. Gamtinio kraštovaizdžio objektai Archyvuota kopija 2015-02-11 iš Wayback Machine projekto.