revision: 6964585
title: Giedrius Gustas
url: https://lt.wikipedia.org/wiki/Giedrius_Gustas


---

Giedrius Gustas (g. 1980 m. kovo 4 d. Kaune) – Lietuvos krepšininkas. Europos čempionas, Eurolygos čempionas, nacionalinės rinktinės narys, buvęs Kauno „Žalgirio“ žaidėjas.


== Biografija ==
A. Sabonio krepšinio m‑klos auklėtinis. Giedrius Gustas krepšinio treniruotes lankyti pradėjo būdamas aštuonerių metų. Pirmasis treneris – Ramūnas Šalūga. Trenerio surinkta 1980 m. gimusių berniukų karta tapo pirmąja, pradėjusia sportuoti naujoje A. Sabonio krepšinio mokykloje, įkurtoje 1994 metais. Be to, šios kartos berniukai buvo ir pirmieji absolventai, kurie 1998 metais baigė A. Sabonio krepšinio mokyklą.
1996 m. žaidė Lietuvos jaunučių krepšinio rinktinėje. 1998 m. kartu su R. Javtoku, A. Macijausku, D. Zavacku, G. Kadžiuliu, T. Nagiu žaidė Lietuvos jaunių krepšinio rinktinėje.
1998 metais baigė Kauno m. V. Kuprevičiaus vid. m-klą (buvusi Kauno m. 32-oji vidurinė mokykla).
1999 metais laimėjo Eurolygą, būdamas Kauno „Žalgirio“ komandos nariu.
2003, 2005, 2006, 2007 m. Lietuvos vyrų krepšinio rinktinės žaidėjas: žaidė 72 rungtynes, pelnė 298 taškus.
2003 m. su Lietuvos vyrų krepšinio rinktine Švedijoje tapo Europos čempionu, 2006 m. sėkmingai žaidė Latvijoje. 2006 m. Pasaulio krepšinio čempionate Japonijoje su rinktine užėmė 7 vietą.
2008 m. krepšininkas su Rygos „Barons“ ekipa tapo Latvijos čempionu bei FIBA Europos taurės laimėtoju. 2009 m. sausio 7 d. žaidėjo kontraktą išpirko Kavalos „Panorama GS“. 2010 m. balandžio 2 d. abipusiu susitarimu paliko Graikijos klubą. 2010 m. liepos 29 d. tapo Lenkijos klubo Sopoto „Trefl“ nariu. 2011 m. persikėlė į Zgoželeco „Turov“ klubą.Rinktinėje debiutavo 2003 m. rungtynėse su Izraeliu. Žaidė įžaidėjo pozicijoje.
2017 metais įgyjo VDU (Vytauto Didžiojo Universitetas) verslo administravimo ir vadybos bakalauro laipsnį.
2019 metais įgyjo VDU (Vytauto Didžiojo Universitetas) marketingo ir pardavimų magistro laipsnį.


== Karjera ==
2016 m. – Alytaus „Dzūkijos“ vyr. trenerio asistentas
2016–2017 m. Alytaus „Dzūkijos“ komandos sporto direktorius ir komandos vadovas2018–2022 m. Lietuvos Krepšinio Federacijos narys, moterų krepšinio lygos direktorius


== Laimėjimai ==
1999 m. Eurolygos čempionas.
2001, 2003, 2004 m. LKL čempionas
2002 m. LKL vicečempionas
2003 m. Europos čempionas
2006 m. Latvijos vicečempionas
2007 m. Europos čempionato bronzos medalio laimėtojas
2008 m. FIBA Europos taurės čempionas
2008 m. FIBA Europos taurės Finalo ketverto naudingiausias žaidėjas (MVP)
2008 m. Latvijos čempionas
2011 m. Lenkijos bronzos medalio laimėtojas
2013 m. LKL trečios vietos laimėtojas
2014 m. Estijos bronzos medalio laimėtojas


== Įvertinimas ==
2003 m. ordino „Už nuopelnus Lietuvai“ Karininko kryžius 
2007 m. ordino „Už nuopelnus Lietuvai“ Komandoro kryžius 


== Šaltiniai ==


== Nuorodos ==
basketnews.lt žaidėjo statistika
http://www.fibaeurope.com/cid_KNce8jInH7Qj1EsyH5rjn2.teamID_2135.compID_qMRZdYCZI6EoANOrUf9le2.season_2003.roundID_3414.playerID_25955.coid_KVIail7LHcI8bCYQ3I09N2.articleMode_on.html