revision: 6142825
title: Valdas Jatautis
url: https://lt.wikipedia.org/wiki/Valdas_Jatautis


---

Valdas Mykolas Jatautis (1933 m. kovo 21 d. Kuktiškėse – 2011 m. liepos 25 d. Panevėžyje) – Lietuvos aktorius, teatro režisierius, Panevėžio miesto politinis ir visuomenės veikėjas.


== Biografija ==
1951–1953 m. Studijavo žurnalistiką Vilniaus universitete, 1953–1956 m. lietuvių filologiją Vilniaus pedagoginiame institute. 1953 m. baigė Lietuvos dramos teatro studiją, vadovas Aleksandras Kernagis.1956 m. Respublikinių liaudies kūrybos namų dramos skyriaus metodininkas. 1956-1964 m. vaidino Panevėžio dramos teatre, 1964-1993 m. Panevėžio operetės liaudies teatro režisierius ir meno vadovas, pastatė spektaklių ir Panevėžio muzikiniame teatre, 1978-1986 m. Satyros liaudies teatro režisierius. Nuo 1998 m. Panevėžio muzikinio teatro meno vadovas. 1972–1978 m. Panevėžio J. Švedo pedagoginėje muzikos mokykloje dėstė raiškųjį skaitymą. Beveik du dešimtmečius režisavo miesto dainų šventes ir masinius renginius, respublikinių švenčių režisierius.
Panevėžio dramos teatro spektakliuose sukūrė 21 vaidmenį, premijuotas respublikiniuose teatrų festivaliuose. Nuo 1960 m. vaidino kine, filmavosi Lietuvos, Maskvos, Leningrado, Moldavijos, Baltarusijos kino studijose, telefilmuose. Kine ir televizijoje suvaidino 38 vaidmenis. 1990–1994 Panevėžio miesto Tarybos deputatas.


== Vaidmenys teatre ==
Velimiras Pavlovičius – Bronislavas Nušičius. Filosofijos daktaras, 1956 m.;
Šafas – Ivanas Turgenevas. Mėnuo kaime, 1957 m.;
Kostrovas – Vera Liubimova. Jausmų ugdymas, 1958 m.;
Ašilis de Rozalba – Eženas Labišas. Šiaudinė skrybėlaitė, 1959 m.;
Karelas – Vaclavas Blažekas. Slaptasis noras, 1960 m.


== Pastatymai ==
Karlas Miliokeris. Gasparonė, 1966 m.;
Čianitos pabučiavimas, Rež. J.Alekna, atnaujinimas V. M.Jatautis,1967m;
Vestuvės Malinovkoje, 1968m;
E.Skarpeta. Beprotnamis, 1968m;
Benjaminas Gorbulskis, 1969m;
Maskva – Čeriomuškos, 1970m;
Fransis Leharas. Linksmoji našlė, 1980 m.;
Karlas Miliokeris. Silva, 1986m., 1999m;
Žakas Žilberas. Dorovingoji Zuzana, 1990 m., 1996 m.


== Vaidmenys kine ==
Vaistininkas – Žingsniai naktį, 1962 m., rež. Raimondas Vabalas;
Svetimi, 1962 m., rež. Marijonas Giedrys;
Zigmas Ropė – Marš, marš, tra-ta-ta!, 1964 m., rež. Raimondas Vabalas;
Gustas – Akmuo ant akmens, 1971 m., rež. Raimondas Vabalas;
Velnio nuotaka, 1974, rež. Arūnas Žebriūnas;
Džeris – Smokas ir Mažylis, 1975 m., rež. Raimondas Vabalas;
Fokusininkas – Ilga kelionė prie jūros, 1976 m., rež. Algirdas Araminas;
Milkė – Vaikinas iš Darbo gatvės, 1977 m., rež. Algirdas Dausa;
Sodybų tuštėjimo metas, 1977 m., rež. Almantas Grikevičius;
Barnetas – Veidas taikinyje, 1978-1979 m., pagal G. K. Čestertoną, rež. Almantas Grikevičius;
Kardinolas – Pasigailėk mūsų, 1978 m., rež. A.Araminas;
Andersenas – Žaltvykslės, 1980 m., rež. Gytis Lukšas;
Habartas – Tomo Vendžio klaida, 1981 m., rež. Vasilė Breskanu Moldavfilm;
Arkliavagio duktė, 1981 m., rež. Algimantas Puipa;
Karūna – Vilos „Greta“ paslaptis, 1983 m., rež. Tamara Lisician Mosfilm;
Kaminskas – Skrydis per Atlantą, 1983 m., rež. Raimondas Vabalas;
Turtuolis, vargšas..., 1984, rež. Arūnas Žebriūnas;
Moteris ir keturi jos vyrai, 1984 m., rež. Algimantas Puipa;
Mokytojas Draugelis – Šešiolikmečiai, 1987 m., rež. Raimundas Banionis;
Mokytojas – Nelieskite mėlynojo gaublio, rež. Z.Janulevičiūtė, LTV;
Karalius – Vilius Karalius, 1988, rež. Vidmantas Bačiulis, LTV;
Krivickas – Miškais ateina ruduo, 1990 m., rež. Raimondas Vabalas;
Kunigas Kazimieras – Marius, 1990 m., rež. Jonas Pakulis ir Marijonas Giedrys;
Krepelis – Sąmokslas, 1991 m., rež. B. Durovas.


== Įvertinimas ==
2008 m. Metų panevėžietis.


== Šaltiniai ==