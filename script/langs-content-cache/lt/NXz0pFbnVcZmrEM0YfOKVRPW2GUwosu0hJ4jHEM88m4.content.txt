revision: 6711457
title: "I\u0161dagai"
url: https://lt.wikipedia.org/wiki/I%C5%A1dagai


---

Išdagai – kaimas Šakių rajono savivaldybėje, prie kelių  138  Vilkaviškis–Kudirkos Naumiestis–Šakiai  ir  3817  Išdagai–Naudžiai–Valakbūdis  kryžkelės, 5 km piečiau Šakių.


== Istorija ==
Išdagai rašytiniuose šaltiniuose minimi 1697 m. Kaimą iki II pasaulinio karo sudarė pavienės sodybos-vienkiemiai, per Antrąjį pasaulinį karą beveik visos kaimo sodybos sudegė. Prie gyvenvietės yra išlikę 4 prieš karą statyti kariniai fortifikacijos statiniai – Molotovo linijos bunkeriai (dotai), kurie priklausė Kauno fortifikaciniam rajonui. Traukiantis vokiečiams, beveik visa kaimo teritorija buvo užminuota. Šiandien vis dar randama įvairių (minosvaidžio, priešpėstinių ar net prieštankinių) minų.
Nepriklausomybės pabaigoje vieno komplekto Išdagų mokykloje mokytojai keitėsi dažnai. Nepriklausomybės pabaigoje vaikus mokė Ona Garbštienė. 1940 m. ją pakeitė Elena Olekaitė. Vėl mokytojai keitėsi 1941 m. rudenį. Nuo spalio 1 d. Išdagų mokykloje pradėjo mokytojauti Albina Kazlauskaitė. Ji 1940 m. buvo baigusi Marijampolės mokytojų seminariją. Išdagų mokyklą inspektorius aplankė 1941 m. lapkričio mėnesį. Tada A. Kazlauskaitė turėjo 24 auklėtinius iš visų skyrių. Kartu su vyresniais mokiniais buvo mokomi du pirmojo skyriaus vaikai. 1942 m. mokytoja gyveno Striūpų kaime. Gali būti, kad tuomet Išdagų mokyklos pavadinimą turėjusi švietimo įstaiga veikė ne Išdagų kaime. 1955 m. įsteigta pradžios mokykla. Nuo 2003 m. Šakių „Aukuro“ mokyklos pradinis skyrius. Dabar skyrius yra uždarytas, artimiausia mokykla yra Šakių „Varpo“ mokykla.
1950–1992 m. valstybinio sodininkystės ūkio centrinė gyvenvietė. Tuo laikotarpiu buvo pastatyti būtiniausi pastatai: kontora, parduotuvė, kultūros namai, mechaninės dirbtuvės, garažai, fermos. Vėliau, iki 1989 m., sparčiai plėtėsi individualių namų statyba, taip pat pastatyti keli daugiabučiai namai bei bendrabutis su vandentiekiu, kanalizacija, telefono ryšiu, centriniu šildymu. Įrengtos, išasfaltuotos ir apšviestos 8 gatvės.


== Gyventojai ==


== Šaltiniai ==