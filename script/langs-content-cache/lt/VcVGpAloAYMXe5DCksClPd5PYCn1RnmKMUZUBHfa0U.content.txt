revision: 6363113
title: "Hidayet T\xFCrko\u011Flu"
url: https://lt.wikipedia.org/wiki/Hidayet_T%C3%BCrko%C4%9Flu


---

Hidajetas Turkoglu (g. 1979 m. kovo 19 d. Stambule, Turkijoje) – profesionalus krepšininkas, pirmasis NBA žaidėjas iš Turkijos.


== Biografija ==
Turkoglu pradėjo savo karjerą su Stambulo „Efes Pilsen“. Žaidęs keturis sezonus, dalyvavo Eurolygoje. 2000 m., dalyvavo NBA naujokų biržoje ir pateko į „Sacramento Kings“ komandą. Po trijų sezonų, persikėlė į San Antonio „Spurs“ komandą ir vėliau Orlando „Magic“.
Vidutiniškai, per 2008-2009 m. sezoną, Turkoglu pelnė 16,8 taško, atkovojo 5,3 kamuolius, ir rezultatyviai perdavė 4,9 kamuolius.
2009 m. liepos 9 d. buvo iškeistas į Toronto „Raptors“ klubą keturių komandų mainuose. 2010 m. liepos 14 d. buvo iškeistas Phoenix „Suns“ komandai. 2010 m. gruodžio 18 d. buvo iškeistas Orlando „Magic“ klubui. 2013 m. vasario 13 d. buvo suspenduotas 20 rungtynių dėl neleistinų preparatų naudojimo.Turkoglu taip pat žaidžia Turkijos krepšinio rinktinėje. Jis atstovavo rinktinėje 2001 m., kai 2001 m. Europos čempionate Turkija užėmė antrą vietą (pasižymėjo kartu su Ibrahimu Kutluay), taip pat 2009 m. 2015 m. lapkričio 13 d. paskelbė savo karjeros profesionaliame krepšinyje pabaigą.


== Apdovanojimai ==
2008 m. išrinktas didžiausią pažangą padariusiu NBA žaidėju.


== Šaltiniai ==