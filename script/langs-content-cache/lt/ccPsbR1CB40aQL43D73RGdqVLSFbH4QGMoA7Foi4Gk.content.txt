revision: 6850847
title: Kylis
url: https://lt.wikipedia.org/wiki/Kylis


---

Kylis (vok. Kiel) – miestas Vokietijoje, Šlėzvigo-Holšteino žemės sostinė. Vienas svarbiausių Vokietijos uostamiesčių: uostas prie Baltijos jūros Kylio įlankos bei Kylio kanalo. Mieste aktyvi tarptautinė prekyba laivais, veikia Kylio universitetas. Išvystyta laivyba, elektrotechnikos, mechanikos, laivų statybos, chemijos, tekstilės, žvejybos pramonės.
Veikia pasaulio ekonomikos, jūrininkystės, pedagogikos ir daug kitų mokslinio tyrimo institutų, universiteto ir kitos bibliotekos, dramos, operos teatrai, miesto muziejus, skansenas, laivininkystės ir kiti muziejai, jūrų akvariumas, meno galerija, planetariumas, seniausias Vokietijoje botanikos sodas.


== Istorija ==
Kylį dar XIII a. įkūrė Holšteino grafas Adolfas IV fon Šauenburgas, tikėjęs, kad miestas taps svarbiu prekybiniu centru. Tačiau šiandieninis miestas neišlaikė Viduramžių dvasios, nes jį ištiko panašus kaip ir Drezdeno likimas – Kylis buvo sugriautas iki pamatų.

1242 m. vietovei suteikiamos miesto teisės, o už kelių dešimtmečių Kylis tampa vienu iš Hanzos miestų. XVII a. Holšteino-Gotorfo hercogas Christianas Albrechtas įkuria universitetą. XIX a., kai į Kylį buvo perkeltas Prūsijos laivynas, miestas ima sparčiai augti, tampa pagrindine karine-jūrine Vokietijos baze Baltijos jūroje. Tuo metu buvo atidarytas ir Šiaurės-Baltijos jūros kanalas. Miestas tapo vienu stambiausių karinės pramonės centrų ir išlaikė šį vardą iki XX a. antrosios pusės.


== Sportas ==
SV Holstein Kiel (futbolas)Veikia sporto ir pramogų arena Sparkassen‑Arena (13 500 žiūrovų vietų, pastatyta 1952 m.). Nuo 1882 m. vyksta kasmetinė Kylio regata. Per 1936 m. (Berlyne) ir 1972 m. (Miunchene) vasaros olimpines žaidynes Kylyje vyko olimpinės regatos.


== Šaltiniai ==


== Nuorodos ==
Oficiali Kylio miesto svetainė (vokiečių, anglų k.)
Kylio miesto vikisvetainė (vok.)
Faktai apie Kylį (angl.)
Barai ir restoranai