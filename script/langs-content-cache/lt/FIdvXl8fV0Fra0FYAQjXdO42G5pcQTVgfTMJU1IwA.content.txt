revision: 6289842
title: Strauja
url: https://lt.wikipedia.org/wiki/Strauja


---

Strauja – upelis Lietuvoje, Varėnos rajone, Merkinės seniūnijoje; Nemuno dešinysis intakas. Išteka iš Ilgio ežero pietrytinio galo, aukštupyje prateka Kampio ežerą (upės ruožas tarp šių ežerų vadinamas Ilgiu). Toliau pasuka į pietvakarius, prateka po Rumšiškių-Merkinės plentu. Įteka į Nemuną 416,6 km nuo jo žiočių, į vakarus nuo Merkinės.
Intakai: Gelovinė, Mikalaviškis (dešinieji).
Žemupys įeina į Dzūkijos nacionalinį parką. Ties Masališkėmis Straujos slėnyje sudarytas tvenkinys. Seniau upėje veikė net 4 vandens malūnai. Upės nuolydis – 190 cm/km.


== Etimologija ==
Upėvardis kildinamas iš straujas („sraunus“) bei latv. straujš „sraunus“, strauja „srovė, srautas“.


== Šaltiniai ==