revision: 6221708
title: "Merkio kra\u0161tovaizd\u017Eio draustinis"
url: https://lt.wikipedia.org/wiki/Merkio_kra%C5%A1tovaizd%C5%BEio_draustinis


---

Merkio kraštovaizdžio draustinis – saugoma gamtos teritorija pietų Lietuvoje, Varėnos rajone, Dzūkijos nacionalinio parko šiaurėje. Apima visą nacionaliniame parke esantį Merkio žemupį – nuo santakos su Ūla (netoli Paūlių) iki žiočių šalia Merkinės.
Draustinis skirtas išsaugoti Merkio ir Skroblaus žemupių slėnių kraštovaizdį su šilinių dzūkų viensėdžių ir kaimų erdvine bei planine struktūra, akmens amžiaus ir vėlesnių laikmečių stovyklavietėmis, saugomomis gamtos buveinėmis. Į draustinio teritoriją patenka Mardasavo kaimas su buvusia Lietuvos didžiųjų kunigaikščių dvarviete, taip pokario rezistentų slaptavietės. Pietiniuose Merkio ir Nemuno santakos šlaituose išlikusios unikalios stepinių pievų bendrijos, o užliejamose salpinėse pievose gyvena griežlės, pakrantėse ir Merkio vandenyse pasitaiko ūdrų, tulžių, didžiųjų dančiasnapių. Į draustinio teritoriją patenka Mardasavas, Puvočiai, Dubininkas, Trasninkas, Kasčiūnai, Roduka, Lankininkai, Jablanavas, Česukai.


== Šaltiniai ==