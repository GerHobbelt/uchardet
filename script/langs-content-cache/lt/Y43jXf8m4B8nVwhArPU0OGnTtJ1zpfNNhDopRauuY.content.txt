revision: 6992846
title: FC Gintra
url: https://lt.wikipedia.org/wiki/FC_Gintra


---

„Gintros“ futbolo klubas, o trumpai vadinamas FC „Gintra“, ankstesniais metais žinomos kaip „Gintra–Universitetas“ – Lietuvos moterų futbolo klubas iš Šiaulių, žaidžiantis Lietuvos moterų futbolo A lygoje. Daugkartinės šalies čempionės, taurės laimėtojos, įvairių tarptautinių turnyrų dalyvės bei nugalėtojos.


== Istorija ==
1992 m. Šiauliuose įkurtas žolės riedulio klubas, kurio žolės riedulio komanda vėliau tapo viena stipriausių Lietuvos komandų. 


=== 1999 ir 2000 m. ===
1999 m. Gintros žolės riedulio žaidėjos kartu su Šiaulių HFTC klubo žolės riedulininkėmis susibūrė į bendrą „Gintros–Šiaulių“ futbolo komandą, kuri tais pačiais metais tapo Lietuvos čempione. 
Nuo 2000 m. sezono vidurio Šiaulių HFTC žolės riedulininkės komandoje nebežaidė, tačiau komanda sugebėjo antrą kartą iš eilės tapti Lietuvos čempionėmis.


=== Nuo 2002 m. ===
2002 m. pabaigoje klubas pasirašė bendradarbiavimo sutartį su Šiaulių universitetu. Nuo 2003 m. klubo komanda vadinosi „Gintra–Universitetas“. 
2008 m. UEFA moterų čempionų lygos grupės varžybose užėmė 2 vietą.2014 m. UEFA moterų čempionų lygoje pateko į pagrindinį UEFA moterų Čempionių lygos turnyrą ir nukeliavo iki ketvirtfinalio.
2017 m. “Gintra-Universitetas” pakartojo istoriją ir žengė į pagrindinį UEFA moterų Čempionių lygos turnyrą. Pirmoje atrankos grupėje nepatyrė nė vieno pralaimėjimo, nugalėjusios visas varžoves.
2018 m. nepavyko apginti Baltijos čempionų vardų. Po nuožmios kovos buvo nusileista „Minsk“ ekipai iš Gudijos.2019 m. pasirašyta benradarbiavimo sutartis su aprangų gamintojais Hummel.2020 m. sezonas ypatingas tuo, kad lygos ir klubo planus sujaukė pandemija. Dar iki pirmenybių pabaigos gintrietės užsitikrino aukso medalius ir apgynė čempionių vardus. UEFA moterų čempionų lygos 2020–2021 m. pirmame kvalifikaciniame etape, kurio rungtynės įvyko 2020 m. lapkričio 5 d. Šiauliuose, „Gintra Universitetas“ susitiko su Slovakijos čempionėmis Bratislavos „Slovan“. Vieneriose rungtynėse sprendėsi, kuri komanda pateks į kitą etapą. FC Gintra nugalėjo varžoves rezultatu 4:0 ir pateko į kitą etapą.


=== Nuo 2021 m. ===
2021 m. klubo pavadinime nebeliko Universiteto žymens. Dabar naudojamas tik FC Gintra žymuo. 
2021 m. liepos 17 d. Šiauliuose, Savivaldybės stadione įvyko draugiškos rungtynės su Milan. FC Gintra išsiveržė į priekį 75 min. po Trudi Carter tikslaus smūgio į vartus. Galutinis rungtynių rezultatas lygus 1:1.
2021–2022 m. sezono UEFA moterų Čempionių lygos atrankos turnyre FC Gintra pateko į 1 grupę, kartu su Islandijos čempione Koupavoguro „Breidablik“, Estijos Talino „Flora“ bei Farerų salų Klaksviko „KI“.2021 m. rugpjūčio 18 d. žaidė UEFA moterų Čempionių lygos atrankos turnyro 1-osios grupės pusfinalio rungtynėse prieš Talino „Flora“. 44-ąją minutę M.Gibson buvo nugriauta ties 16 metrų žyma. Dovilės Gailevičiūtės smūgį atrėmė „Floros“ vartininkė, tačiau prie kamuolio suskubo Jessica Ayers ir išvedė lietuvaites į priekį 1:0. 60-ąją minutę įvartį pelnė ir rezultatą padvigubino M. Gibson – 2:0. Galutinis šių rungtynių rezultatas 2:0 reiškė, kad FC Gintra pateko į kitą 1-osios grupės finalą.2021 m. rugpjūčio 21 d. žaidė čempionių lygos atrankos pirmos grupės finale. Grupės finalo rungtynės prieš Breiðablik susiklostė ypač nesėkmingai: islandės sutriuškino šiaulietes rezultatu 8:1 ir tapo grupės nugalėtojomis. „Gintros“ klubui tai buvo pati didžiausia nesėkmė Europos turnyruose.
Po nesėkmingai susiklosčiusių rungtynių prieš islandes, iš pareigų atsistatydino ilgametis vyr. treneris Rimantas Viktoravičius, o pareigas užėmė iki tol asistentu dirbęs Darius Jankauskas.2021 m. rugsėjo mėn. veiklą pradėjo „Gintros“ futbolo akademija (GFA).2021 m. spalio mėn., likus 4 turams iki čempionato pabaigos, užsitikrino 20 čempionių titulą klubo istorijoje.2022 m. vasario mėn. pristatytas naujasis ekipos vyr. treneris iš Bulgarijos Kalojanas Petkovas.„Gintros” sudėtyje iš 2021 m. sezono liko tik trys futbolininkės – Tereza Romanovskaja, Aušrinė Bikutė ir Trudi Carter. Prisijungė būrys naujokių – Santa Lichareva, Eitvydė Partikaitė, Gintarė Raznauskaitė, Saulutė Railaitė, Andžela Vaičytė, Neda Klezaitė, amerikietės Madison Less, Samantha Rosette, Shannon Aviza, Renee Guion, Athena Kuehn ir kanadietė Serena Dolan. Šios merginos iškovojo Žiemos taurę.
2022 m. apgynė čempionių titulą. Dvidešimt pirmas kartas, kai Gintra tapo čempionėmis.


== Pasiekimai ==
Lietuvos moterų futbolo A lyga (21): 1999, 2000, 2003, 2005, 2006, 2007, 2008, 2009, 2010, 2011, 2012, 2013, 2014, 2015, 2016, 2017, 2018, 2019, 2020, 2021, 2022
Lietuvos moterų futbolo taurė (12) : 2005, 2006, 2007, 2008, 2009, 2010, 2011, 2012, 2013, 2014, 2015, 2016
Lietuvos moterų futbolo supertaurė (1) : 2006
Baltijos moterų futbolo lyga (8): 2006, 2008, 2009, 2010, 2011, 2017, 2019, 2022 m.


== Klubo simbolika ==


=== Logotipas ===

		


=== Spalvinė gama ===
Klubas namuose žaidžia geltonos/juodos spalvos aprangomis. Pastaruoju metu komandos spalvinė gama buvo geltoni marškinėliai, juodi šortai bei geltonos kojinės.Klubas svečiuose žaidžia baltos/juodos spalvos aprangomis. Pastaruoju metu komandos spalvinė gama buvo balti marškinėliai, juodi šortai bei baltos kojinės.


== Aprangos ==
Nike (iki 2018);hummel (nuo 2019);


== Tarptautiniai turnyrai ==


== Komandos personalas ==
Kalojanas Petkovas – vyr. treneris (nuo 2022 m. vasario mėn.)
Gintaras Radavičius – prezidentas
Mantas Radavičius – vadovas


== Treneriai ==
Vaidotas Vaičeliūnas, 1999-2000
Rimantas Viktoravičius, iki 2021 m. rugpjūčio;
Darius Jankauskas, nuo 2021 m. rugpjūčio;
Kalojanas Petkovas; nuo 2022 m. vasario.


== Sudėtis ==
Atnaujinta: 2023 m. kovo 26 d.


=== Užsienietės, atstovavusios klubui ===
Laetitia Chapeh Yimga - Pusiaujo Gvinėjos pilietybė, nors pati kamerūnietė. Vidurio gynėja - nuo 2014 m. liepos mėn.2015 m. Lietuvos čempionių gretas papildė trys Dramblio Kaulo Kranto atstovės – 24 -erių metų puolėja Koko Marriete Christelle, 26 -erių metų vidurio saugė Josephine Rita bei 21 -erių metų atakuojančio plano žaidėja Rebecca Grace. Visos trys futbolininkės yra Dramblio Kaulo Kranto moterų nacionalinės futbolo rinktinės narės.2016 m. Tetyana Kozyrenko iš Ukrainos, puolėja. Zenatha Goeiemen Coleman iš Namibijos. Thomalina Adams. Krašto gynėja iš Serbijos Jovana Milinkovič. Kroatijos rinktinės gynėja Ana Jelenčič.2017 m. pradžioje klubą papildė nacionalinės Baltarusijos moterų futbolo rinktinės saugė Liubova Gudčenko (Liubou Houdchanka).2017 m. vasarą klubą papildė Jelena Cubrilo iš Serbijos! Rungtyniauja krašto saugo arba puolėjo pozicijoje.
JAV ir Jamaikos pilietybes turinti gynėja Toriana Patterson.
Meksikos rinktinės narė Christina Murillo. Universali (puolėja, wingerė, saugė).
2017 m. rugsėjo mėn. Čilės rinktinės puolėja Maria Jose Rojas Pino (tiesiog Cote).
2018 m. vasarą prisijungė: Noel Baham, Karolina Tabur.
2018 m. rudenį Georgia Cloepfil, Megan Crosson.
2019 m. kovo mėn. dvynės seserys iš Brazilijos Karen ir Kelen Bender.
2019 m. Jermaine Seoposenwe bei Nothando Vilakazi iš Pietų Afrikos Respublikos.
2020 m. amerikietės McKenna Davidson; Jessica Ayers


== Šaltiniai ==


== Nuorodos ==
Oficiali klubo svetainė
Soccerway (Apie klubą)
UEFA svetainė (Apie klubą)
Facebook paskyra: "Moterys už futbolą"
fussballtransfers.com (Sudėtis)