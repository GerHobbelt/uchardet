revision: 6927974
title: "Sokulkos apskritis (1919\u20131939)"
url: https://lt.wikipedia.org/wiki/Sokulkos_apskritis_(1919%E2%80%931939)


---

Sokulkos apskritis (lenk. Powiat sokólski) – buvęs administracinis-teritorinis vienetas, viena iš II Lenkijos Respublikos, Balstogės vaivadijos apskričių 1919–1939 m. Apskrities centras – Sokulka.


== Istorija ==
Po I pasaulinio karo apskritis tapo Lenkijos, Balstogės vaivadijos dalimi. 1918 m. gruodžio 18 d. susikūrė apskrities vadovybė, kurią sudarė du žydai ir likę rusai. Nuo 1927 m. apskritį sudarė 12 valsčių ir trys miestai. Apskrities plotas sudarė 0,6 proc. visos Lenkijos teritorijos ir 8,96% Balstogės vaivadijos teritorijos. Pagal 1920 m. liepos 12 d. Lietuvos ir Tarybų Rusijos taikos sutartį apskrities šiaurinės dalies valsčiai buvo priskirti Lietuvos Respublikai. 1939 m. apskritį okupavo Tarybų Sąjunga ir priskyrė ją Baltarusijos TSR, Balstogės sričiai, kur vietoje apskrities buvo įkurti keli atskiri rajonai. Po II pasaulinio karo, nuo 1945 m. egzistuoja naujai sukurta Sokulkos apskritis.


== Administracinis suskirstymas ==
Apskričiai įvairiu metu priklausė 13 valsčių.


== Gyventojai ==


=== Tautinė sudėtis ===
Pagal 1921 m. lenkų atliktą surašymą apskrityje gyveno 90.264 žmonės, iš kurių 78889 (87,4%) lenkai, 6531 (7,2%) gudai, 4522 (5,0%) žydai, 225 (0,2%) rusai, 62 (0,1%) totoriai, 9 lietuviai, 5 vokiečiai, 4 latviai, 2 estai ir 1 anglas. Dauguma apskrities gyventojų kalbėjo maišyta baltarusių-lenkų kalba. Pagal 1921 m. surašymą 72225 (80,2%) gyventojų buvo katalikai, 9357 (10,4%) stačiatikiai, 8413 (9,3%) judaistai, 212 (0,2%) musulmonai, 26 graikų-katalikai. Pagal 1936 m. surašymą apie 85 000 (78%) katalikai, apie 10 000 (9%), stačiatikiai, musulmonai – 200 (0,2%).

1921 m. gruodžio 30 d. – 89 308 gyventojai;
1931 m. gruodžio 9 d. – 103 135 gyventojai;
1934 m. sausio 1 d. – 106 092 gyventojai.


== Šaltiniai ==

Marek Wierzbicki: Stosunki polsko-białoruskie przed wrześniem 1939. W: Marek Wierzbicki: Polacy i Białorusini w zaborze sowieckim. Stosunki polsko-białoruskie na ziemiach północno-wschodnich II RP pod okupacją sowiecką 1939–1941. Wyd. 2. Warszawa: Stowarzyszenie Kulturalne Fronda, 2007, ss. 25–43, seria: Biblioteka historyczna Frondy. ISBN 978-83-88747-76-2.
1921 m. surašymo duomenys (lenk.).