revision: 6916524
title: Chaplin
url: https://lt.wikipedia.org/wiki/Charlie_Chaplin


---

Čarlis Čaplinas (Charlie Chaplin arba sir Charles Spencer Chaplin Jr., 1889 m. balandžio 16 d. – 1977 m. gruodžio 25 d.) – vienas žinomiausių XX a. aktorių ir režisierių, komedinio žanro atlikėjas, kompozitorius, prodiuseris. Išgarsėjo veikėju Valkata (The Tramp) veikėjo, vienišo, nepalaužiamo mažojo žmogaus.


== Biografija ==
Gimė 1889 m. balandžio 16 d. Londone, Valvorto rajone. Abu tėvai – estrados aktoriai. Vaikystė buvo sunki, tėvas buvo alkoholikas, mama buvo Music Hall aktorė, tačiau dėl psichikos ligos turėjusi anksti nutraukti karjerą. Vyresniojo įbrolio dėka Čarlis pradėjo vaidinti „The Eight Lancashire Lads“ trupėje, 1908 m. – „Karno“ trupėje, su kuria 1912 m. pasirodė gastrolėse JAV, kur 1915 m. jau buvo Holivudo aktorius. Labai greitai tapo žinomu ir populiariu aktoriumi. Sukūrė ir vaidino daugybėje filmų, tačiau tik 1940 m. pasirodė pirmas įgarsintas filmas – „Didysis diktatorius“ – visi ankstesnieji buvo begarsiai. Č. Čaplinas buvo du kartus – 1929 m. ir 1972 m. – apdovanotas Oskarais.
Aktorius turėjo pasisekimą tarp moterų, daug žmonų, susilaukė 11 vaikų. 1918–1920 m. buvo susituokęs su Mildred Harris (jaunesnė 13 metų; pagimdė vieną sūnų, kuris neišgyveno), 1924 m. vedė Lita Grey (jaunesnė 19 metų; pagimdė du sūnus), 1936 m. vedė Paulette Goddard (slapta santuoka, 1942 m. išsiskyrė), o 1943 m. susituokė su Ona O’Neill (jaunesnė 36 metais; pagimdė tris sūnus ir penkias dukteris).
Ryšiai su JAV valdžia buvo įtempti, ypač nuo Antrojo pasaulinio karo, kai jis buvo apkaltintas prielankumu komunizmui – su šiuo kaltinimu Čaplinas nesutiko,- todėl jis grįžo į Angliją, o vėliau apsigyveno Vevės mieste Šveicarijoje. Mirė 1977 m. gruodžio 25 d.


== Apdovanojimai ir pripažinimas ==

Čaplinas per savo ilgą karjerą, ypač vėlesniaisiais metais, buvo apdovanotas daugeliu apdovanojimų. 1971 m. Prancūzija jam suteikė Nacionalinio Garbės legiono ordino vado, o 1975 m. JK jam suteikė riterio titulas. 1962 m. Oksfordo ir Darhemo universitetai jam suteikė humanitarinių mokslų garbės daktaro vardą. 1965 m. Čarliui Čaplinui kartu su Ingmaru Bergmanu buvo įteiktas Erazmo apdovanojimas.
1972 m. Čaplinas gavo specialų Auksinį liūtą Venecijos kino festivalyje ir tais pačiais metais Linkolno kino draugijos apdovanojimą už viso gyvenimo nuopelnus. Pastarasis nuo to laiko kasmet įteikiamas filmų kūrėjams kaip Čaplino apdovanojimas. 1972 m. Čaplinui buvo suteikta žvaigždė Holivudo šlovės alėjoje – anksčiau ji nebuvo paskirta dėl Čaplino politinių įsitikinimų.Čaplinas buvo apdovanotas trimis Oskarais: Garbės oskaru už „įvairiapusiškumą ir genialumą vaidinant, rašant, režisuojant ir kuriant kino juostą „Cirkas“ 1929 m., garbės oskarą už „neįkainojamą poveikį, kurį jis padarė paverčiant kino filmus šio amžiaus menu“ 1972 m. ir oskarą už geriausią muziką 1973 m. už „ Rampos ugnys “ (kartu su Rėjumi Rašu ir Lariu Raseliu). Taip pat Čarlio Čaplino filmas „Didysis diktatorius“ yra buvęs nominuotas oskarui geriausio aktoriaus, geriausio originalaus scenarijaus ir geriausio filmo prodiuserio kategorijose, o „Ponas Verdu“ – oskarui geriausio originalaus scenarijaus kategorijoje. 1976 m. Čaplinas buvo paskirtas Britanijos kino ir televizijos meno akademijos (trumpinys BAFTA) nariu.


== Filmografija ==
Čarlis Čaplinas režisavo ir pats vaidino daugiau nei 80 filmų. Pirmasis filmas, kuriame vaidino, „Uždirbant pragyvenimui“ (angl. Making a Living), išleistas 1914 m. vasario 2 d., paskutinis – 1975 m. Garsesni kino filmai, kuriuose vaidino Čaplinas, pateikiami žemiau:

Uždirbant pragyvenimui (1914 m., režisierius H. Lehrmanas)
Valkata (The Tramp ,1915 m., taip pat ir režisierius),
Imigrantas (1917 m., taip pat ir režisierius),
Šuniškas gyvenimas (A Dog’s Life, 1918 m., taip pat ir režisierius),
Ant peties! (Shoulder Arms, 1918 m., taip pat ir režisierius).
Mažylis (The Kid, 1921 m.),
Piligrimas (1923 m.),
Aukso karštligė (The Gold Rush, 1925 m.),
Cirkas (Circus, 1928 m.),
Didmiesčio žiburiai (City Lights, 1931 m.),
Naujieji laikai (Modern Times, 1936 m.),
Didysis diktatorius (The Great Dictator, 1940 m.),
Ponas Verdu (Monsieur Verdoux, 1947 m.),
Rampos ugnys (Limelight, 1952 m.)
Karalius Niujorke (A King in New York, 1957 m.),
Grafienė iš Honkongo (A Countess from Hong Kong, 1967 m.)


== Literatūra ==
Robinson, David (1986) [1985]. Chaplin: His Life and Art. Londonas: Paladin. ISBN 978-0-586-08544-8. 
Williams, Gregory Paul (2006). The Story of Hollywood: An Illustrated History. Los Andželas, Kalifornija: B L Press. ISBN 978-0-9776299-0-9. 


== Šaltiniai ==

Vikicitatos