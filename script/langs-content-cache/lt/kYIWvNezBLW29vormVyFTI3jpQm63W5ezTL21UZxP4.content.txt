revision: 6920837
title: Kolumbijos kalnai
url: https://lt.wikipedia.org/wiki/Kolumbijos_kalnai


---

Kolumbijos kalnai (angl. Columbia Mountains) – Uolinių kalnų dalis pietvakarių Kanadoje (Britų Kolumbija) ir šiaurės vakarų Jungtinėse Amerikos Valstijose (Aidahas, Montana, Vašingtonas). Aukštis iki 3581 m (Sero Vilfrido Lorjė kalnas). Vakaruose kalnus riboja tektoninis slėnis, kuriuo teka Freizeris ir Kolumbija.
Kolumbijos kalnai susideda iš Karibu (aukščiausias), Monaši, Selkirko ir Perselio kalnagūbrių.
Kalnai sudaryti iš kristalinių uolienų, giliai išraižyti upių slėnių. Būdingas ledyninis reljefas. Šlaituose auga miškai, aukščiausiose vietose subalpinės pievos, ledynai. Slėniuose dirbami laukai, ganyklos.
Kolumbijos kalnuose įsteigta nemažai nacionalinių ir provincijų parkų (Revelstoko kalno, Ledyno, Vels Grėjaus, Valhalos, Hamberio ir kiti), gamtos rezervatų.

		
		
		


== Šaltiniai ==