revision: 6826606
title: "Vilniaus\u2013Klaip\u0117dos gele\u017Einkelis"
url: https://lt.wikipedia.org/wiki/Vilniaus%E2%80%93Klaip%C4%97dos_gele%C5%BEinkelis


---

Vilnius–Klaipėda geležinkelio linija jungia Lietuvos sostinę Vilnių ir uostamiestį Klaipėdą. Linijos ilgis – 376 km.


== Istorija ==
Liniją sudaro šie istoriniai geležinkelių ruožai:

XIX a. septintajame dešimtmetyje nutiesto geležinkelio Sankt Peterburgas–Varšuva ruožas nuo Vilniaus iki Lentvario ir šio geležinkelio atšakos iki Virbalio (dabartinių Kybartų) prie Prūsijos ir Rusijos imperijos sienos dalis nuo Lentvario iki Kaišiadorių;
Liepojos–Romnų geležinkelio dalis nuo Kaišiadorių iki Kužių Šiaulių rajone;
Tarpukaryje nutiesta geležinkelio linija nuo Kužių iki Kretingos;
Pirmojo pasaulinio karo metu nutiesto geležinkelio Bajorai–Liepoja dalis nuo Kretingos iki Bajorų;
Prūsijos valstybinio geležinkelio ruožas nuo Bajorų iki Klaipėdos.2016 m. maršrutu pradėjo kursuoti nauji trijų vagonų dyzeliniai traukiniai PESA 730ML.
2022 m. - 2023 m. vyks Vilniaus–Klaipėdos geležinkelio elektrifikavimo darbai. Projekto vertė - 411.26 mln. eurų. Rangovai - „Elecnor“ ir „Instalaciones Inabensa“.


== Struktūra ==
Visoje linijoje naudojama automatinė blokuotė. Dvikeliai ruožai: Vilnius-Livintai, Jonava-Žeimiai, Lukšiai-Šilainiai, Kėdainiai-Gimbogala, Linkaičiai-Kužiai, Pavenčiai-Raudėnai (dalinai, tiesiamas), Dūseikiai-Lieplaukė (dalinai, tiesiamas), Kūlupėnai-Kretinga (dalinai, tiesiamas), Kalotė-Giruliai (?). Pereinant iš vienkelio į dvikelį ir atvirkščiai beveik visur įrengti 1/18 iešmai, leidžiantys važiuoti iki 80 km/h greičiu.


== Miestai ==
Vilnius – Kaišiadorys – Jonava – Kėdainiai – Radviliškis – Šiauliai – Telšiai – Plungė – Kretinga – Giruliai – Klaipėda


== Galerija ==

		
		
		


== Šaltiniai ==