revision: 6911722
title: Arnionys I
url: https://lt.wikipedia.org/wiki/Arnionys_I


---

Apie gretimą kaimą panašiu pavadinimu žr. Arnionys IIArnionys I (arba tiesiog Arnionys) – kaimas Molėtų rajono savivaldybėje, 3 km į pietryčius nuo Joniškio miestelio. Seniūnaitijos centras. Išlikusi Arnionių dvaro sodyba (XVIII a. pabaiga – XIX a. pradžia), yra biblioteka (nuo 1955 m.), paštas (LT-33013). Kaimo vakariniame pakraštyje yra Arino ežeras, rytiniame – Arnionių miškas. Netoliese yra ir Arnionys II.
XVIII a. pabaigos – XIX a. pradžios dvaro sodyba, kurią sudaro 1954 rekonstruoti klasicistiniai vienaukščiai rūmai su mezoninu ir monumentaliu šešių dorėniškųjų kolonų portiku, svirnas bei arklidės, abu su 12 kolonų kolonadomis, du sargo nameliai, kalvė, vartai ir 10 ha parkas.


== Etimologija ==
Kaimo vardas tikriausiai kilęs nuo Arino ežero vardo (vandenvardinis vietovardis) arba nuo pagal jį pasivadinusios Arnionių giminės (dvarininkinis vietovardis).


== Istorija ==

1495 m. akte minima, kad Ldk Žygimantas Kęstutaitis davė ponui Narbutui žmones Arnionis ir Kaltanėnus. Vėliau kaimas priklausė Radviloms, Šveikovskiams, nuo 1765 m. Masalskiams, nuo 1792 m. Kostrovickiams, nuo 1859 m. atiteko J. Tiškevičiui. XIX a. pabaigoje ichtiologas Mykolas Girdvainis įrengė žuvininkystės ūkį. Arnionys sovietų laikais garsėjo savo žuvivaisos įmone ir plaukiojančių paukščių veisykla. Šalimais buvo įrengtas tvenkinių kompleksas. Po Nepriklausomybės atgavimo tvenkiniai tapo neprižiūrimi ir šiuo metu yra intensyviai nenaudojami.
1912 m. kaime atidaryta pradinė mokykla, 1948–1998 m. buvusi septynmetė, aštuonmetė, devynmetė. 1955 m. įsteigta biblioteka. Sovietinės okupacijos metais Arnionys buvo žuvininkystės ūkio centrinė gyvenvietė.


== Gyventojai ==


== Šaltiniai ==