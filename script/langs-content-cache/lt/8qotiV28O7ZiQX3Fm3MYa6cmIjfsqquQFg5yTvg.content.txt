revision: 6856110
title: "Andrius \u017Diurauskas"
url: https://lt.wikipedia.org/wiki/Andrius_%C5%BDiurauskas


---

Andrius Žiurauskas (g. 1976 m. balandžio 7 d., Kaune) – lietuvių teatro ir kino aktorius, režisierius, TV laidų vedėjas.


== Biografija ==
Nuo 10 metų priklausė režisieriaus Mamerto Karklelio vadovaujamai „Lietuvos nacionalinio teatro studijai“ Kaune.
1994 m. įstojo į Lietuvos muzikos akademiją TV režisūros specialybę (kurso vadovas Vytautas Čibiras). Po metų metė mokslus akademijoje ir įstojo į Lietuvos pedagoginio universiteto filologijos fakulteto neakivaizdinį skyrių – lietuvių kalbos ir literatūros mokytojo specialybės II kursą. Čia mokėsi iki 2000 m., tačiau nebaigė studijų . Dirbo Kauno Panemunės pagrindinės mokyklos direktoriaus pavaduotoju ugdymui. Dalyvavo skaitovų konkursuose.
1996 m. pakviestas dirbti Kauno lėlių teatro aktoriumi. Per devynerius metus sukūrė apie 30 vaidmenų įvairių režisierių spektakliuose. Vaidino Kauno jaunimo kamerinio, Kauno mažojo teatro spektakliuose.
1998 m. išrinktas Lietuvos teatro sąjungos Kauno lėlių teatro skyriaus pirmininku.
2000 m. už debiutą režisūroje – Kauno lėlių teatro spektaklį D. Čepauskaitės „Kai krenta žvaigždė“ (dail. S.Bocullo) apdovanotas „Fortūnos“ diplomu. Dar kartą šiuo apdovanojimu buvo įvertintas už vaidybą J. Januškevičiūtės spektaklyje „Sodžiaus istorijos“.
Nuo 2000 m. Kauno lėlių teatre ir ne tik režisavo spektaklius: E. Matulaitės „Velnias vestuvėse“, teatro improvizaciją „Didysis lėlių šou“, D. Čepauskaitės „Gražuolė ir pabaisa“ ir „Nebus audros", teatro improvizaciją „Didysis Kauno reviu“, spektaklį-žaidimą „Kiškis drąsuolis“, spektaklį-roko operą „Vilkas ir ožiukai“ (pagal Jaunųjų dramaturgų konkurso nugalėtojos Š. Kepenytės kūrinį).
2001 m. įstojo į Jaroslavlio valstybinio teatro instituto (Rusija) Lėlių teatro režisūros specialybę. 2005 m. apsigynė diplomą su pagyrimu.
2004 m.  išrinktas Tarptautinės lėlininkų organizacijos UNIMA Lietuvos skyriaus prezidentu. Yra vienas iš šventės „Hanza Kaunas“ rengėjų. 
Nuo 2008 m. Lietuvos teatro sąjungos Kauno skyriaus pirmininkas.
Taip pat vaidino Kauno jaunimo kameriniame teatre, Kauno mažajame teatre, „Domino“ teatre.
2013 m. Vilniaus universitete Kauno fakultete įkūrė „Raudonojo kilimo“ teatrą.
Dėstė Lietuvos muzikos ir teatro akademijoje.
2015 m. TV3 televizijoje vedė kulinarinę laidą „Virtuvės istorijos“.


== Spektakliai ==


=== Kauno valstybinis lėlių teatras ===
„Zuikio kaprizai“, rež. A. Stankevičius
„Žvaigždės vaikas“, rež. A. Stankevičius
„Atostogos pas dėdę Titą“, rež.J.Januškevičiūtė
„Užburtos pilies paslaptis“, rež. O. Žiugžda
„Žirafa su kojinėmis“, rež. G. Radvilavičiūtė
„Katės namai“, rež. A. Stankevičius                      
„Jūratė ir Kastytis“, rež. O.Žiugžda
„Daktaras Kripštukas pragare“, rež. J. Januškevičiūtė
„Šeimynėlė iš Didžiosios girios“, rež. O. Žiugžda
„Medinės žvaigždės“, rež. A. Žiurauskas
„Kelionė saulės link“, rež. B. Konstantinovas
„Skrudžas, arba diena, kai galima atverti savo širdį“, rež. A. Lebeliūnas
„Čipolino nuotykiai“, rež. K. Jakštas
„Žiogas Zigmas Žalgirio mūšyje“, rež. A. Sunklodaitė
„Molinis sapnas“, rež. A. Žiurauskas
„Noriu – negalima, reikia – nenoriu“, rež. A. Žiurauskas


=== Domino teatras ===
„Loto“, rež. O. Šapošnikovas
„Vyrų laiškai“, rež. O. Šapošnikovas
„Testosteronas“, rež. O. Šapošnikovas


=== VDU teatras ===
„Intymumas“, rež. A. Areima


=== Kitur ===
„Holivudas“, rež. R. Vitkaitis


== Režisuoti spektakliai / filmai /serialai ==


=== Kauno valstybinis lėlių teatras ===
„Kai krenta žvaigždė“ (2000 m.)
„Velnias vestuvėse“ (2002 m.)
„Didysis lėlių šou“ (2002 m.)
„Gražuolė ir pabaisa“ (2004 m.)
„Didysis Kauno reviu“ (2004 m.)
„Vilkas ir ožiukai“ (2007 m.)
„Uma-Uma“  (2010 m.)
„Medinės žvaigždės“ (2011 m.)
„Kalėdų saulė“ (2011 m.)
„Molinis sapnas“ (2015 m.)
„Noriu – negalima, reikia – nenoriu“ (2016 m.)


=== Kauno valstybinis muzikinis teatras ===
„Balius Savojoje“ (operetė, 2014 m.)


=== TV3 televizija ===
„Tobula kopija“ (serialas, 2015 m.)
„Moterys meluoja geriau“ (2016 – dabar)
„Turtuolis Vargšas“ (2019 – dabar)


== Vaidmenys filmuose / serialuose ==


== Šaltiniai ==
http://www.kaunoleles.lt/index,lt,2688.html
http://www.kamane.lt/Kurejai/Personalijos/Andrius-Ziurauskas-aktorius-rezisierius-leliu-t[neveikianti nuoroda].
http://www.imdb.com/name/nm3046770/
http://tv.tv3.lt/naujienos/naujas-aktoriaus-a-ziurausko-etapas-serialo-tobula-kopija-rezisura