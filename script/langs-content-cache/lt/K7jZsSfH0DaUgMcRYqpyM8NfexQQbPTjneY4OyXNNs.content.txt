revision: 6950610
title: "\u0160aki\u0173 rajone"
url: https://lt.wikipedia.org/wiki/%C5%A0aki%C5%B3_rajono_savivaldyb%C4%97


---

Šakių rajono savivaldybė – administracinis-teritorinis vienetas pietvakarių Lietuvoje, pasienyje su Kaliningrado sritimi. Administracinis centras – Šakiai.


== Geografija ==
Iš esmės visas rajonas nera Šešupės žemumoje. Aukščiausia rajono vieta (78 m) yra paribyje su Kauno rajonu, į pietryčius nuo Novaraisčio. Žemiausia vieta (10 m) yra šiaurės vakariniame kampe, Nemuno pakrantėje. Šiaurine rajono riba teka Nemunas, vakarine – Šešupė (pro rajoną teka jos intakai Nova, Siesartis, Jotija). Telkšo 18 ežerų (Šakių rajono ežerai), 11 tvenkinių, yra pelkių.
Vidutinė sausio mėnesio temperatūra -4,5 °C, liepos +17,5 °C. Per metus iškrenta ~600 mm kritulių. Sniego dangos (susidaro apie gruodžio 30 d., ištirpsta kovo 12 d.) vidutinis storis – 15 cm.
Miškai susitelkę rajono rytuose ir šiaurėje, pietvakarinė pusė bemiškė. Miškingumas 23,7 proc. Auga daugiausia pušynai, beržynai, mišrieji miškai. Rajone plyti Gerdžių miškas, Ilgakampis (Kazlų Rūdos miškų dalys), Sudargo, Pankliškių, Baltkojų miškai.

		
		


== Istorija ==
Rajonas sudarytas 1950 m. birželio 20 d. iš buvusios Šakių apskrities 48 apylinkių. Iki 1953 m. priklausė Kauno sričiai. 1955 m. jam perduota panaikinto Panemunės rajono 1 apylinkė, 1959 m. pabaigoje – panaikinto Naumiesčio rajono 6 apylinkės ir Kudirkos Naumiestis, 1962 m. – panaikinto Kazlų Rūdos rajono 2 apylinkės ir Vilkaviškio rajono 1 apylinkė. 1968 m. šiek tiek pakeistos rajono ribos. 1977 m. 2 apylinkės sujungtos į vieną.
1995 m. įsteigta Šakių rajono savivaldybė, pavaldi Marijampolės apskričiai. 1999 m. iš pietrytinė rajono dalis (Jankų seniūnija) priskirta naujai Kazlų Rūdos savivaldybei (kadastrinės vietovės: Braziūkų miškas, Būda, Jankai, Katinai, Sarapinai). 2009 m. spalio 29 d. savivaldybės tarybos nutarimu Nr. T-354 įsteigtos 77 seniūnaitijos.


== Gyventojai ==


=== Tautinė sudėtis ===


=== Pagal tikybą ===
Romos katalikai – 88,6 %
evangelikai liuteronai – 0,6 %
stačiatikiai – 0,2 %
kiti – 0,4 %
netikintys/nenurodė – 10,2 %


== Gyvenvietės ==

Savivaldybės teritorijoje yra:

3 miestai – Gelgaudiškis, Kudirkos Naumiestis ir Šakiai;
8 miesteliai – Barzdai, Griškabūdis, Kriūkai, Lekėčiai, Lukšiai, Sintautai, Žemoji Panemunė ir Žvirgždaičiai;
533 kaimai.Didžiausios gyvenvietės (2021 m.):

Šakiai – 5462
Gelgaudiškis – 1572
Kudirkos Naumiestis – 1381
Lukšiai – 1243
Griškabūdis – 769
Lekėčiai – 751
Giedručiai – 714
Girėnai – 574
Sintautai – 453
Veršiai – 390


== Administracija ==

Atstovaujamoji valdžia – Šakių rajono savivaldybės taryba, vykdomoji valdžia – Šakių rajono savivaldybės administracija.


=== Seniūnijos ===

Savivaldybėje yra 14 seniūnijų (skliausteliuose – seniūno būstinė):

Barzdų seniūnija (Barzdai)
Gelgaudiškio seniūnija (Gelgaudiškis)
Griškabūdžio seniūnija (Griškabūdis)
Kidulių seniūnija (Šiaudinė)
Kriūkų seniūnija (Joginiškiai)
Kudirkos Naumiesčio seniūnija (Kudirkos Naumiestis)
Lekėčių seniūnija (Lekėčiai)
Lukšių seniūnija (Lukšiai)
Plokščių seniūnija (Plokščiai)
Sintautų seniūnija (Sintautai)
Slavikų seniūnija (Slavikai)
Sudargo seniūnija (Sudargas)
Šakių seniūnija (Šakiai)
Žvirgždaičių seniūnija (Žvirgždaičiai)


== Švietimas ir ugdymas ==
Šakių rajono savivaldybėje yra šios bendrojo lavinimo mokyklos:

Barzdų pagrindinė mokykla
Beržynų pagrindinė mokykla
Gelgaudiškio specialioji mokykla
Gelgaudiškio pagrindinė mokykla
Gerdžiūnų Petro Dumčiaus pagrindinė mokykla
Griškabūdžio gimnazija
Kidulių pagrindinė mokykla
Kriūkų pagrindinė mokykla
Kudirkos Naumiesčio Vinco Kudirkos gimnazija
Lekėčių mokykla-daugiafunkcis centras
Liepalotų pagrindinė mokykla
Lukšių Vinco Grybo gimnazija
Paluobių pagrindinė mokykla
Panovių pagrindinė mokykla
Plokščių mokykla-daugiafunkcis centras
Siesartėnų pagrindinė mokykla
Sintautų pagrindinė mokykla
Slavikų pagrindinė mokykla
Sudargo Martyno Sederevičiaus pagrindinė mokykla
Šakių Aukuro pagrindinė mokykla
Šakių Varpo pagrindinė mokykla
Šakių Žiburio gimnazija
Žvirgždaičių pagrindinė mokykla


== Šaltiniai ==

Šakių rajono kultūros paveldas (sud. Augenija Kasperavičienė). – Kaunas: V3 studija, 2010. – 80 p.: iliustr. – ISBN 978-9955-737-53-7


== Nuorodos ==
Savivaldybės tinklalapis Archyvuota kopija 2021-02-25 iš Wayback Machine projekto.