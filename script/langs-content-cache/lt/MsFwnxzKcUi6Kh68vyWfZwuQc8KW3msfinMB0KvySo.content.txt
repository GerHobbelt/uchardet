revision: 6178162
title: Ignasijaus Varneso provincija
url: https://lt.wikipedia.org/wiki/Ignasijaus_Varneso_provincija


---

Ignasijaus Varneso provincija (isp. Provincia Ignacio Warnes) – viena iš penkiolikos Santa Kruso departamento provincijų, esanti centrinėje departamento dalyje, Bolivijoje. Provincijos sostinė Varnesas.


== Istorija ==
Ignasijaus Varneso provincija įkurta 1919 lapkričio 27 d. ir pavadinta Pietų Amerikos nepriklausomybės karo vado Ignacio Warnes garbei.


== Geografija ==
Šiaurėje ir rytuose Ignasijaus Varneso provincija ribojasi su Njuflo de Čaveso provincija, pietuose su Andreso Ibanjeso provincija, vakaruose su Saros provincija, šiaurės vakaruose su Obispo Santistevano provincija.
Vyraujantis provincijos reljefas – lyguma. Rytinę provincijos sieną sudaro Grandės upė, pietvakarinę Pirajaus (isp. Piray) upė. Kitos upės: Čičas, Čanė, Pailonas, El Toras. Šiaurės vakarinėje provincijos dalyje yra La Esperansos ežeras.
Provincijai būdingas šiltas klimatas. Vidutinė metinė temperatūra 23ºC, metinis kritulių kiekis 1385 mm.


== Demografija ==
Ignasijaus Varneso provincijos gyventojai (56 979 gyv.) sudaro 2,81 % visų departamento gyventojų. 42,91 % provincijos gyventojų gyvena miestuose ir 57,09 % kaimuose.
Didžiausi provincijos miestai:

Vornesas (17 872 gyv.)
Okinava Unas (4 098 gyv.)52,67 % provincijos gyventojų yra vyrai, 47,33 % moterys. 45,81 % gyventojų yra jaunesni negu 16 metų.
Pagal 2001 metų surašymo duomenis 16,4 % provincijos gyventojų save priskiria kečujams, 7,19 % gvaraniams, 4,89 % čikitanams, 5,1 % kitoms indėnų tautoms. 66,42 % gyventojų nepriklauso jokioms indėnų tautoms.
Didžioji provincijos gyventojų dirba žemės ūkio, gyvulininkystės ir miškininkystės sektoriuje (42,64 %).


== Administracinis suskirstymas ==

Provincija padalinta į 2 savivaldybes:


== Šaltiniai ==


== Nuorodos ==
Ignasijaus Verneso provincijos žemėlapis Archyvuota kopija 2009-06-15 iš Wayback Machine projekto.