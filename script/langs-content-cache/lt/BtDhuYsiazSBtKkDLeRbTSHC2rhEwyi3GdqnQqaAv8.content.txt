revision: 6720609
title: "Dovil\u0173 seni\u016Bnija"
url: https://lt.wikipedia.org/wiki/Dovil%C5%B3_seni%C5%ABnija


---

Dovilų seniūnija – administracinis-teritorinis vienetas Klaipėdos rajono savivaldybės vakaruose.


== Geografija ==
Dovilų seniūnija ribojasi su Sendvario seniūnija, Dauparų-Kvietinių seniūnija, Vėžaičių seniūnija, Veiviržėnų seniūnija, Agluonėnų seniūnija, Priekulės seniūnija ir Klaipėdos bei Gargždų miestais. Dovilų seniūnijai priklauso Baičių, Šiūparių ir Lėbartų kadastro vietovės.


== Istorija ==
1995 m. gegužės 3 d. įsteigta Dovilų seniūnija, kuriai priskirti 34 kaimai ir Dovilų miestelis. 1996 m. koreguotos seniūnijos ribos, Klaipėdos miesto teritorijai perleisti Budelkiemio, Lypkių, Žardės kaimai ir Laistų, Švepelių, Rimkų kaimų dalys.


== Seniūnai ==
Birutė Palubinskienė, 1995–1997 m.
Nijolė Ilginienė, nuo 1997 m.


== Gyvenvietės ==
Seniūnijos gyvenvietės (sąrašas sudarytas 2022-01-31 „Registrų centro“ ir 2011–2021 m. gyventojų surašymų duomenimis):


== Seniūnaitijos ==
2009 m. įkurtos 6 seniūnaitijos:

Baičių seniūnaitija (793 gyv.): Baičiai, Šnaukštai, Lyveriai, Grikšai, Stučiai, Kisiniai, Gedminai, Jurgiai
Dovilų seniūnaitija (2084 gyv.): Dovilai, Kuliai
Ketvergių seniūnaitija (718 gyv.): Ketvergiai, Rusliai, Šernai, Kalviai
Kiškėnų seniūnaitija (887 gyv.): Kiškėnai, Galčiai, Birbinčiai, Grambaviškiai
Lėbartų seniūnaitija (419 gyv.): Lėbartai, Rimkai, Kaspariškiai, Švepeliai, Dumpiai, Toleikiai, Laistai,
Šiūparių seniūnaitija (558 gyv.): Šiūpariai, Gelžiniai, Margiai, Piktožiai, Jurjonai
Medsėdžių seniūnaitija (123): Medsėdžiai


== Ūkis ==
Dovilų seniūnijoje veikia plastmasės gamykla „Klai-PET“, Dovilų, Šiūparių ir Ketvergių pagrindinės mokyklos, visuomeninė jaunimo organizacija „Dovilanas“ (įkurtas 2001 m.), klubas „Sidabrinė gija“ (įkurtas 2003 m.) . 2019 m. yra užregistruota 19 sodų bendrijų.
Dovilų seniūnijoje yra apie 400 ūkininkų. Dauguma ūkių – smulkūs. Plėtojamas kaimo turizmas. Kasmet Dovilų seniūnijoje renkama gražiausia seniūnijos sodyba.


== Paveldas ==
Seniūnijoje yra 45 kultūros paveldo objektai: 7 archeologinės vietos, 4 istorinių įvykių vietos, 4 statiniai ir jų kompleksai, 2 dailės monumentai, 28 neveikiančios kapinaitės.
Dovilų seniūnijos iniciatyva išleista knyga „Mūsų Dovilai“ (2004 m.), lankstinukas „Gražiausios Dovilų seniūnijos sodybos“ (2006 m.). 2018 m. Klaipėdos rajono savivaldybės lėšomis išleista knyga „Vytautas Majoras“. Knyga skirta Lietuvos šimtmečiui.


== Šaltiniai ==

Zita Genienė, Janina Valančiūtė. Mūsų Dovilai. – Kaunas, „Judex“, 2004.