revision: 6172851
title: "Dabikin\u0117s dvaras"
url: https://lt.wikipedia.org/wiki/Dabikin%C4%97s_dvaras


---

Dabikinės dvaras – dvaras Akmenės rajono savivaldybėje, šiaurės Lietuvoje. Išlikę keletas ūkinių pastatų – klasicizmo bruožų ponų namas (1791 m.), arklidės, tvartas. Yra parkas.


== Istorija ==
Minimas nuo 1554 m.  1660 m., sudegus Jokūbo Daukanto namams ir turtui, jo nepilnamečiai vaikai Jonas ir Simonas Kazimieras už skolas užstatė Dabikinės dvarą Jonui Vambutui.1890 m. Dabikinės upelio slėnyje buvusį Dabikinės dvarą nusipirko grafas Vladimiras Zubovas (1862–1933). Dvare įkūrė lietuvišką mokyklą valstiečių vaikams. 1902 m. dvare vyko varpininkų suvažiavimas, per kurį įkurta Lietuvių demokratų partija. 1910 m. Vladimiras Zubovas padovanojo dvarą sūnui Vladimirui Zubovui (1887–1959).
1915–1918 m. dvare buvo Dabikinės apskrities centras.


== Parkas ==
Dvaro teritorijoje išlikęs mišraus planavimo dvaro parkas. Nuo 1958 m. saugomas valstybės, nuo 1986 m. – gamtos paminklas.


== Žymūs žmonės ==
Dabikinės dvare 1896 m. balandžio 5 d. gimė Lietuvos karinis veikėjas, Generalinio štabo pulkininkas Vincas Kiršinas.


== Šaltiniai ==

Dabikinės dvaro parkas Archyvuota kopija 2010-03-06 iš Wayback Machine projekto.