revision: 6962344
title: The New Saints F.C.
url: https://lt.wikipedia.org/wiki/The_New_Saints_FC


---

The New Saints FC – Velso futbolo klubas, atstovaujantis dviem kaimyninėms gyvenvietėms – Velso Llansantffraid-ym-Mechain ir Anglijos Osvestrio miestui. 
Būtent Osvestrio mieste, Anglijoje, žaidžia namų rungtynes „Park Hall“ stadione, kuris talpina 2 tūkst. žiūrovų. Iš jų tūkstantis vietų sėdimos.


== Istorija ==
1959 m. įkurtas „Llansantffraid FC“ klubas, atstovaujantis Llansantffraid-ym-Mechain gyvenvietę. Klubo komanda iki 1990 m. žaidė ketvirtame Velso futbolo sistemos lygyje – Montgomeršyro mėgėjų lygoje, kurios čempionais tapo 7 kartus. 1990 m. komanda pateko į Vidurio Velso lygą, kitais metais pakilo į Cymru Alliance lygą, o 1993 m. – į Velso lygą.
1996 m. komanda laimėjo Velso taurę ir pirmą kartą pateko į UEFA Taurių laimėtojų taurės varžybas. Tais pačiais metais komandos rėmėjais tapo Total Network Solutions ir klubo pavadinimas pakeistas į „Total Network Solutions Llansantffraid FC“ (kitais metais paliktas tik „Total Network Solutions FC“).
2003 m. klubas susijungė su gretimos gyvenvietės Oswestry Town FC klubu. 
2005 m. komanda laimėjo Velso lygos čempionatą bei Velso taurę. 
2006 m. Total Network Solutions kompaniją nusipirko British Telecom, o pagrindinio rėmėjo netekęs klubas pervadintas į „The New Saints“.
2021–2022 m. Europos konferencijų lygoje šio klubo varžovais antrame atrankos etape buvo FK Kauno Žalgiris. Pirmosios rungtynės vyko 2021 m. liepos 20 d. Marijampolėje, „HikVision“ arenoje. Velso klubas sutriuškino kauniečius net 5:0. Atsakomosios rungtynės buvo žaidžiamos Velse liepos 29 d. Jose dar kartą nugalėjo „šventieji“, kurie sutriuškino kauniečius 5:1. Bendras dviejų rungtynių rezultatas buvo 10:1, velsiečių naudai. Patyrę žeminantį pralaimėjimą lietuvaičiai baigė pasirodymą Europos turnyruose, o „šventieji“ pateko į trečią turnyro etapą.


=== Pavadinimų kaita ===
1959 m. – Llansantffraid FC
1996 m. – Total Network Solutions Llansantffraid FC
1997 m. – Total Network Solutions FC
2006 m. – The New Saints FC


== Apranga ==
Sportinės aprangos pokyčiai
Namuose žaidžia žalia balta apranga.


== Pasiekimai ==


== Sezonai ==
Šaltinis: 


== Sudėtis ==
Atnaujintas: 2021 m. liepos 20 d.


== Šaltiniai ==


== Nuorodos ==
[ Oficiali klubo svetainė]
SOCCERWAY
RSSSF duomenų bazė