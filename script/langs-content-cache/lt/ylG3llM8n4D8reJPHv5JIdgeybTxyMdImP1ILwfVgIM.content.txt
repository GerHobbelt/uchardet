revision: 6942403
title: Zaltanas
url: https://lt.wikipedia.org/wiki/Zaltanas


---

Zaltanas arba Zeltenas (arab. زلطن‎ = Zāltan) – naftos telkinys Libijos šiaurinėje dalyje, į pietus nuo Sirto įlankos, Zaltano kalnų papėdėje. Priklauso Sacharos naftingajam baseinui. Tai vienas didžiausių Libijos naftos telkinių.
Produktyvios naftos sankaupos susitelkusios Sirto įdubos horstiniuose blokuose viršutinės kreidos ir paleogeno (paleoceno, eoceno skyrių) sistemų karbonatinėse uolienose 1100–2500 m gylyje.Telkinys atrastas 1959 m., nafta pradėta siurbti 1961 m. 177 km ilgio naftotiekiu nafta ir suskystintos gamtinės dujos teka į Marsa al Bregos uostą. Įrengta daugiau kaip 230 gręžinių. Gavybą vykdo Sirto naftos bendrovė (Sirte Oil Company).
Zaltano telkinys nepainiotinas su Zaltano miestu, esančiu šiaurės vakarų Libijoje.


== Šaltiniai ==