revision: 6939283
title: "1992 m. vasaros olimpin\u0117s \u017Eaidyn\u0117s"
url: https://lt.wikipedia.org/wiki/1992_m._vasaros_olimpin%C4%97s_%C5%BEaidyn%C4%97s


---

1992 m. vasaros olimpinės žaidynės, oficialiai vadinamos XXV olimpinėmis žaidynėmis, vyko 1992 m. liepos 25 – rugpjūčio 9 d. Barselonoje, Katalonijoje, Ispanijoje.


== Miestai kandidatai ==
Barselona, gimtasis dešimtojo tarptautinio olimpinio komiteto prezidento
Juan Antonio Samaranch miestas, dėl teisės surengti varžybas varžėsi su Amsterdamu, Belgradu, Birmingamu, Brisbenu ir Paryžiumi. Po trijų rinkimų etapų 1986 m. spalio 17 d. Lozanoje, Šveicarijoje miestui oficialiai suteikta teisė rengi olimpiadą.


== Žymūs faktai ==
Žaidynių atidarymo ceremonijoje buvo atlikta daina „Barcelona“. Ją atliko ispanų sopranas Montserrat Caballé, o ekrane buvo rodoma prieš vienerius metus mirusio vokalisto Freddie Mercury partija.
Olimpinę ugnį įžiebė Paraolimpinių žaidynių šaudymo iš lanko sportininkas Antonio Rebollo.
Pietų Afrikos Respublikai buvo leista varžytis po ilgos pertraukos. Paskutinį kartą šalis dalyvavo 1960 m vasaros olimpinėse žaidynėse.
Vokietija vėl pradėjo dalyvauti kaip viena šalis. Paskutinį kartą tai vyko 1964 m. vasaros olimpinėse žaidynėse, kuomet Vakarų Vokietija ir Rytų Vokietija varžėsi kaip „jungtinė Vokietijos komanda“.
Po Tarybų Sąjungos griūties, Baltijos šalys Estija, Lietuva ir Latvija vėl pasirodė žaidynėse kaip nepriklausomos šalys. Paskutinį kartą valstybės dalyvavo 1936 m. vasaros olimpinėse žaidynėse. Kitos Sąjungos šalys varžėsi kaip bendra „jungtinė komanda“.
Po Jugoslavijos iširimo, žaidynėse debiutavo Kroatija, Slovėnija, bei Bosnija ir Hercegovina. Serbijai ir Juodkalnijai oficialiai nebuvo leista dalyvauti, todėl sportininkai varžėsi kaip nepriklausomi olimpiečiai.
Baltarusijos gimnastas Vitalijus Ščerbo, atstovavęs jungtinę komandą, iškovojo 6 aukso medalius. Jis pasiekė olimpinį laimėtų aukso medalių per vienas žaidynes rekordą. (2008 m. vasaros žaidynėse Michael Phelps 9 aukso medalius).
Šuolių į vandenį rungtyje Kinijos atstovė Fu Mingxia iškovojo aukso medalį būdama vos 13 metų.
200 m plaukimo krūtine rungtyje, japonė Kyoko Iwasaki pelnė aukso medalį, būdama 14 metų. Sportininkė tapo jauniausia olimpine plaukimo čempione istorijoje.
Po šešių „demonstracinio sporto“ statuso kartų žaidynėse beisbolas pagaliau buvo įtrauktas į olimpinę programą. Pirmaisiais čempionais tapo Kubos rinktinė, o sidabrą ir bronzą pasidalino Kinijos Taipėjus bei Japonija.
Į olimpinę programą įtrauktas badmintonas ir moterų dziudo rungtys. Kanojų sporto slalomo rungtis buvo gražinta į programą po 20 metų pertraukos.
Izraelis pirmą kartą žaidynių istorijoje iškovojo savo pirmuosius medalius: Yael Arad pelnė sidabrą moterų dziudo rungtyje ir Oren Smadja bronzą vyrų rungtyje.


== Sporto šakos ==


=== Demonstracinės sporto šakos ===
Baskų pelota
Riedučių riedulys
Tekvondo


== Medalių lentelė ==


== Dalyvuvasios šalys ==


== Nuorodos ==
Oficiali svetainė