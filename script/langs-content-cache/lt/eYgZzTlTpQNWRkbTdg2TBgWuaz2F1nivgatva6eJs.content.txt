revision: 6959218
title: Henry Pelham
url: https://lt.wikipedia.org/wiki/Spencer_Compton


---

Spenseris Komptonas, pirmasis Vilmingtono grafas (angl. Spencer Compton, 1st Earl of Wilmington; 1673 m. – 1743 m. liepos 2 d.) – britų valstybės ir politinis veikėjas, vigų partijos narys, vyriausybės narys nuo 1715 m. iki savo mirties. 1742–1743 m. buvo antruoju Didžiosios Britanijos premjeru po sero Roberto Valpolo, nors tuo metu šalį iš tikro valdė Slaptosios tarybos vadovas John Carteret.


== Biografija ==

Buvo trečiasis sūnus Nortamptono grafo Džeimso Komptono antrojoje santuokoje. Išsilavinimą gavo Šv. Pauliaus mokykloje Londone, Oksfordo Trinity College. Pirmą kartą pateko į Bendruomenių rūmus 1698 m.
Nepaisant to, kad jo šeimos nariai priklausė įtakingam torių partijos ratui, Spenseris Komptonas po ginčų su savo broliu tapo vigų partijos nariu. Jis greitai ėmė reikštis Parlamente kaip žymus valstybės veikėjas iš vigų tarpo ir tapo sero Roberto Valpolo bendražygiu. Jų draugystė truko virš 40 metų.
1742 m. sausio mėn. jis pakeitė Valpolą iždo pirmojo lordo ir premjero postuose, nors tuo metu vyriausybei faktiškai vadovavo John Carteret. Tuo metu Komptono sveikatai blogėjant kai kurie sprendimai buvo priimami be jo žinios. Šiame poste jis išbuvo iki pat savo mirties, mirė būdamas nevedęs ir nepalikdamas testamento, todėl visi jo buvę titulai taip ir liko nepaveldėti.


== Nuorodos ==
Sąrašas:Jungtinės Karalystės premjerai
Spenseris Komptonas (wikisource.org)