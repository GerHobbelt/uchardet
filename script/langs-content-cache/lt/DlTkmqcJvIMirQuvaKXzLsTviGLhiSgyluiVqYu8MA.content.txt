revision: 6704814
title: Vilnios hidrografinis draustinis
url: https://lt.wikipedia.org/wiki/Vilnios_hidrografinis_draustinis


---

Vilnios hidrografinis draustinis − negilaus salpinio slėnio vidutiniškai vingiuota Vilnios vidurupio atkarpa, esanti Vilniaus rajone.
Draustinis įkurtas 1992 m. siekiant išsaugoti Vilnios vidurupio atkarpą. Draustinis apima 1222 hektarų plotą.Vilnios valstybinis hidrografinis draustinis prasideda ties Vilniaus−Lavoriškių kelio tiltu. Toliau Vilnia daro didelę kilpą iš šiaurės apsukdama Uosininkų mišką. Šioje atkarpoje iki Rokantų upė teka gana miškinga teritorija. Egles, beržus ar pušis keičia saulėtos pamiškių pievelės. Pamiškėse įsikūrę atskiri kaimai: Pečiulinė, Žagariškės, Taurija. Ties Rokantais miškas atsitraukia į šonus, užleisdamas vietą gana plačiam upės slėniui. Pasiekusi Popierinę ir Naujakiemį Vilnia vėl teka prie iš dešinės einančio kelio. Ties Gaidūnais baigiasi Vilnios hidrografinio draustinio ribos.


== Šaltiniai ==