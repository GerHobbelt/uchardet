revision: 6840272
title: Kai Havertz
url: https://lt.wikipedia.org/wiki/Chelsea_FC


---

Londono „Chelsea“ – Anglijos futbolo klubas iš vakarinio Londono, Fulhamo priemiesčio.


== Istorija ==
Įkurtas 1905 m. kovo 14 d. Įkūrėjai – „Stamford Bridge“ stadiono savininkai. Pirmos rungtynės – 1905 m. rugsėjo 2 d. išvykoje prieš Stockport (pralaimėta 1-0). 1915 m. klubas pasiekė FA taurės finalą. 1955 m. iškovojo Anglijos čempionų titulą, 1965 m. – Anglijos Lygos taurę, 1970 m. – FA taurę, 1971 m. – Taurių laimėtojų taurę.
Vėliau Chelsea išgyveno sunkius laikus, turėjo nemažai finansinių problemų, buvo iškritę iš Anglijos aukščiausios futbolo lygos.
Į aukščiausią divizioną komanda grįžo 1989–1990 metų sezone. 1997 m. klubas baigė 26 metų laikotarpį be trofėjų, iškovodamas Asociacijos taurę. Po metų buvo laimėta Lygos taurė, Taurių laimėtojų taurė bei Europos supertaurė. 2000 m. klubas iškovojo dar vieną FA taurę.
2003 m. birželį klubą nupirko Rusijos multimilijonierius Romanas Abramovičius. Jis į klubą investavo didelius pinigus ir pavertė jį vienu stipriausiu Europoje. 2005 m. Chelsea laimėjo Anglijos pirmenybes bei Lygos taurę. 2006 m. klubas pakartojo triumfą Anglijos čempionate, dar po metų laimėjo tiek FA taurę, tiek Lygos taurę. 2010 metais ekipa ketvirtą kartą laimėjo Anglijos čempionų vardus ir šeštą – FA taurę. 2012 m. klubas pirmą kartą istorijoje laimėjo UEFA Čempionų lygą. 2021 m. klubas laimėjo antrąjį UEFA Čempionų lygos trofėjų.


== Treneriai ==
Nuo to laiko kai klubą įsigijo Romanas Abramovičius prasidėjo dažnos permainos trenerių postuose. Jau prieš atvykstant naujam svininkui klubą treniravo Claudio Ranieri, specialistas iš italijos po naujos „eros“ pradžios išliko tik metus, nes rusų milijonieriaus netenkino antra vieta Premier Lygoje ir patekimas į Čempionų lygos pusfinalį. Vėliau klubą treniravo tokie garsus strategai kaip: Jose Mourinho (2004–2007) ir (2013-2015), Avramas Grantas (2007–2008), Luiz Felipe Scolari (2008–2009), Guus Hiddink (2009) ir (2015-2016), Carlo Ancelotti (2009–2011) ir Andre Villas-Boas (2011–2012), Rafael Benitez (2012-2013), Antonio Conte (2016-2018). Laikinai trenerio pareigas ėjęs Roberto di Matteo su klubu laimėjo Čempionų lygą ir FA taurę. 2018 m. treneriu buvo Maurizio Sarri. 2019 treneriu paskirtas ilgametis buvęs klubo žaidėjas Frank Lampard, tai buvo tik antroji vyriausiojo trenerio pozicija jo karjeroje. Nepaisant klubo legendos statuso, klubui užimant tik 8 vietą turnyrinėje lentelėje, 2021 m. sausio mėn jis buvo atleistas iš pareigų. Sekančią dieną treneriu buvo paskirtas Thomas Tuchel, kuris iki 2020 m. Kūčių dienos treniravo Paris Saint-Germain FC.


== Stadionas ==
Klubas žaidžia Stamford Bridge stadione, Londone. Pastatytas 1876 m. Iki 1905 metų renovacijos buvo lengvaatlečių stadionas, bet po pertvarkymo į Stamford Bridge buvo pakviesti Fulham futbolininkai, jiems atsisakius įkurtas klubas. Stadionas talpina apie 42449 žiūrovų, seniau tilpdavo gerokai daugiau. 1945 m. draugiškame mače su Maskvos Dinamo iš TSRS susirinko net 100000 futbolo fanų, o oficialių mačų rekordas beveik 83000 žiūrovų prieš Arsenal FC. Po rekonstrukcijos 1990 m. žiūrovų skaičius sumažėjo. Pagrindinių fanų tribūna vadinama „The Shed“, kuri yra pietinėje stadiono pusėje ir talpina 6000 sirgalių.


== Sezonai ==


== UEFA varžybos ==


== Pasiekimai ==


== Sudėtis ==
Atnaujinta 2021 m. rugpjūčio 3 d.


=== Jauniai, akademija ===
Titulai:
FA Jaunimo taurė: 3
Laimėtojai: 1960, 1961, 2010, 2012
Vicečempionai: 1958, 2008


=== Dubleriai (Rezervai) ===
Titulai:
Dublerių Premier lyga: 1
Nugalėtojai: 2011


== Išnašos ==


== Nuorodos ==
http://www.chelseafc.com