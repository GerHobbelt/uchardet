revision: 6100916
title: "Bhimbetkos ol\u0173 b\u016Bstai"
url: https://lt.wikipedia.org/wiki/Bhimbetkos_ol%C5%B3_b%C5%ABstai


---

Bhimbetkos olų būstai (hind. भीमबेटका पाषाण आश्रय, IAST: Bhīmbeṭkā pāṣāṇ ākśya) – olos, išsidėsčiusios Vindhjos kalnagūbrio papėdėje, už 45 km į pietus nuo Bhopalo, centrinėje Madhja Pradešo valstijoje Indijoje. Olų kompleksas 2003 m. buvo įtrauktas į UNESCO saugomo pasaulio kultūros paveldo sąrašą.
Žodis „Bhimbetka“ kildinamas iš Bhimbaithka ir siejamas su epo „Mahabharata“ personažu Bhima, stiprybės įsikūnijimu, reiškia „sėdinčio Bhimos vieta“.
Bhimbetkos olų apylinkėse veši turtinga flora ir fauna, gausu vandens išteklių. Olose akivaizdūs anksčiausio žmonių gyvenimo Indijoje pėdsakai, tarp kurių išsiskiria piešiniai su šokių elementais iš priešistorinių laikų. Mažiausiai keliose iš visų olų buvo gyvenama homus erectus jau daugiau kaip prieš 100 000 metų. Kai kurie Senojo akmens amžiaus piešiniai yra maždaug 30 000 metų senumo iš paleolito laikotarpio.

		
		
		
		
		
		
		
		
		
		
		
		
		
		
		
		
		
		


== Istorija ==

Olos pirmą kartą paminėtos 1888 m. 1990–1991 m. čia surasti seniausi pasaulyje petroglifai, manoma, kad jiems turėtų būti 150 000 metų.
Iš viso rajone identifikuota virš 700 olų būstų, iš kurių 243 yra Bhimbetkos grupėje. Archeologinėse studijose nustatyta nuosekli akmens amžiaus kultūrų seka nuo vėlyvosios Ašelio kultūros iki vėlyvojo mezolito.


== Nuorodos ==
Sąrašas:UNESCO pasaulio paveldo objektai Azijoje
Priešistorinis Bhimbetkos menas Archyvuota kopija 2015-11-15 iš Wayback Machine projekto.
Indijos olų piešiniai