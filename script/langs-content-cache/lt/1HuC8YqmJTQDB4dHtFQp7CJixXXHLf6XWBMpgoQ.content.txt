revision: 6960982
title: Donatas Montvydas
url: https://lt.wikipedia.org/wiki/Donatas_Montvydas


---

Donatas Montvydas (Donny Montell, g. 1987 m. spalio 22 d. Vilniuje) – Lietuvos dainininkas, dainų autorius. 2012 ir 2016 m. Lietuvos atstovas „Eurovizijoje“.


== Biografija ==
Donato tėvas – Algirdas Montvydas, buvusios roko grupės „Plackartas“ būgnininkas, verslininkas ir vadovauja vienam apsaugos tinklui; mama Regina dirba darželio auklėtoja; turi seserį Ingą, kuri eina svarbias pareigas viename Lietuvos banke. Žmona – šokėja Veronika Brasaitė, su kuria turi dukrą Adelę (g. 2013 m.) ir sūnų Kajų (g. 2017 m.)Vilniaus Balio Dvariono muzikos mokykloje baigė 8 klases, mokėsi šokti dviejuose būreliuose. Baigė Vilniaus krepšinio mokyklą.
Pirmąją pergalę muzikos padangėje D. Motvydas pasiekė būdamas šešerių metų amžiaus, kai atlikęs dainą „Aš kiškelis mažas“ tapo konkurso „Dainų dainelė“ laureatu.


== Karjera ==
2008 m. dalyvavo „Lietuvos dainų dešimtuke“ (kartu su Aiste Petkevičiūte) ir užėmė 1-ąją vietą. Ne mažesnio populiarumo Donny Montell sulaukė ir prestižiniuose festivaliuose. 2008 metais Baltarusijoje vykusio festivalio „Slavianskij bazar” konkurse, tarp 22 valstybių, D. Montvydas iškovojo pagrindinį prizą Grand Prix. Vėliau bandė savo jėgas Nacionalinėje „Eurovizijos“ dainų atrankoje 2009 bei 2010 m., bet iki pergalės trūko visai nedaug. 2010 m. kartu su Akvile Kavaliauskaite dalyvavęs muzikiniame projekte „Žvaigždžių duetuose 4“ užėmė 2-ąją vietą, taip pat tais pačiais metais šokių projekte „Šok su manimi“ užėmė 1-ąją vietą (kartu su šokėja Katerina Voropaj) bei spėjo sudalyvauti TABAMI projekte, kuriame atliko Michael Jackson dainas. „Tai buvo viena iš išsipildžiusių mano svajonių – didžiojoje scenoje atlikti M. Jacksono dainas“, – sakė Donny Montell. Po sėkmės televizijos projekte „Šok su manimi“ Donny Montell ėmė rengti pasirodymus scenoje kartu su profesionalių šokėjų grupe. Atlikėjas daug laiko skyrė dalyvavimui prestižiniuose muzikiniuose festivaliuose, svečio teisėmis pasirodė Baltarusijoje, Vitebske vykusio „Slavianskij bazar“, o vėliau su dainininkais iš viso pasaulio konkuravo prestižiniame konkurse „New Wave 2011”.
Itin sėkmingai Donatui susiklostė dalyvavimas 2012 m. nacionalinėje „Eurovizijos“ atrankoje, kur jis, tapęs komisijos ir žiūrovų favoritu, iškovojo kelialapį į 2012 m. „Euroviziją“, vykusią Azerbaidžano sostinėje Baku. Ten pusfinalyje užėmęs 3-iąją vietą, atlikėjas sėkmingai pateko į finalą ir jame užėmė 14 vietą. 2013 m. D. Montvydas buvo pakviestas tapti vienu iš muzikinio projekto „Lietuvos balsas“ dalyvių mokytoju. 2016 metais Donatas nugalėjo nacionalinėje atrankoje, laimėdamas kelialapį į 2016 m. „Eurovizijos“ finalą Švedijos sostinėje Stokholme. Su daina „I’ve Been Waiting for This Night“ finale surinkęs 200 taškų jis užėmė 9 vietą.


== Eurovizijos dainų konkursas ==


== Diskografija ==


=== Albumai ===
Running fast (2010)
Let me (2010)
Yes Or No (2011)
Mano Vasara (2011)
Leisk Mylėt (2010)
Norim Dar (2013)
Donny Montell (2012)
Love Is Blind (2012)
Tik Tau Vienai (2014)
#BLCK (2016)
1987 (2021)


=== Singlai ===
Running Fast (2010)
Leisk mylėt (2010)
Let Me (2010)
Mano vasara (2011)
Yes Or No (2011)
Love Is Blind (2012)
Norim dar (2012)
#BLCK (feat. Echoes) (2015)
Viskas bus gerai (2015)
Kas būsim rytoj (2015)
I’ve Been Waiting for This Night (2016)
 Tai mūsų laikas (2016)
Iš proto einu (2016)
Don't Touch Me (2016)
Fly (2016)
Aš visada būsiu tavo (2016)
Screw me up (2017)
Move your body (2017)
Nieko verta (2017)


== Apdovanojimai ==


== Šaltiniai ==


== Nuorodos ==
D. Montvydo Facebook puslapis