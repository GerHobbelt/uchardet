revision: 6184579
title: "Me\u010Dys Laurinkus"
url: https://lt.wikipedia.org/wiki/Me%C4%8Dys_Laurinkus


---

Mečys Laurinkus (g. 1951 m. gegužės 22 d. Klaipėdoje) – Lietuvos Respublikos Aukščiausiosios Tarybos akto dėl Lietuvos nepriklausomos valstybės atstatymo signataras.


== Biografija ==
1979 m. Mečys Laurinkus baigė tuometinį Vilniaus valstybinį universitetą, įgijo filologo specialybę, dirbo keliose Vilniaus rajono vidurinėse mokyklose mokytoju (1979–1983 m.). Po to dirbo Lietuvos Mokslų Akademijos Filosofijos, sociologijos ir teisės instituto moksliniu bendradarbiu (1983–1990), buvo Lietuvos Persitvarkymo Sąjūdžio aktyvistas, tarybos narys, Sąjūdžio sekretorius.
1989 m. Mečys Laurinkus buvo išrinktas TSRS liaudies deputatu Tauragės teritorinėje rinkimų apygardoje. TSRS Aukščiausioje Taryboje buvo įtrauktas į Nacionalinio saugumo ir gynybos komitetą.
1990 m. išrinktas Aukščiausiosios Tarybos deputatu, parlamente – AT Prezidiumo nariu.
1990 m. kovo 20 d. paskirtas naujai susiformavusio Valstybės saugumo departamento (VSD) prie Lietuvos Respublikos Vyriausybės (Premjerė – Kazimiera Prunskienė) generaliniu direktoriumi, jo pavaduotojais paskirti Viktoras Zėdelis ir Danas Arlauskas.
1998 m. birželio 3 d. – 2004 m. balandžio 30 d. vadovavo VSD, vėliau paskirtas ambasadoriumi Ispanijos Karalystėje.
2008 m. atšauktas iš ambasadoriaus pareigų Ispanijoje. Paskirtas ambasadoriumi Gruzijoje.
2009 m. gruodį atšauktas iš ambasadoriaus pareigų Gruzijoje.


== Šaltiniai ==
Biografija Seimo svetainėje.


== Nuorodos ==
Į saulėtąją Ispaniją – paskui savo viršininką: buvęs Saugumo departamento vadovas M. Laurinkus svetur nesijaučia vienišas Archyvuota kopija 2007-09-29 iš Wayback Machine projekto. lrytas. lt;
Lietuvos ambasadorius ir garbės konsulas nebeišsitenka Ispanijoje balsas. lt;
I.Degutienė: M.Laurinkus iš Gruzijos atšauktas ne be pagrindo 15min. lt;
M.Laurinkus prašo signataro rentos 15min. lt.