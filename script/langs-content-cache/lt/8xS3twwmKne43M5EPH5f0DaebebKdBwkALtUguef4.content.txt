revision: 6194022
title: "Dailid\u017Ei\u0173 akmuo"
url: https://lt.wikipedia.org/wiki/Dailid%C5%BEi%C5%B3_akmuo


---

Dailidžių akmuo, taip pat Kryžkelės akmuo – stambus riedulys Šalčininkų rajone, Poškonių seniūnijoje, Dailidžių kaime, Dieveniškių istoriniame regioniniame parke. Riedulys slūgso kelio  104  Šalčininkai–Dieveniškės–Krakūnai  (šiaurės pusėje)  ir žvyrkelio, vedančio į Dailides, kryžkelėje, 3,6 km į pietryčius nuo Poškonių.  Už 0,4 km  į vakarus nuo trikampės aikštelės, kurioje guli akmuo, matyti priešingoje plento pašlaitėje priartėjanti valstybinės sienos tvora. Objektas yra Stalgonių miške, kuris priklauso Šalčininkų miškų urėdijos Poškonių girininkijos (29 kv., 1 skl.) teritorijai. 
Dailidžių akmuo yra geologinis gamtos paveldo objektas, paskelbtas valstybės saugomu LR aplinkos ministro 2009 m. gruodžio 14 d. įsakymu Nr. D1-798 . Objektas patogus lankyti, nes yra šalia parko turistinių automobilių maršrutų ir prie pagrindinio parko kelio. Pastatytame stende pateikiama išsami informacija apie objektą. Visi lankytojai, keliaujantys į parką, gali pasigrožėti rieduliu, kuris turi didelį gamtinį pažintinį potencialą.


== Duomenys ==
Pagrindiniai riedulio parametrai:

Aukštis – 1,20 m
Ilgis – 3,75 m
Plotis – 3,10 m
Perimetras – 9,30 m
Sudėtis – pilkas granitasKiti duomenys:

Aikštelės matmenys: trikampio formos aikštelės kraštinių ilgis palei kelius – 40 m, kraštinės nuo miško – 27 m. Bendras objekto plotas 0,04 ha (400 m²).
Akmens amžius: šis akmuo, kaip ir kiti Dieveniškių istorinio regioninio parko teritorijoje esantys rieduliai, į Lietuvą pateko iš Skandinavijos per priešpaskutinį apledėjimą. Priešpaskutiniojo apledėjimo ledynas iš maksimalaus paplitimo ribos pradėjo trauktis prieš 190-200 tūkst. metų.


== Nuorodos ==
Saugomų teritorijų valstybės kadastras
Lietuvos geologijos tarnyba. Geotopai (išrašas) Archyvuota kopija 2017-05-10 iš Wayback Machine projekto.
Dailidžių akmuo žemėlapyje