revision: 6790349
title: "Ain\u0173 kalba"
url: https://lt.wikipedia.org/wiki/Ain%C5%B3_kalba


---

Ainų kalba (savivardis: アイヌ・イタㇰ, Aynu itak, jap. アイヌ語) – to paties pavadinimo tautelės, gyvenančios Japonijos Hokaido saloje, kalba, vienintelė išlikusi ainų kalbų grupės kalba. Ainai yra senieji Japonijos gyventojai, gyvenę čia dar iki pasirodant japonams. Ainų kalba yra nykstanti – kalbančiųjų skaičius nedidelis ir nuolat mažėja. Hokaido saloje ne daugiau kaip 1000 žmonių kalba ainų kalba, kaip gimtąja. Pagal kitus duomenis, kalbančiųjų belikę apie 10-40. Nors Japonijoje yra apie 100 000 ainų kilmės žmonių, tačiau jie nekalba ainų kalba ir dažnai neigia savo kilmę, kadangi Japonijoje tradiciškai ainų tauta laikoma žemesnio išsivystymo lygio.


== Kilmė ==
Anksčiau ainų kalba vartota ir pietiniame Sachaline bei Kurilų salose. Nors ainų kalba turi panašumų su japonų kalba (žodynas, struktūra), tačiau laikoma izoliuota, su kitomis gyvomis kalbomis ryšių neturinčia, kalba. Morfologijos požiūriu kalba artimesnė aleutų – eskimų, Šiaurės Amerikos indėnų kalboms ir baskų kalbai[reikalingas šaltinis].


== Raštas ==
Ainų kalba raštui vartoja modifikuotą katakanos abėcėlę arba lotynišką raštą. Istoriškai būdavo užrašoma ir kirilica.


== Vartosena ==
Kalba yra ant išnykimo ribos. Kalba dar vartojama Nibutanio gyvenvietėje Biratoryje. Ainų kalba Japonijoje leidžiamas vienintelis laikraštis Ainu Times.
Vis dėlto pastaruoju metu yra judėjimas, kuriuo siekiama atgaivinti kalbą. Judėjimo entuziastų daugiausia Hokaide, tačiau yra ir kitur, auga besimokančiųjų ainų kalbą skaičius; vienas garsiausių - ainų tautosakininkas ir buvęs Japonijos parlamento narys, pats šia kalba kaip gimtąja kalbėjęs Shigeru Kayano,. Hokaido ainų bendrija yra pagrindinė, palaikanti ainų kultūros sklaidą Hokaide.
Vis dėlto ainai nėra pripažinti čiabuviais Japonijos vyriausybės, o tai yra rimta kliūtis sėkmingai atgaivinti ainų kalbos vartojimą.


== Fonologija ==
Kalboje yra 5 balsiai ir 11 priebalsių.


== Nuorodos ==
ain Duomenys apie kodu „ain“ žymimą kalbą svetainėje ethnologue.com
ain MultiTree kalbos kodo „ain“ informacija (angl. MultiTree: A Digital Library of Language Relationships: Information by code: „ain“)