revision: 4977704
title: "Vilniaus \u017Eodis"
url: https://lt.wikipedia.org/wiki/Vilniaus_%C5%BEodis


---

Vilniaus žodis – visuomenės laikraštis, leistas nuo 1929 m. lapkričio 27 d. iki 1939 m. rugsėjo 15 d. Vilniuje, Ludvisarska g. 8-12 (dab. Liejyklos g.).


== Istorija ==
Išleistas vietoje laikraščio „Vilniaus šviesa“. Ėjo vieną-dukart per mėnesį, nuo 1934 m. – savaitraštis. Oficialiai leido ir redagavo Aleksandras Birinčikas, Jonas Murinas, Jonas Latvys, Vincas Žilėnas. Spausdino spaustuvė „Zorza“ Vilniuje. Išėjo 372 numeriai. Leido priedus „Kūryba ir kritika“, „Ūkininko žodis“. Laikraščio leidimą nutraukė prasidėjęs Antrasis pasaulinis karas.
Rašė kultūros, švietimo, socialiniais klausimais, ragino saugoti lietuvių tradicijas, kultūrą, kalbą, spausdino lietuvių rašytojų kūrinius, straipsnius apie Lietuvos istoriją, informavo apie svarbiausius Vilnijos krašto, Lietuvos ir pasaulio įvykius. 
Bendradarbiavo Jonas Brundza, Jeronimas Cicėnas, Kristupas Čibiras, Valerija Čepulytė, M. Dauba, E. Deveikis, Aleksandras Dundulis, Stasys Kačanauskas, V. Kairiūkštis, Povilas Karazija, Mykolė Krinickaitė-Astaškienė, Jonas Laurinavičius, Bronius Lukoševičius, Matas Untulis, Antanas Valaitis ir kt. 
Faktiškai redagavo Danielius Alseika, Albertas Krinickas, Vincas Žilėnas. 


== Šaltiniai ==


== Nuorodos ==
„Vilniaus žodis“. E-paveldas.lt