revision: 6904036
title: Fernando Alonso
url: https://lt.wikipedia.org/wiki/Fernando_Alonso


---

Fernandas Alonsas (isp. Fernando Alonso Díaz; g. 1981 m. liepos 29 d. Ovjede) – ispanų Formulės 1 lenktynininkas, dukart pasaulio čempionas. Nuo 2023 m. sezono ispanas atstovauja Aston Martin komandai.2018 ir 2019 m. ispanas nugalėjo FIA ilgų distancijų lenktynių pasaulio čempionate, o dar du kartus tapo 24 valandų Le Mano lenktynių čempionu.
2020 m. pradžioje ispanas kartu su Marc Coma Toyota Hilux automobiliu dalyvavo Dakaro ralyje. 


== Karjera prieš Formulę 1 ==
1984 metais, būdamas trejų metų, dalyvavo savo pirmose kartingų lenktynėse. Nuo tada iki 1993 metų dalyvavo įvairiuose kartingo čempionatuose.
1993 metais laimėjo savo pirmąjį Ispanijos čempionatą jaunių kategorijoje.
1994–1995 metais pakartojo savo pasiekimus.
1995 metais dalyvavo pasaulio čempionate (jaunųjų kategorijoje) ir užėmė 3 vietą.
1996 metais tapo Ispanijos ir pasaulio čempionu jaunių kategorijoje.
1997 metais dalyvavo A lygos kartingo čempionate, tapo Ispanijos ir Italijos čempionu, taip pat dalyvavo ir Europos čempionate.
1998 metais toje pačioje lygoje tapo Ispanijos čempionu.
1999 metais Euro-Open Movistar serijoje tapo čempionato laimėtoju.
2000 metais dalyvavo Formulė 3000 serijoje. Belgijoje laimėjo, o Vengrijoje liko antras.
2001 metais debiutavo Formulėje 1 Minardi ekipoje.


== Formulės 1 karjera ==


=== Debiutas Formulėje 1 su Minardi ===
Fernandas Alonsas Formulėje 1 debiutavo 2001 m. Minardi ekipoje. Taškų neiškovojo, tačiau su nekonkurencingu bolidu ne kartą buvo greitesnis už tobulesnę techniką pilotuojančius pilotus kvalifikacijose bei lenktynėse. Pasibaigus sezonui, Fernandas nepratęsė sutarties kitiems metams; 2002 sezone jis buvo Renault ekipos pilotu-bandytoju. Tai garantavo pagrindinio piloto vietą kitam sezonui; Alonso pakeitė britą Jensoną Buttoną.


=== Kelias į šlovę su Renault ===
Jau antrose lenktynėse už Renault bolido vairo Fernando pelnė Pole poziciją bei palypėjo ant podiumo Sepango trasoje Malaizijoje bei kitose kurioziškose lenktynėse Brazilijoje. Dar kartą finišavęs antras gimtinėje, Fernandas žengė trečias asmeninėje įskaitoje, tačiau antroji sezono pusė nebebuvo tokia sėkminga, tačiau Vengrijoje Alonso iškovojo pirmąją savo pergalę ir tapo jauniausiu tuo metu lenktynių nugalėtoju. Sezoną baigė šeštoje asmeninės įskaitos vietoje, o po metų, vėl iškovojęs keturis podiumus, sezone finišavo jau ketvirtas.
2005 m. sezonas prasidėjo puikiai. Greitas ir patikimas Renault R25 bolidas leido ispanui laimėti net septynias lenktynes. Fernandas tapo čempionu, įveikęs varžovą iš McLaren Kimį Räikköneną. Renault taip pat iškovojo konstruktorių titulą.

2006-ieji priminė praėjusius metus, tik Fernando varžovu tapo septyniskart čempionas vokietis Michaelis Schumacheris. Po puikios pirmosios sezono dalies Fernandas turėjo solidžią persvarą prieš vokietį, tačiau antroji čempionato pusė išlygino jėgas ir Alonso prireikė paskutiniųjų lenktynių užsitikrinti antrąjį čempiono titulą.


=== 2007-ieji McLaren ===

Apie perėjimą į McLaren Alonso paskelbė dar prieš 2006-ųjų sezono pradžią. Čia jo komandos partneriu tapo naujokas Lewisas Hamiltonas. Jiedu kovojo su Ferrari atstovaujančiais Kimi Räikkönenu ir Felipe Massa. Čempionu tapo suomis Kimis, o Fernandas liko trečias, nors su komandos draugu Lewisu surinko po vienodai taškų (109) ir nuo Kimio teatsiliko vienu tašku. Sezono metu komandą krėtė skandalas dėl Ferrari komandos slaptų duomenų vagystės, o tarp Fernando ir Lewiso, žiniasklaidai padedant, vyko nebyli tarpusavio kova. Pasibaigus sezonui, Alonso paskelbė sugrįžtantis į Renault.


=== Sugrįžimas į Renault ===
2008-aisiais Fernandas vėl atstovauja Renault ekipai. Nors Renault nebuvo tokia konkurencinga, kaip ankstesniai metais, ispanas sugebėjo rodyti puikius rezultatus, ypač antroje sezono pusėje, pelnydamas dvi pergales iš eilės, bei pasiekdamas 2 vietą paskutinėse sezono lenktynėse Brazilijos GP.


=== Fernando Alonso 2009 su Renault ===
2009 m. sezone Renault ekipa neparuošė pajėgaus automobilio, tad ispano rezultatai nebuvo geri. F. Alonso tik 8 kartus finišavo taškuose bei vieną kartą Singapūro GP pelnė trečią vietą. Galutinėje įskaitoje ispanas liko devintas. Po šio sezono F. Alonso nusprendė pereiti į Scuderia Ferrari ekipą, bet to jam padaryti nepavyko.


=== Ferrari ===

Jau pirmose karjeros lenktynėse su Ferrari Bahreine ispanas pelnė pergalę. Vėliau sezone pelnęs dar keturias pergales ir dar penkis kartus finišavęs ant podiumo F. Alonso kovojo dėl čempiono titulo, tačiau su 252 taškais liko antras ir tik paskutinėse lenktynėse nusileido vokiečiui Sebastian Vettel.
2011 m. sezone Ferrari automobilis Ferrari 150° Italia nebuvo konkurencingas. Ispanas sugebėjo pelnyti vos vieną pergalę. Dar 9 kartus Alonso finišavo ant podiumo. Iš viso ispanas surinko 257 taškus ir galutinėje įskaitoje liko tik 4-tas.
Po sezono ispanas pratęsė sutartį su komanda ir liko joje 2012 m. sezonui. Šiame sezone F. Alonsas kovojo dėl čempiono titulo. Per sezoną jis pelnė 3 pergales ir dar 10 kartų finišavo ant podiumo. Surinkęs 278 taškus nuo čempionu tapusio vokiečio Sebastian  Vettel jis atsiliko vos 3 taškais.
2013 m. sezone ispanas vėl kovo dėl pergalių ir su tuo pačiu S. Vettel pretendavo į čempiono titulą. F. Alonsas pelnė 2 pergales, o ant podiumo finišavo 7 kartus. Iki ketvirtą kartą čempionu tapusio S. Vettel ispanui pritrūko net 155 taškų.
Prieš 2014 m. sezoną lenktynininkai galėjo pasirinkti savo naują numerį visai karjerai. Ispanas pasirinko numerį 14, kurį jis naudojo dar važiuojant kartingais.2014 m. sezone pirmą kartą nuo 2009 m. ispanas nepelnė nei vienos pergalės. Jis du kartus finišavo ant podiumo ir su 161 tašku lenktynininkų įskaitoje liko šeštas. Po sezono F. Alonso pranešė, kad pasitrauks iš Ferrari ekipos. 2014 m. pabaigoje ispanas paskelbė atstovausiantis McLaren komandai.


== Formulės 1 rezultatai ==


== Nuorodos ==
Fernando Alonso tinklalapis


== Šaltiniai ==