revision: 6201289
title: Juris Dimiteras
url: https://lt.wikipedia.org/wiki/Juris_Dimiteras


---

Juris Dimiteras (1947 m. spalio 15 d. Ryga) – latvių tapytojas, scenografas, plakatistas.


== Biografija ==
Motina dailininkė Džema Skulmė, tėvas aktorius Arturas Dimiteras po skyrybų – V. Artmanės vyras. 1973 m. Latvijos dailės akademijoje baigė scenografiją.


== Kūryba ==
Sukūrė scenovaizdžių Latvijos Andrejo Upyčio akademinio dramos ir Janio Rainio akademinio dailės teatrų Rygoje, Valmieros dramos teatro spektakliams. Nutapė portretų („Autoportretas“ 1980 m.), nuo XX a. devinto dešimtmečio daugiausia kuria plakatus ir natiurmortus. Kūryba grindžiama ironija, grotesku, siurrealizmo principais, kompozicijos lakoniškos, statiškos, jose vyrauja ryškūs vienspalviai plotai.
Nuo 1968 m. dalyvauja parodose, individualios parodos: Ryga, Berlynas, Aleksandrija (Virdžinijos valstija), Pitsburgas, Čikaga, Milanas, Roma, Stokholmas.


== Šaltiniai ==


== Nuorodos ==
Juris Dimiters. Galerija