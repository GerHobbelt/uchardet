revision: 6679971
title: Marinella
url: https://lt.wikipedia.org/wiki/Marinella


---

Kyriaki Papadopoulou (gr. Κυριακή Παπαδοπούλου), žinoma kaip Marinella (gr. Μαρινέλλα; g. 1938 m. gegužės 20 d. Salonikuose, Graikijoje) – populiari graikų dainininkė.


== Biografija ==
Marinella gimė 1938 m. gegužės 20 d. Salonikų mieste, šiaurinėje Graikijoje. Jos tėvai buvo graikai pabėgėliai iš Konstantinopolio. Marinella buvo ketvirtas ir jauniausias vaikas šeimoje. Nuo ketverių metų dainavo radijo laidoje „Pediki Ora“. Ji taip pat vaidino daugybėje vaikų teatro spektakliuose.
1957 metais atlikėja įrašė pirmąją dainą „Nitsa, Elenitsa“. Jos karjeros pradžia buvo pažymėta bendradarbiaujant su dainininku Stelios Kazantzidis. Kartu jie tapo tų metų geriausiu duetu Graikijoje, kuris iki šiol yra sėkmingas. Duetas koncertavo Salonikuose, Atėnuose, taip pat gastroliavo Vokietijoje ir Jungtinėse Amerikos Valstijose.
Marinella yra yra pirmoji Graikijos atstovė Eurovizijos dainų konkurse. 1974 m. Eurovizijos konkurse, vykusiame Braitone, atlikėja su daina „Krassi, Thalassa ke t’agori mou“ tarp 17 dalyvių užėmė 11 vietą.
1984 m. Marinella išleido albumą „Megales stigmes“ (gr. Μεγάλες στιγμές). Albumo dainos yra išgarsinusios tokius atlikėjus kaip Manos Loïzos, Dionysis Savvopoulos, Manos Hatzidakis ir kt.
1998 m. Marinella koncertavo Atėnuose, kur atliko didelio pasisekimo tapusias dainas. Koncerte, vykusiame 1999 metais Mažajame olimpiniame stadione Atėnuose, tapo labai sėkmingu, jame dalyvavo daugiau kaip 25 000 žmonių. 2003 m. atlikėja bendradarbiavo su Giorgos Dalaras. Abu koncertavo Atėnuose ir Salonikuose, taip pat užsienyje. Turas, pavadinimu „Mazi“ (liet. Kartu) sulaukė didžiulės sėkmės, o išleistas gyvo garso albumas šalyje tapo platininiu.


== Nuorodos ==
Marinella svetainėje Discogs