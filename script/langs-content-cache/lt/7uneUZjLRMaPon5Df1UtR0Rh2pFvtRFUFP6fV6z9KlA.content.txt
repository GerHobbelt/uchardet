revision: 6966307
title: Eurolyga
url: https://lt.wikipedia.org/wiki/Eurolyga


---

Eurolyga (angl. EuroLeague) – aukščiausio lygio profesionalaus klubinio krepšinio turnyras Europoje. Rengia „Euroleague Basketball“. Vietiniuose čempionatuose prasčiau pasirodžiusios komandos pareina į Europos taurę.
Nuo 2016–2017 m. sezono Eurolygoje dalyvauja 16 komandų. „Anadolu Efes“, „Fenerbahçe“, „Panathinaikos“, CSKA, „Baskonia“, „Real“, „Olimpia“, „Maccabi“, „Žalgiris“, „Barcelona“, „Olympiacos“ komandos 10 metų turės garantuotą vietą Eurolygoje be jokių galimybių prarasti licenciją. Taip siekiama padidinti turnyro prestižą, žinomumą, pajamas. Už kiekvienas laimėtas reguliaraus sezono rungtynes klubas gauna 40 tūkst. eurų. Ketvirtfinalyje ir finaliniame ketverte sumos didėja.2018 m. „15min“ tapo oficialiu „Euroleague Basketball“ žiniasklaidos partneriu 5 metams.


== Formatas ==
Iki 2000 m. organizuodavo FIBA ir turnyras buvo vadinamas Europos čempionų taure. 2009 m. buvo pakeistas iki tol naudotas turnyro formatas. Reguliarusis sezonas prasideda klubus suskirsčius į 4 grupes pagal pajėgumą, atsižvelgiant į praėjusio sezono rezultatus. Grupės komandos sužaidžia tarpusavyje rungtynes namuose ir išvykoje. Keturios stipriausios kiekvienos grupės komandos patenka į sekantį etapą, vadinamąjį Top 16. Šiame etape stipriausios komandos vėl suskirstomos į 4 grupes ir tarpusavyje sužaidžia po rungtynes namuose ir išvykoje. Po 2 stipriausias komandas patenka į ketvirtfinalio etapą. Ketvirtfinalyje komandos sužaidžia rungtynes namuose ir išvykoje. Ketvirtfinalio nugalėtojai patenka į finalinį ketvertą, vykstantį tam tikrame viename mieste. Pusfinalyje ir finale žaidžiamos vienerios rungtynės.
2012 m. dalis turnyro formato dar kartą pakeista. Po reguliariojo sezono, į Top 16 etapą patekę klubai suskirstomi į dvi grupes po aštuonias komandas, kurios tarpusavyje sužaidžia po rungtynes namie ir išvykoje. Į ketvirtfinalio etapą patenka po keturis stipriausius kiekvienos grupės klubus.
2016 m. Eurolygos formatas iš esmės pasikeitė. Nuo 2016–2017 m. sezono Eurolygoje dalyvauja nebe 24, o tik 16 komandų. Reguliariajame sezone visos komandos sužaidžia tarpusavyje po du kartus namuose ir išvykoje. Ketvirtfinalyje lieka 8 stipriausios komandos, kurios suskirstamos pagal pajėgumą. Kovojama iki trijų pergalių, iš jų keturios stipriausios komandos patenka į finalinį ketvertą, kuriame sužaidžiami pusfinaliai ir finalai.


== Finalai ==


== Nugalėtojai ==


== Taip pat skaitykite ==
Sąrašas:50 Eurolygai nusipelniusių asmenų
Sąrašas:Eurolygos rekordai


== Nuorodos ==
Oficialus „Eurolygos“ tinklalapis
Oficialus „Euroleague Basketball“ „Youtube“ kanalas
Oficialus „Euroleague Basketball“ partneris Lietuvoje „15min“ naujienų portalas


== Išnašos ==