revision: 6990126
title: Statytojas
url: https://lt.wikipedia.org/wiki/Golden_State_Warriors


---

Golden State Warriors – NBA Vakarų konferencijos Ramiojo vandenyno pogrupio krepšinio komanda iš Oklando, Kalifornijos.
NBA čempionais yra tapę 1947, 1956, 1975, 2015, 2017, 2018 ir 2022 metais.


== Istorija ==

Komandą įkurta 1946 m. Filadelfijoje, Pensilvanijos valstijoje Filadelfijos „Warriors“ vardu ir žaidė BAA lygoje (dabartinėje NBA). Pirmaisiais gyvavimo metais laimėjo BAA čempionatą. 1951 m. komandą nupirko Edward Gottlieb. 1959 m. komandoje pradėjo žaisti Wilt Chamberlain.
1962 m. komandos kontrolinį paketą perpirko Franklin Mieuli ir perkėlė komandą į San Fransisko įlankos vietovę. Komanda žaisdavo savo namų rungtynes Dalio Sičio, Oklando bei San Chosė miestuose. 1965 m. komanda pašaukė Riką Barį. 1966 m. atidarius Oklando „Coliseum Arena“, komanda į šią areną persikėlė 1971 m. ir pakeitė pavadinimą į „Golden State Warriors“.
2015 m. gruodžio 11 d. „Golden State Warriors“ komanda pasiekė geriausio NBA sezono starto rezultatą, laimėję iš eilės 24 rungtynes 2015–16 m. sezone. Jų pergalių serija nutrūko gruodžio 12 d., rungtynėse su Milvokio „Bucks“, kurios pasibaigė rezultatu 108–95. Šis pralaimėjimas taip pat nutraukė komandos 28 pergalių seriją (skaičiuojant nuo 2014–15 m. reguliariojo sezono), kuri yra antra ilgiausia NBA istorijoje.


== Sezonai ==
=== Žaidėjai === duomenys:


==== Lietuviai ====
1989–1994 m. komandoje žaidė pirmasis Lietuvos krepšininkas NBA - Šarūnas Marčiulionis. Jis buvo pašauktas į stipriausią lygą 1987 m. naujokų biržoje.


=== Šlovės muziejaus nariai ===
11 Paul Arizin
24 Rick Barry
13 Wilt Chamberlain
10 Joe Fulks
14 Tom Gola
6 Neil Johnston
16 Jerry Lucas
00 Robert Parish
17 Andy Phillip
42 Nate Thurmond
Eddie Gottlieb (komandos įkūrėjas ir savininkas)


=== Įamžinti marškinėliai ===
Oklando „Golden State Warriors“ klubas yra įamžinęs garsiausių savo krepšininkų marškinėlius. Numeriai marškinėlių, kuriuos jie nešiojo, daugiau niekada nebus naudojami komandoje. Į šį sąrašą įeina:

13 Wilt Chamberlain, C, 1959-65 (įskaitant 1959-62 m. Filadelfijoje)
14 Tom Meschery, P, 1961-71 (įskaitant 1961-62 m. Filadelfijoje)
16 Al Attles, G, 1960-71 (įskaitant 1960-62 m. Filadelfijoje); vyr. treneris, 1970-83; taip pat komandos vadovas
17 Chris Mullin, G/F, 1985-1997 & 2000-2001
24 Rick Barry, P, 1965-67 & 1972-78
42 Nate Thurmond, CP, 1963-74


== Pastabos ==


== Išnašos ==


== Nuorodos ==
Oficiali Oklando „Golden State Warriors“ svetainė