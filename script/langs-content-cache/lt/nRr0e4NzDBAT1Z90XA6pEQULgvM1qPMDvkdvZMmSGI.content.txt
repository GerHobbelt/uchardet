revision: 6349129
title: "Zaras\u0173 mi\u0161k\u0173 ur\u0117dija"
url: https://lt.wikipedia.org/wiki/Zaras%C5%B3_mi%C5%A1k%C5%B3_ur%C4%97dija


---

Valstybės įmonė Zarasų miškų urėdija − viena iš 42 Lietuvos miškų urėdijų, turto patikėjimo teise valdanti, naudojanti valstybinius miškus Zarasų krašte, vykdanti juose kompleksinę miškų ūkio veiklą.
Zarasų miškų urėdas - Rimantas Jurevičius (nuo 1999.09.22)
Urėdijos teritorijoje įsteigti Smalvo, Švento, Degučių, Dumblynės, Ligajų, Šalinėnų, Šavašos, Veprio kraštovaizdžių draustiniai; Pratkūnų, Tilžės, Vaiskūnų geomorfologiniai draustiniai; Duburio, Kampuolio, Smalvos, Juodbrasčio, Šventosios, Zalvo hidrografiniai draustiniai, Balčių, Beržinės, Palšinės, Tetervinio telmologiniai draustiniai. Įsteigti du regioniniai parkai: Gražutės (13992 ha miškų) ir Sartų (2677 ha miškų).


== Istorija ==
Zarasų miškų urėdija įsteigta 1920 metais. 1945 metais buvo įsteigtas Zarasų miško pramonės ūkis, kurio miškai 1947 metais perduoti Utenos miškų ūkiui. 1957 metais Zarasų administracinio rajono ribose vėl atkurtas Zarasų miškų ūkis. 23.052 ha plotas buvo suskirstytas į 6 girininkijas. 1973 metais įkurtas Rokiškio bandomasis miškų ūkio gamybinis susivienijimas į kurį buvo apjungti Rokiškio miškų pramonės ūkis, Anykščių, Kupiškio ir Zarasų miškų ūkiai. 1990 metais Zarasų miškų ūkis buvo atkurtas ir pavadintas miškų urėdija.


== Statistika ==
Bendras miškų plotas	51.015 ha
Valstybinių miškų plotas	13.640 ha
Privačių ir rezervuotų privatizavimui miškų plotas	37.375 haZarasų rajono miškingumas	32,2 proc.


== Girininkijos ==
Urėdijos valstybinius miškus administruoja 6 girininkijos.


== Medelynas ==
Zarasų miškų urėdijos Dusetų medelynas.
Šlapių k., Dusetų pšt., Zarasų raj., LT-32311


== Nuorodos ==
Zarasų miškų urėdijos tinklalapis Archyvuota kopija 2008-01-13 iš Wayback Machine projekto.