revision: 6747292
title: Liepos 26
url: https://lt.wikipedia.org/wiki/Liepos_26


---

Liepos 26 yra 207-a metų diena pagal Grigaliaus kalendorių (keliamaisiais metais – 208-a). Nuo šios dienos iki metų galo lieka 158 dienos.


== Informacija ==


=== Šventės ===
Katalikų šalys – Šv. Onos diena;
Kuba – Liaudies sukilimo diena.


=== Vardadieniai ===
Daugintas – Eigirdė – Eigis – Joakimas – Milė – Ona


== Šią dieną Lietuvoje ==


=== Įvykiai ===
1251 – popiežius Inocentas IV paragino Rygos, Dorpato ir Ozilijos vyskupus kartu su Teutonų ordinu Mindaugui padėti krikštyti pagonis;
1400 – įkuriamas Krokuvos universitetas (dabar Jogailos universitetas);
1492 – Aleksandro paskelbimo Lietuvos didžiuoju kunigaikščiu iškilmės Vilniuje;
1769 – Šiaulių ekonomijos valstiečių sukilimas: pasirodė pirmieji baudėjų būriai sukilimui malšinti;
1919:
nustatyta antroji demarkacijos linija tarp Lietuvos ir Lenkijos;
ties Kuršėnais pastebėti pirmieji bermontininkų daliniai;
1921 –  atidaryta oro linija Karaliaučius-Kaunas. Vėliau pratęsta iki Berlyno. Skrydžius aptarnavo: Lloyd Luftdienst, Danziger Luftdienst, Danziger Luftpost;


=== Gimimo dienos Lietuvoje ===
1646 m. – Jokūbas Hladovickis, SJ, Lietuvos pedagogas, Vilniaus universiteto rektorius (m. 1704 m.).
1840 m. – Motiejus Eimaitis, lietuvių knygnešys, 1863 m. sukilimo dalyvis (m. 1919 m.).
1879 m. – Vladas Bagdanavičius, vargonininkas ir chorvedys (m. 1960 m.).
1898 m. – Juozas Simonaitis, kunigas, vargonininkas, chorvedys (m. 1953 m.).
1910 m.:
Kotryna Grigaitytė-Graudienė, Lietuvos rašytoja (m. 2008 m.).
Vaclovas Miknevičius, Lietuvos dailininkas keramikas, dailiosios keramikos pradininkas Lietuvoje (m. 1989 m.).
1923 m. – Zita Žemaitytė, menotyrininkė, dailėtyrininkė, dailės istorikė, Lietuvos nacionalinės kultūros ir meno premijos laureatė, Lietuvos dailininkų sąjungos narė (m. 2009 m.).
1926 m. – Jonas Baltušis, lietuvių bibliotekininkas (m. 2004 m.).
1928 m. – Aldona Jodkaitė-Vrubliauskienė, Lietuvos aktorė (m. 2021 m.).
1929 m. – Algirdas Sabaliauskas, kalbininkas, vertėjas.
1931 m. – Marija Černiauskaitė-Barauskienė, Lietuvos teatro aktorė.
1933 m. – Romualdas Budrys, Lietuvos muziejininkas, dailėtyrininkas.
1934 m. – Antanas Siudikas, Lietuvos ir Raseinių rajono ūkio, politinis bei visuomenės veikėjas.
1935 m. – Juozas Čelkauskas, Lietuvos ir Rusijos violončelininkas, pedagogas.
1938 m. – Jonas Pauža, Lietuvos kalbininkas, pedagogas.
1940 m.:
Algimantas Julius Sturis, gydytojas, Lietuvos ir Šiaulių rajono politinis bei visuomenės veikėjas.
Jonas Rimkevičius, Lietuvos inžinierius radiotechnikas, kraštotyrininkas, visuomenės veikėjas, muziejininkas.
1943 m. – Janina Ona Ditauskienė, Lietuvos chemikė, restauravimo technologė.
1944 m. – Rimantas Antanas Stankevičius, lakūnas bandytojas, vienintelis lietuvis-kosmonautas (m. 1990 m.).
1949 m. – Vytautas Venckūnas, vadybininkas, Jonavos rajono politinis veikėjas.
1951 m. – Vytautas Balevičius, Lietuvos fizikas, habilituotas fizinių mokslų daktaras, profesorius. Šiuo metu eina Vilniaus universiteto Fizikos fakulteto dekano pareigas.
1952 m. – Alvydas Kanapinskas, vienas Lietuvos laisvės gynėjų, Sausio 13-osios auka (m. 1991 m.).
1953 m. – Rimantas Dūda, Lietuvos dailininkas odininkas.
1954 m. – Vytautas „Vitas“ Kevinas Gerulaitis, profesionalus teniso žaidėjas (m. 1994 m.).
1955 m. – Česlovas Radžiūnas, choro dirigentas ir pedagogas.
1956 m. – Leonardas Karnila, Lietuvos ir Trakų rajono politinis bei visuomenės veikėjas.
1957 m.:
Birutė Kulvinskienė, Lietuvos ir Akmenės rajono politinė bei visuomenės veikėja.
Vytautas Ramanauskas, Lietuvos ir Varėnos rajono politinis bei visuomenės veikėjas.
1958 m.:
Arūnas Degutis, ekonomistas, Lietuvos Respublikos Aukščiausiosios Tarybos akto dėl Lietuvos nepriklausomos valstybės atstatymo signataras.
Danguolė Bilkienė, gydytoja higienistė, Lietuvos ir Vilniaus rajono politinė veikėja.
1959 m.:
Eugenijus Tamonis, Lietuvos ir Visagino savivaldybės politinis bei visuomenės veikėjas.
Steponas Šanteriovas, Lietuvos ir Molėtų rajono politinis bei visuomenės veikėjas.
1961 m. – Jūratė Čypienė, Lietuvos ir Rokiškio rajono politinė bei visuomenės veikėja.
1963 m. – Rimvydas Tamulaitis, fizikas, ekologas, pedagogas, Šiaulių miesto ir Šiaulių rajono politinis ir visuomenės veikėjas.
1964 m. – Audrius Zalatoris, Lietuvos ir Panevėžio rajono politinis bei visuomenės veikėjas.
1966 m. – Oksana Kiričko, Lietuvos ir Visagino visuomenės bei politinė veikėja.
1969 m. – Egidijus Tamulis, Lietuvos ir Kėdainių rajono politinis bei visuomenės veikėjas.
1984 m. - Mikalojus Urbonas, Klaipėdos dramos teatro aktorius.


=== Mirtys Lietuvoje ===
1618 m. – Martynas Smigleckis, lietuvių, lenkų filosofas, teologas bei jėzuitas (g. 1564 m.).
1951 m. – Juozas Gabrys-Paršaitis, Lietuvos teisininkas, žurnalistas, redaktorius, visuomenės veikėjas, lietuvių literatūros istorikas (g. 1880 m.).
1972 m. – Balys Žygelis, Lietuvos pedagogas, kooperatininkas, politinis veikėjas (g. 1886 m.).
1974 m. – Vaclovas Baravykas, lietuvių pedagogas, leksikografas (g. 1909 m.).
1983 m. – Bronė Balaišienė, Lietuvos stalo tenisininkė, trenerė (g. 1921 m.).
2000 m. – Antanas Liuima, SJ, Lietuvos katalikų teologas, jėzuitas, teologijos daktaras (g. 1910 m.).
2009 m. – Julija Daniliauskienė, Lietuvos tautodailininkė (g. 1926 m.).
2022 m. – Gediminas Mesonis, Lietuvos teisininkas, teisės pedagogas, buvęs LR Konstitucinio Teismo teisėjas (g. 1968 m.).


== Šią dieną pasaulyje ==


=== Įvykiai ===
1847 – Liberija tapo pirmąja nepriklausoma Afrikos valstybe;
1858 – Lionelis Rotšildas (Lionel Rothschild) tapo pirmuoju žydų tautybės britų Bendruomenių rūmų nariu;
1882 – Vokietijos miesto Bairoito teatre įvyko Richardo Vagnerio operos „Parsifalis“ premjera;
1887 – Liudvikas Zamenhofas rusų kalba išleidžia pirmąją Esperanto kalbos knygą.
1908 – JAV įsteigta Vyriausiojo tyrėjo tarnyba. 1935 metais tarnyba pervadinta į Federalinį tyrimų biurą;
1953 – Fidelio Kastro vadovaujami sukilėliai šturmavo Monkados kareivines prie Santjago de Kuba;
1953 – Korėjoje pasirašyta Paliaubų sutartis;
1965 – Maldyvų salos gavo nepriklausomybę nuo Didžiosios Britanijos.


=== Gimimo dienos ===
1678 m. – Jozefas I Habsburgas, 1705–1711 m. Habsburgų dinastijos Šventosios Romos imperijos imperatorius, Čekijos ir Vengrijos karalius (karūnuotas 1701 m.), Austrijos kunigaikštis (m. 1711 m.).
1739 m. – Džordžas Klintonas, JAV politikas ir karys. Jis buvo pirmasis (ir ilgiausiai pareigas ėjęs) Niujorko valstijos gubernatorius. Valdant prezidentams Tomui Džefersonui ir Džeimsui Medisonui, Džordžas Klintonas ėjo JAV viceprezidento pareigas (m. 1812 m.).
1856 m. – George Bernard Shaw, vienas iškiliausių airių dramaturgų, 1925 m. gavęs Nobelio literatūros premiją (m. 1950 m.).
1875 m. – Karlas Gustavas Jungas, šveicarų psichologas, analitinės psichologijos kūrėjas, filosofas (m. 1961 m.).
1894 m. – Aldous Leonardas Huxley, britų rašytojas (m. 1963 m.).
1909 m. – Henrikas Kučinskis, organinės chemijos mokslų daktaras ir profesorius, Lenkijos Mokslų akademijos tikrasis narys (m. 1991 m.).
1928 m.:
Frančeskas Kosiga, 8-asis Italijos prezidentas, prezidentavęs nuo 1985 birželio 29 iki 1992 balandžio 28 (m. 2010 m.).
Stanley Kubrick, vienas žinomiausių JAV kino režisierių ir prodiuserių (m. 1999 m.).
1933 m. – Edmund Strother Phelps, Jr., 2006 m. Nobelio ekonomikos premijos laureatas.
1938 m. – Robertas van Hebas, afroamerikietis dainininkas ir dainų autorius, išgarsėjęs savo sukurta daina „Sunny“.
1943 m. – Mikas Džegeris, anglų dainininkas (The Rolling Stones).
1949 m. – Rodžeris Teiloras, grupės „Queen“ būgnininkas.
1951 m. – Sabine Leutheusser-Schnarrenberger, Vokietijos liberalų politikė, FDP narė, Vokietijos teisingumo ministrė (nuo 2009 m. spalio 28 d.).
1955 m. – Aleksandrs Starkovs, futbolininkas ir dabartinis Latvijos rinktinės vyriausiasis treneris.
1964 m.:
Sandra Annette Bullock, JAV aktorė, nominuota Auksiniam gaubliui.
Tomi Makinenas, suomių lenktynininkas. Pasaulio ralio čempionato etapuose Makinenas pradėjo dalyvauti 1987 m., o pirmą pergalę iškovojo 1994 m. Suomijos ralyje. 1996 m., 1997 m., 1998 m. ir 1999 m. vairuodamas Mitsubishi automobilį Makinenas tapo pasaulio ralio čempionu. Iš viso per savo karjerą Makinenas laimėjo 24 Pasaulio ralio čempionato etapus, paskutinįjį – 2002 m. Monte Karlo ralyje. 2000 m. sportininkas taip pat laimėjo Čempionų lenktynes. Iš profesionalaus sporto Makinenas pasitraukė 2003 m.
1973 m.:
Kate Beckinsale, Anglijos aktorė, labiausiai žinoma savo vaidmenimis filmuose Pearl Harbor (filmas) ir Van Helsingas (filmas).
Lenka Kotková, čekų astronomė. Daugelio asteroidų atradėja. 2000 m. pelnė Zdeněk Kvíz apdovanojimą už darbą su kintamosiomis žvaigždėmis.
1975 m. – Joseph Leynard Smith, JAV krepšininkas, žaidžiantis Atlanta „Hawks“ klube.
1976 m. – Dryden Vera Mitchell, dainų rašytojas ir grupės Alien Ant Farm vokalistas.
1979 m. – Darijus Anastasijus Veronas Maldonadas, Paragvajaus futbolininkas, rungtyniaujantis vidurio gynėjo pozicijoje. Meksikos klubo UNAM Pumas žaidėjas.
1981 m. – Maikonas Daglasas Sizenandas, Brazilijos futbolininkas, rungtyniaujantis dešiniojo gynėjo pozicijoje. Italijos klubo Internazionale žaidėjas.


=== Mirtys pasaulyje ===
1693 m. – Ulrika Eleonora, Danijos karaliaus Frederiko III dukra, Švedijos karaliaus Karolio XI žmona (g. 1656 m.).
1952 m. – María Eva Duarte de Perón, Argentinos prezidento Chuano Perono žmona (g. 1919 m.).
1980 m. – Kenneth Peacock Tynan, anglų teatro kritikas (g. 1927 m.).
1999 m. – Trygve Magnus Haavelmo, 1989 m. Nobelio ekonomikos premijos laureatas (g. 1911 m.).
2020 m. – Hansas Jochenas Fogelis, teisininkas, vokiečių politinis veikėjas, buvęs federalinis ministras (g. 1926 m.).


== Nuorodos ==