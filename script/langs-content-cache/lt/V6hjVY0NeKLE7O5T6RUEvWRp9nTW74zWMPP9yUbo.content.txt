revision: 6979080
title: Mikalojus Faustinas Radvila
url: https://lt.wikipedia.org/wiki/Mikalojus_Faustinas_Radvila


---

Mikalojus Faustinas Radvila (lenk. Mikołaj Faustyn Radziwiłł, 1688 m. gegužės 21 d. Klecke – 1746 m. vasario 2 d. Zietela) – Lietuvos Didžiosios Kunigaikštystės didikas, Abiejų Tautų Respublikos valstybės veikėjas.


== Biografija ==

Kunigaikštis, kilęs iš Gediminaičių Radvilų giminės Olykos-Nesvyžiaus linijos Klecko šakos, Berdyčevo šakos pradininkas, tėvas Dominykas Mikalojus Radvila, motina Ona Marijana Palubinskytė. Broliai Mykolas Antanas Radvila ir Jonas Mikalojus Radvila.


=== Šeima ===
Žmona Barbora Pranciška Zavišaitė-Kęsgailaitė (Barbara Franciszka Zawisza-Kieżgajłło), su ja susilaukė 15 vaikų, bet šeši jų mirė vaikystėje.
Sūnūs Udalrykas Kristupas Radvila, Albertas Radvila III, Jurgis Radvila V, Stanislovas Radvila V.
Dukterys:

Teresė Barbora Radvilaitė (Teresa Barbara, 1714–1780 m.), pirmasis vyras Juozapas Šipio del Kampas (Jozef Scipio del Campo), antrasis vyras Antonijus Mykolas Pacas.
Marija Gertrūda Radvilaitė (g. 1720 m.), Vilniaus vizitiečių vienuolyno priorė.
Ona Augustina Radvilaitė (g. 1726 m.), vienuolė.
Brigita Petronėlė Radvilaitė (1727–1775), vyras Antanas Sologubas.


=== Dvarai ===
Paveldėjo Zietelą, Hluską, Pariečę ir Kražius. 1710 m. gruodžio 4 d. vedęs Barborą Zavišaitę (1690–1762) prie savo valdų prisjungė keliasdešimt kartų didesnes valdas Ukrainoje, dabartinėje Baltarusijoje ir Lietuvoje. Svarbiausia iš jų buvo Berdyčevas, kuriame šeima dažnai gyveno. Tačiau šeimą nuolat kankino skolos, nes reikėjo išleisti už vyrų dukteris, o likusį turtą paveldėjo keturi sūnūs. Turto reikalus tvarkė energingoji Barbora, nes vyras nuolat buvo prapuolęs valstybės reikaluose. Tačiau priešingai, negu Nesvyžiaus Ona Radvilienė, ji neapsiribojo savo šeimos turto tvarkymu. Jos temperamento pakako ir pasirengti žemietijos seimeliams, Tribunolo sesijoms, rinkti naudingą informaciją. Be jos pagalbos neišsivertė ir Mykolas Kazimieras Radvila Žuvelė, kuriam ji padėjo į gyvenimą išleisti savo sūnus. Be to, ji turėjo geras pažintis Peterburge, kur labiau buvo vertinama pažintis su Dzieciolo, o ne su Nesvyžiaus Radvilomis.


== Valstybės tarnyba ==
Nuo 1710 m. LDK ginklininkas, 1729–1740 m. Naugarduko vaivada. Už nuopelnus apdovanotas Baltojo erelio ordinu.


== Šaltiniai ==


== Nuorodos ==
Trimitų herbo Radvilos Archyvuota kopija 2007-01-28 iš Wayback Machine projekto. lenkų kalba