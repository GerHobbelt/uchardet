revision: 6927362
title: Suchovola
url: https://lt.wikipedia.org/wiki/Suchovolia


---

Suchovolià  (lenk. Suchowola) – miestas Lenkijos šiaurės rytuose, Suchovolos valsčiuje, Sokulkos apskrityje, Palenkės vaivadijoje. Miestas įsikūręs šalia Olšankos upės kranto. Mieste įsikūrusi Suchovolos Šv. Petro ir Povilo parapija. Per miestą eina vaivadijos kelias Nr. DW670 ir kelias Via Baltica E67.


== Istorija ==
Nuo VIII a. pr. m. e. iki XIX a. šioje teritorijoje gyveno lietuviams artima baltų gentis – jotvingiai. Nuo XIII–XIV a. iki 1795 m. kaimas priklausė LDK. Kaimas įkurtas XVI a., kai buvo iš naujo apgyvendinama Naujadvario giria. XVII a.–XVIII a. mieste klestėjo naminių gyvulių ir arklių prekyba. 1775 m. astronomas Simonas Antanas Sobiekraiskis (Szymon Antoni Sobiekrajski) nustatė kad šalia miesto yra Europos geografinis centras. 1777 m. gyvenvietė gavo miesto teises. XIX a. buvo miestelis Sokulkos apskrityje.1950 m. prarado miesto teises, bet 1997 m. sausio 1 d. atgavo šias teises. 1975–1998 m. priklausė Balstogės vaivadijai.


== Gyventojai ==


=== Tautinė sudėtis ===


== Paminklai ==
Klasicistinio stiliaus Šv. Petro ir Povilo bažnyčia 1884-1885 m. statybos (anksčiau šioje vietoje stovėjo medinė karaliaus Žygimanto Augusto įkurta bažnyčia);
Medinis XX a. pradžios Olandiškasis malūnas;
Miesto senamiesčio pastatai XIX a.-XX a.;
Paminklinis akmuo Europos geografiniam centrui pažymėti;
Paminklas skirtas 1991 m. Jono Pauliaus II apsilankymui Balstogėje paminėti.


== Galerija ==

		
		


== Taip pat skaitykite ==
5-asis Lietuvių pulkas
Suchovolios žydų kapinės
Suchovolios herbas


== Šaltiniai ==