revision: 6678858
title: "Auk\u0161taitijos profesinio rengimo centras"
url: https://lt.wikipedia.org/wiki/Auk%C5%A1taitijos_profesinio_rengimo_centras


---

Aukštaitijos profesinio rengimo centras (iki 2019 m. VšĮ Alantos technologijos ir verslo mokykla) yra Molėtų rajone, Alantos miestelyje, šalia Alantos dvaro ir Virintos upės (buv. Naujasodyje). Įmonės kodas 191176774.


== Istorija ==
Žemės ūkio mokykla įkurta 1959 m. Alantos dvaro rūmuose. Septintame – aštuntame dešimtmetyje pagal individualų projektą pastatytas mokymo kompleksas, kuriame yra aktų ir sporto salės, moderniai įrengtos auditorijos, kabinetai ir laboratorijos. Mokykloje mokosi 500 moksleivių ir studentų, dirba beveik 50 pedagogų. Išleista daugiau nei 3000 absolventų.
Įrengti bendrabučiai. Teikiamos specialybės: staliaus, statybininko, kasininko, virėjo, barmeno, automobilių remontininko, prekybininko, draudimo konsultanto, vairuotojo-ekspeditoriaus.
2002 m. Alantos žemės ūkio mokykla tapo Alantos technologijos ir verslo mokykla, 2003 m. liepos 1 d. – viešąja įstaiga Alantos technologijos ir verslo mokykla. 2007 m. gegužės 3–5 d. Alantos technologijos ir verslo mokykloje vyko XIX respublikinė geografų olimpiada.
2019 m. prijungta Anykščių technologijos mokykla, įstaiga tapo Aukštaitijos profesinio rengimo centru.


== Šaltiniai ==


== Nuorodos ==
Mokyklos svetainė
Sąrašas:Lietuvos profesinio mokymo įstaigos