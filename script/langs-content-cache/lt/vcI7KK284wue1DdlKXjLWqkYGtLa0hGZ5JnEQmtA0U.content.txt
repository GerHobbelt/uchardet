revision: 6445337
title: Johann Friedrich Wolfgang
url: https://lt.wikipedia.org/wiki/Johann_Friedrich_Wolfgang


---

Johanas Frydrichas Volfgangas (vok.  Johann Friedrich Wolfgang; 1776 m. liepos 17 d. Lozovos dvare, Podolėje – 1859 m. gegužės 17 d. Vilniuje) – vaistininkas, botanikas, Vilniaus universiteto profesorius.


== Biografija ==
Johanas Frydrichas Volfgangas gimė 1776 m. liepos 17 d. Podolėje, Lozovos dvare. 1801 m. baigė Vilniaus universitetą. Įgijo farmacijos magistro laipsnį.1804–1831 m. Johanas Frydrichas Volfgangas vadovavo Vilniaus universiteto vaistinei.
1808 m. jis buvo paskirtas Vilniaus universiteto kolegijos asesoriumi. Buvo pedantiškas ir sunkiai studentams prieinamas.1805 m. Johanas Frydrichas Volfgangas pradėjo organizuoti medicinos draugiją. 1806 m. buvo pakeltas į adjunktus, 1810 m. tapo ekstraordinariniu profesoriumi.
Prie Vilniaus universiteto vaistinės Volfgangas įkūrė laboratoriją ir farmakologijos kabinetą.Domėjosi įvairiomis mokslo sritimis: medicina, farmacija, chemija, botanika, zoologija. Publikavo apie 100 mokslinių darbų. Mokslinį palikimą sudaro herbariumas, kurio dalis yra VU herbariume ir Ukrainos Mokslų akademijos Botanikos instituto herbariume.Buvo Vilniaus labdarybės draugijos, Peterburgo farmaceutų draugijų narys. Nuo 1823 m. tapo vienos seniausių Vokietijoje Deutschen Akademie der Naturforscher Leopoldina nariu.Redagavo žurnalą „Vilniaus farmacijos žinynas“ („Pamiętnik farmaceutyczny wilenski").1820 m. išleistas iš keturių numerių sudarytas pirmasis, 1821 m. - iš keturių numerių antrasis tomas.1830 m. apdovanotas Šv. Vladimiro ketvirto laipsnio ordinu.


== Asmeninis gyvenimas ==

1804 m. Johanas Frydrichas Volfgangas susituokė su Aloyza Pacovskyte šv. Jonų bažnyčioje, su kuria susilaukė vaikų. Susituokusi šeima įsikūrė Paluknio dvare, Trakų apskrityje. Johanas Frydrichas Volfgangas mirė 1859 m. gegužės 17 d. Palaidotas Vilniuje, Rasų kapinėse.


== Išnašos ==