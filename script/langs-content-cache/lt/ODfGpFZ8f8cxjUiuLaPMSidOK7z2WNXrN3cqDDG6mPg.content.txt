revision: 6185018
title: Moscow Raceway
url: https://lt.wikipedia.org/wiki/Moscow_Raceway


---

Moscow Raceway – autosporto trasa 97 km nuo Maskvos (Rusija). Trasa buvo atidaryta 2012 m. liepos 13 d. Pirmosios buvo surengtos World Series by Renault čempionato lenktynės.Statyba prasidėjo 2008 m. spalio 1 d. Statybos atidarimo ceremonijoją atidarė trasą projektavęs vokiečių architektas Hermann Tilke, Formulės 1 lenktynininkas škotas David Coulthard, vykdantysis trasos direktorius Hansas Heistas, aukšti Maskvos miesto pareigūnai.
Trasos teritorija yra apie 72 ha ploto. Yra paklota apie 30 000 m² asfalto ir apie 7 000 betono dangos.
Iš pradžių buvo numatyta 17 trasos konfigūracijų, kurias galima pritaikyti F1, DTM, MotoGP ir kitoms autolenktynėms. Lenktynių juostos plotis svyruoja nuo 12 iki 21 m, starto – finišo tiesiosios plotis 15 m. Ilgiausios tiesiosios ilgis – 873 m, čia ir numatoma, jog F1 bolidai galėtų pasiekti maksimalų greitį – 311 km/h. Vidutinis greitis trasoje – 185 km/h. Trasos aukščių skirtumas apie 22 m, didžiausia įkalnė – 4,0 %, nuokalnė – 4,5 %.
Įrengta apie 100 000 vietų žiūrovams.


== Šaltiniai ==


== Nuorodos ==
Trasos duomenys (rus.)