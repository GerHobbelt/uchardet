revision: 6462080
title: Amazon
url: https://lt.wikipedia.org/wiki/Amazon


---

„Amazon“ – elektroninės komercijos, debesų kompiuterijos bendrovė. Džefas Bezosas bendrovę įsteigė 1994 m. Šiuo metu Amazon.com turi atskirus skyrius, veikiančius JAV, Didžiojoje Britanijoje, Vokietijoje, Prancūzijoje, Kinijoje, Japonijoje ir kt. bei tiekia savo prekes į daugelį pasaulio šalių. Tai viena vertingiausių kompanijų pasaulyje, kurios rinkos kapitalizacija 2022 sausio mėn. siekė 1 trln. JAV dolerių.„Amazon“ savo veiklą pradėjo 1995 m. Pradžioje buvo vykdoma tik knygų prekyba, tačiau netrukus asortimentas buvo išplėstas iki vaizdajuosčių, DVD filmų, muzikos diskų, programinės įrangos, drabužių, maisto, baldų, elektronikos ir kitų prekių. Dabar „Amazon“ teikia televizijos, muzikos, tinklalaidžių transliavimo internetu paslaugas, turi ne vieną dukterinę įmonę („Audible“, „Book Depository“, „Twitch“, „Wondery“).Amazon.com savo veiklos pradžioje iš kitų elektroninės komercijos kompanijų išsiskyrė pasirinkta lėto, tačiau nuolatinio augimo strategija. Jos įkūrėjai pirmuosius penkerius metus neplanavo gauti jokio pelno. Tačiau ši strategija pasiteisino, jos dėka Amazon.com, kitaip nei daugybei kitų kompanijų, pavyko išgyventi interneto bendrovių burbulo sprogimą, ir jau po šešerių veiklos metų buvo gautas pirmasis pelnas. „Amazon“ nors ir ne itin pelningai dirba kaip viena iš didžiausių bendrovių pasaulyje pagal rinkos kapitalizaciją, tačiau daug dėmesio skiria pajamų, rinkos dalies didinimui. „Amazon“ yra laikoma viena iš kompanijų, labiausiai prisidėjusių prie apsipirkimo internete populiarinimo.


== Išnašos ==