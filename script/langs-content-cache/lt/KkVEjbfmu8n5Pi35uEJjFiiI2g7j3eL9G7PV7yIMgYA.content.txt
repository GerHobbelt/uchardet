revision: 6841065
title: Rimantas Antanas Kviklys
url: https://lt.wikipedia.org/wiki/Kalgrau%C5%BEiai


---

Kalgraužiai – kaimas Kretingos rajono savivaldybės šiaurės vakarinėje dalyje, 7 km į šiaurės vakarus nuo Darbėnų ir 4 km į pietvakarius nuo Laukžemės.


== Geografija ==
Įsikūręs Šventosios girininkijos (Kretingos miškų urėdija) Kalgraužių miške, abipus Šventosios upės. Pietinė kaimo dalis priklauso Palangos miestui. Į šiaurę nuo Būtingės yra Kalgraužių kapinės.


== Istorija ==
XVII a. Laukžemės dvaro miško plėšininėje žemėje susiformavo vienkieminis Kalgraužių užusienis. Šalia jo 1827 m. pastatyta medžioklės vila–palivarkas, priklausęs grafams Pliateriams.1923 m. kaime buvo 12 sodybų, o dvaras sudarė vieną ūkį. Lietuvos žemės reformos metu palivarkas išparceliuotas, jo žemėje įkurtas Aušrakaimio kaimas. Šiaurinė žemių dalis buvo pavadinta Malūnkiemiu. Buvusioje Kalgraužių dvaro sodyboje įsikūrė Kretingos miškų urėdijos Šventosios girininkija.


== Gyventojai ==


=== Žymūs žmonės ===
Rimantas Antanas Kviklys, miškininkas, Kretingos rajono savivaldybės Garbės pilietis, Vytauto Didžiojo ordino medalio kavalierius.


== Šaltiniai ==