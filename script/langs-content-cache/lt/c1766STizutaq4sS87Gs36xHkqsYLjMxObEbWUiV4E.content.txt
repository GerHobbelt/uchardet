revision: 6950040
title: Seimo Pirmininkas
url: https://lt.wikipedia.org/wiki/Lietuvos_Seimo_pirmininkas


---

Seimo Pirmininkas – Lietuvos Respublikos Seimo vadovas, renkamas pirmajame po rinkimų Seimo posėdyje slaptu balsavimu daugumos balsais Seimo kadencijos laikotarpiui. Pagal Lietuvos Respublikos Konstituciją - antrasis asmuo valstybėje (pirmasis - Respublikos Prezidentas, trečiasis - Ministras Pirmininkas).


== Įgaliojimai ==
Seimo Pirmininkas, vadovaudamasis Lietuvos Respublikos Seimo Statuto 29 straipsniu:

vadovauja Seimo darbui ir atstovauja Seimui;
per 10 dienų nuo priėmimo patvirtina parašu Seimo priimto įstatymo teksto autentiškumą ir perduoda jį Respublikos Prezidentui pasirašyti, per 10 dienų pasirašo Seimo statutą ir jo pakeitimus, per 3 dienas pasirašo įstatymus, kurių Respublikos Prezidentas per 10 dienų po įteikimo nepasirašo ir negrąžina Seimui pakartotinai svarstyti, bei juos oficialiai paskelbia;
per 10 dienų nuo priėmimo pasirašo Seimo nutarimus bei kitus Seimo priimtus aktus;
per 24 valandas pasirašo Seimo posėdžių protokolus, taip pat Seimo valdybos sprendimus, jeigu pats jiems pirmininkauja;
laikinai eina Respublikos Prezidento pareigas arba laikinai pavaduoja Respublikos Prezidentą Konstitucijos 89 straipsnyje numatytais atvejais;
turi teisę sušaukti nenumatytą Seimo posėdį ar neeilinę sesiją Konstitucijos 89 straipsnio 1 dalyje nustatytais atvejais;
teikia Seimo Pirmininko pavaduotojų kandidatūras Seimui;
Konstitucijoje nustatyta tvarka teikia Seimui skirti Konstitucinio Teismo teisėjų kandidatūras;
teikia Seimui skirti ir atleisti Seimo kontrolierių ir Seimo kontrolierių įstaigos vadovo kandidatūras;
Konstitucijos ir įstatymų numatytais atvejais teikia Seimui skirti ir atleisti valstybės institucijų vadovų ir jų pavaduotojų kandidatūras;
pirmininkauja Seimo ir Seimo valdybos posėdžiams arba paveda tai atlikti vienam iš savo pavaduotojų;
teikia Seniūnų sueigai sesijos darbų programos ir savaitės bei dienos posėdžių darbotvarkių projektus arba paveda tai atlikti vienam iš savo pavaduotojų;
teikia Seimo valdybos posėdžių darbotvarkės projektą arba paveda tai atlikti vienam iš savo pavaduotojų;
vykdo kitus šiame statute numatytus įgaliojimus.Vykdydamas savo įgaliojimus, Seimo Pirmininkas leidžia potvarkius.
Seimo Pirmininkas, o kai jo nėra, Pirmininko pavaduotojas, jeigu pats nepirmininkauja posėdžiui, bet kuriuo svarstomu klausimu gali be eilės Seimo posėdžiuose išsakyti savo arba Seimo valdybos nuomonę.
Seimo sesijos metu Seimo Pirmininkas, jo pavaduotojai ne rečiau kaip kartą per mėnesį atsako į Seimo narių iš anksto raštu pateiktus klausimus dėl savo veiklos.


== Lietuvos Respublika (1918–1940 m.) ==


== Atkurta Lietuvos Respublika (nuo 1990 m.) ==


== Išnašos ==