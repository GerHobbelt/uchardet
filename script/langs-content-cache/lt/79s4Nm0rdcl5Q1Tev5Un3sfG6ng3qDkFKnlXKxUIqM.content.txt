revision: 5879411
title: "Polimer\u0173 fizika"
url: https://lt.wikipedia.org/wiki/Algirdas_%C5%BDemaitaitis


---

Algirdas Žemaitaitis (g. 1944 m. rugsėjo 7 d.) – lietuvių chemijos inžinierius technologas.


== Biografija ==
1967 m. baigė Kauno politechnikos institutą. Nuo 1970 m. dirbo Kauno technologijos universitete. 1999–2007 m. Kauno technologijos universiteto Aplinkosaugos ir švarių technologijų centro direktorius. 1972–1973 m. stažavo Dresdeno technikos universitete, 1977–1978 m. – tekstilės pramonės tyrimų centre Krefelde, skaitė paskaitas Acheno, Dresdeno, Gento universitetuose. 1995–2006 m. žurnalo Cheminė technologija vyriausiasis redaktorius. 2003–2010 m. Lietuvos mokslo tarybos narys.


== Mokslinė veikla ==
Svarbiausi darbai iš polimerų ir tekstilės medžiagų technologijos, heterograndininių polimerų ir polisacharidų (celiuliozės, krakmolo) modifikavimo, cheminės inžinerijos ir aplinkos inžinerijos.
Sukūrė radioaktyviųjų išlakų deaktyvinimo technologijas, katijoninių ir anijoninių poliakrilamidinių flokuliantų gamybos, poliimidų sintezės reprografinėms plėvelėms technologiją.
Paskelbė daugiau kaip 150 mokslinių straipsnių, daugiau kaip 30 išradimų.


== Bibliografija ==
Polimerų fizika ir chemija, 2001 m.
Polimerų sintezė ir tyrimas, 2006 m.
Polimerų kompleksai, su R. Žemaitiene, 2012 m.


== Šaltiniai ==
https://www.vle.lt/Straipsnis/Algirdas-Zemaitaitis-110768