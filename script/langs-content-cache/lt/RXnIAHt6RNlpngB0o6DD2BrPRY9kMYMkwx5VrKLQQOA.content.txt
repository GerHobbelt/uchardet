revision: 5660523
title: Brian Epstein
url: https://lt.wikipedia.org/wiki/Magical_Mystery_Tour


---

„Magical Mystery Tour“ (Magiškas Paslapčių Turas) – britų roko grupės „The Beatles“ studijinis albumas ir filmas. Taip pat buvo išleistas dvigubas EP tuo pačiu pavadinimu. Nors filmas susilaukė negatyvių atsiliepimų ir buvo mažai kur rodomas, albumo ir EP dainos buvo populiarios. Albumas buvo nominuotas Grammy apdovanojimui ir 8 savaites išbuvo JAV populiariausių albumų sąrašo pirmoje vietoje.


== Filmas ==
Po „Sgt. Pepper's Lonely Hearts Club Band“ albumo Polas Makartnis norėjo sukurti filmą pagal Bitlų muziką. Jis buvo be scenarijaus: paremtas improvizacija bei ranka parašytomis idėjomis ir situacijomis. Būrys „eilinių“ žmonių keliavo autobusu ir turėjo patirti neapibrėžtų „magiškų“ nuotykių. Deja, „magiški“ nuotykiai, kurių buvo tikėtasi, neįvyko. Filmavimo metu daug mašinų pradėjo sekti neįprastai atrodantį autobusą, kad pamatytų, ką jame važiuojantys žmonės sugalvojo, ir todėl susidarė mašinų spūstis. Į filmą buvo įterpta muzikinių interliudų su Bitlų dainomis.
„Magical Mystery Tour“ buvo pirmasis Bitlų filmas po jų vadybininko Briano Epsteino mirties 1967 m. rugpjūtį. Daugelis mano, kad jo sprendimų trūkumas lėmė nedisciplinuotą produkciją (filmas buvo kuriamas be scenarijaus ir be profesionalaus režisieriaus). Tiek žiūrovai, tiek kritikai filmą įvertino labai prastai.


== Dainų sąrašas ==
„Magical Mystery Tour“ (Lennon /McCartney)
„The Fool on The Hill“ (Lennon /McCartney)
„Flying“ (Lennon /McCartney/Harrison/Starkey)
„Blue Jay Way“ (Harrison)
„Your Mother Should Know“ (Lennon /McCartney)
„I Am the Walrus“ (Lennon /McCartney)
„Hello Goodbye“ (Lennon /McCartney)
„Strawberry Fields Forever“ (Lennon /McCartney)
„Penny Lane“ (Lennon /McCartney)
„Baby You’re a Rich Man“ (Lennon /McCartney)
„All You Need Is Love“ (Lennon /McCartney)