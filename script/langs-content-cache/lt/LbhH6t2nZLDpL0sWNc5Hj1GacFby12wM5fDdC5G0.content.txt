revision: 6883703
title: "Panemun\u0117s rajonas"
url: https://lt.wikipedia.org/wiki/Panemun%C4%97s_rajonas


---

Nuo 1962 m. Panemunės rajonas buvo Kauno respublikinio pavaldumo miesto rajonas, užėmęs žymiai mažesnę teritoriją (Panemunė ir aplinkiniai mikrorajonai) nei jo pirmtakas, žr. Panemunės rajonas (Kaunas).Panemunės rajonas – 1950–1955 m. LTSR administracinis-teritorinis vienetas Lietuvos centre, Nemuno kairiajame krante. Centras – Kaunas, nuo 1952 m. gegužės 25 d. Garliava.


== Istorija ==
Rajonas sudarytas 1950 m. birželio 20 d. iš buvusios Kauno apskrities 41 apylinkės, Prienų apskrities 4 apylinkių ir Kačerginės. Iki 1953 m. priklausė Kauno sričiai. 1955 m. liepos 1 d. panaikintas:

16 apylinkių ir Kačerginė prijungta prie Vilijampolės rajono (kuris pavadintas Kauno rajonu);
Lekėčių apylinkė perduota Šakių rajonui.Rajone buvo leidžiamas laikraštis „Komunizmo švyturys“.


== Šaltiniai ==