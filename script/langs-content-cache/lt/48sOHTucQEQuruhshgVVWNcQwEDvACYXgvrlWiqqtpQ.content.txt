revision: 6850933
title: "1972 m. vasaros olimpini\u0173 \u017Eaidyni\u0173 medali\u0173 lentel\u0117"
url: https://lt.wikipedia.org/wiki/1972_m._vasaros_olimpin%C4%97s_%C5%BEaidyn%C4%97s


---

1972 m. vasaros olimpinės žaidynės arba XX olimpinės žaidynės – dvidešimtosios daugiašakės moderniosios olimpiados žaidynės, kurios vyko 1972 m. Miunchene, Vokietijoje.


== Miesto rinkimai ==


== Miuncheno skerdynės ==
Miuncheno skerdynėmis (angl. Munich massacre) pramintas palestiniečių teroristų grupuotės Juodasis rugsėjis išpuolis žaidynių metu, kuomet teroristai paėmė įkaitais vienuolika Izraelio olimpiečių. Palestiniečių pareikalavo paleisti daugiau kaip 200 jų tautiečių kalinamų Izraelio kalėjimuose. Įkaitų išvadavimo operacija buvo nesėkminga ir visi Izraelio olimpiečiai žuvo. Taip pat mirė 5 teroristai ir 1 vokiečių policininkas.
Vienuolika žuvusių Izraelio olimpiečių:

David Berger, 28, sunkiaatletis
Ze'ev Friedman, 28, sunkiaatletis
Yossef Gutfreund, 40, imtynių teisėjas
Eliezer Halfin, 24, imtynininkas
Yossef Romano, 31, sunkiaatletis
Amitzur Shapira, 40, treko treneris
Kehat Shorr, 53, šaudymo treneris
Mark Slavin, 18, imtynininkas
Andre Spitzer, 27, fechtavimo treneris
Yakov Springer, 51, sunkiosios atletikos teisėjas
Moshe Weinberg, 33, imtynių teisėjas


== Žymūs faktai ==

Amerikiečių plaukikas Mark Spitz Miuncheno olimpiadoje iškovojo septynis aukso medalius ir pasiekė naują olimpinį aukso medalių vienoje olimpiadoje rekordą. Jo rekordas buvo pagerintas tik 2008 m., kuomet Michael Phelps laimėjo 8 medalius. Spitz nedalyvavo uždarymo ceremonijoje nes buvo baiminamasi jog po įvykusių skerdynių į Spitz galima pasikęsinti dėl jo dėl žydiškos kilmės.
JAV krepšinio rinktinė pralaimėjo Sovietų sąjungos rinktinei. Finale įskaityta pergalė JAV komandai rezultatu 50–49, bet teisėjams peržiūrėjus žaidimo pabaigos įrašą pergalė rezultatu 50–51 užskaityta Sovietų sąjungai. JAV rinktinė atsisakė atsiimti savo sidabro medalius, kurie lygi šiol laikomi TOK seife Lozanoje, Šveicarijoje.
400 m bėgimo nugalėtojas Vincent Matthews ir sidabro medalininkas Wayne Collett protestuodami dėl juodaodžių teisių medalių ceremonijos metu nepagerbė JAV himno ir nusisukę kalbėjosi. Dėl parodytos napagarbos tarptautinis olimpinis komitetas uždraudė tolimesnį šių sportininkų dalyvavimą.
Barjerinio bėgimo sportininkas Abdalá Bucaram nešė Ekvadoro vėliavą atidarymo ceremonijoje. Po 24 metų sportininkas išrinktas Ekvadoro prezidentu.
Į olimpinę programą gražintas rankinis, kuris paskutinį kartą vyko 1936 m., bei šaudymas iš lanko, kuris buvo pašalinta iš programos po 1920 m. olimpiados.
Pirmą kartą olimpinių žaidynių istorijoje vyko baidarių ir kanojų slalomo irklavimas.
Amerikiečių imtynininkas Dan Gable iškovojo aukso medalį. Žaidynių metų prieš Gable nebuvo pelnytas nei vienas taškas. Tai pirmasis ir vienintelis toks atvejis olimpinių žaidynių istorijoje.
Vienuolika šalių debiutavo 1972 m. olimpiadoje: Albanija, Dahomėjos Respublika (dabartinis Beninas), Gabonas, Šiaurės Korėja, Lesotas, Malavis, Saudo Arabija, Somalis, Svazilandas (dabartinis Esvatinis), Togas ir Aukštutinės Voltos Respublika (dabartinė Burkina Faso).
Į olimpines žaidynes taip pat buvo pakviesta Rodezijos Respublika, bet dėl įvairių Afrikos šalių protestų prieš šios šalies vyriausybę, Rodezijos pakvietimas į žaidynes buvo panaikintas.


== Sporto šakos ==


=== Demonstracinės sporto šakos ===
Badmintonas
Vandens slidžių sportas


== Medalių lentelė ==
  *   Šeimininkai ( Vakarų Vokietija)


== Dalyvavusios šalys ==


== Literatūra ==
Mindaugas Barysas. Miunchenas, olimpinis ir kasdieniškas. – Vilnius: Mintis, 1974. – 183 p.


== Šaltiniai ==


== Nuorodos ==
Oficiali svetainė