revision: 6676671
title: "Tadeu\u0161as Giedraitis"
url: https://lt.wikipedia.org/wiki/Tadeu%C5%A1as_Giedraitis


---

Tadeušas Giedraitis (1888 m. sausio 7 d. Aviliuose, Rusijos imperija – 1941 m. birželio 26 d. Červenėje, Baltarusijos TSR) – teisininkas, politikas, Lenkijos senato narys 1938–1939 metais.


== Biografija ==
Gimė 1889 m. gruodžio 25 d. Linkuvoje, bajorų Giedraičių Jono Mauricijaus Giedraičio ir Kazimieros Radvilavičiūtės šeimoje. Mokėsi Kauno ir Rygos gimnazijose. 1907–1909 m. studijavo inžineriją Rygos technikos universitete, vėliau teisę Tartu universitete. Baigęs mokslus mokėsi Sankt Peterburgo artilerijos mokykloje.

1916–1919 m. mokytojavo teisės licėjuje Jaroslavlyje. 1917–1918 m. priklausė Lenkų karinei organizacijai. 1919 m. suteiktas poručiko laipsnis ir išleistas į Lenkijos kariuomenės rezervą. 1919–1926 m. dirbo administracinėse įstaigose Vilniuje, Balstogėje, Augustave ir Valkaviske. 1919 m. Vilniuje susituokė su Ana Dunin-Šostakovska. 1926–1932 m. dirbo teisėju Biarozoje. 1932–1935 m. Balstogės apygardos teismo prezidento pavaduotojas. 1935–1936 m. Zamostės apygardos teismo prezidentas. 1936 m. tapo Lucko apygardos teismo prezidentu. 1938 m. išrinktas į Lenkijos senatą. 1939 m. rugsėjo 21 d. suimtas NKVD, buvo kalinamas ir tardomas Minske, nuteistas mirties bausme. Prasidėjus Trečiojo Reicho ir TSRS karui, kartu su kitais kaliniais buvo nušautas besitraukiančių NKVD 1941 m. birželio 26 d. Červenėje. 
Nužudymo vieta nežinoma, tačiau sukurtas simbolinis kapas Povonzkų kapinėse.


== Nuorodos ==
Biografija (lenk.) Archyvuota kopija 2014-12-05 iš Wayback Machine projekto.


== Literatūra ==
Michał Giedroyć: Na krawędzi krateru. Wydawnictwo Literackie, 2010. ISBN 9788308045039.