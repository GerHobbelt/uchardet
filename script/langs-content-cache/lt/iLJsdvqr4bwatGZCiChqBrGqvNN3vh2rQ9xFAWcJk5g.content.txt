revision: 6791651
title: Asas de Portugal
url: https://lt.wikipedia.org/wiki/Asas_de_Portugal


---

Asas de Portugal ('Portugalijos sparnai') – 1977 m. sukurta Portugalijos skrydžių demonstravimo komanda, įeinanti į Oro pajėgų 103-iosios eskadrilės sudėtį. Jie yra Portugalijos nacionalinė aerobatikos komanda ir skraido dviem buvusiais Liuftvafės lėktuvais Dassault-Breguet/Dornier Alpha Jet. 


== Istorija ==
Aerobatikos komanda Asas de Portugal buvo įkurta 1977 m. Oro pajėgų štabo viršininko įsakymu. Tikslas buvo atstovauti Portugalijos Oro pajėgas Tarptautinėje aviacijos šventėje. Šis aerobatikos dalinys buvo sukurtas praėjus 25 metams po ankstesnių tokių komandų buvimo. Asas de Portugal pirmtakai buvo Dragões ('Drakonai') ir São Jorge ('šv. Jurgio') aerobatikos patruliai. 
Šis demonstracinis patrulis, naudojęs Cessna T-37C, veikė 13 metų, o po to buvo sujungtas su 102-ąja eskadrile Panchos. Per tą laiką buvo atlikta 186 demonstraciniai skrydžiai, iš kurių 40 buvo atlikti tarptautiniuose renginiuose. Po 1990 m. pertvarkant Portugalijos oro pajėgas buvo nurašyti pasenę lėktuvai T-37, ir komandos veikla nutrūko. 
1997 m. komanda buvo vėl atkurta. Ji buvo aprūpinta lėktuvais Alpha Jet ir priskirta 103-iajai eskadrilei Caracóis ('Sraigės'). Komandą sudarė 7 pilotai ir techninio aptarnavimo grupė. Pirmasis viešas pasirodymas su lėktuvais Alpha Jet įvyko 1997 m. birželio 27 d. švenčiant 45-ąsias Portugalijos oro pajėgų metines Sintros aviacijos bazėje. 
1998 m. demonstracinis patrulis vėl buvo panaikintas dėl logistinių priežasčių. 
50-ųjų Portugalijos oro pajėgų metinių proga 2001 m. 103-ioji eskadrilė buvo vėl įpareigota paruošti demonstracinį aerobatikos skrydį lėktuvais Alpha Jet. Taip atsirado dviejų lėktuvų demonstracinė komanda, kuri metinių minėjime atstovavo Portugalijai su 16 minučių aukštojo pilotažo programa. 
2005 m. Asas de Portugal komanda buvo atkurta kaip 103-iosios eskadrilės padalinys Bežos aviacijos bazėje (BA11). 
2010 m. komanda buvo išformuota prieš prasidedant aviacijos švenčių sezonui. Neoficialiai buvo aiškinta, kad to priežastis - neskelbta avarija skrendant palei pat žemę. 


== Galerija ==

		
		
		


== Taip pat skaitykite ==
Rotores de Portugal