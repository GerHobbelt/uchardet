revision: 6594613
title: Dragon Ball GT
url: https://lt.wikipedia.org/wiki/Dragon_Ball_GT


---

Dragon Ball GT (jap. ドラゴンボール GT = Doragon Bōru Jī Tī, liet. Drakonų kova GT, sutrumpintai DBGT) – 1996–1997 m. japonų anime televizijos serialas, paremtas Akiros Torijamos „Dragon Ball“ manga, kurį sukūrė „Toei Animation“. Serialo premjera įvyko Japonijoje per Fuji TV ir serijos buvo leidžiamos nuo 1996 m. vasario mėn. iki 1997 m. lapkričio mėn. Iš viso buvo išleistos 64 serijos. Kitaip nei ankstesniuose dviejuose „Dragon Ball“ anime, „Dragon Ball GT“ neadaptuoja Torijamos mangos, bet yra išskirtinis „Dragon Ball Z“ anime tęsinys su originalia istorija, kurioje naudojami tie patys veikėjai ir visata, kurioje pasakojama apie Goką, jo anūkės Pan ir įvairių jų bendražygių žygdarbius. Tačiau Torijama sukūrė kai kuriuos naujus serialo veikėjus.


== Kritika ==
Dragon Ball GT dažnai laikoma „Dragon Ball“ serijos „balta varna“, nes joje nedalyvavo serijos kūrėjas Akira Torijama. 2010 m. „Dragon Ball: Raging Blast 2“ žaidimo prodiuseris Ryo Mito teigė, kad „GT yra populiarus tarp gerbėjų užsienyje. Japonijoje jis nėra toks populiarus“. 2000-aisiais šis serialas buvo laikomas antru pagal dydį „Funimation“ anime turtu, nusileidęs tik „Dragon Ball Z“. 2005 m. GT išleidimas Amerikoje buvo įvardytas kaip „labai sėkmingas“.


== Išnašos ==


== Nuorodos ==
Dragon Ball GT enciklopedijoje Anime News Network