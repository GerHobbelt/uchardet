revision: 6878021
title: Alfredas Senas
url: https://lt.wikipedia.org/wiki/Alfred_Erich_Senn


---

Alfredas Erichas Senas (angl. Alfred Erich Senn, 1932 m. balandžio 12 d. – 2016 m. kovo 8 d.) – lietuvių-šveicarų kilmės JAV mokslininkas, istorikas, baltistas, Lietuvos mokslų akademijos užsienio narys, vienas žymiausių Lietuvos XX a. istorijos tyrinėtojų.


== Biografija ==
Tėvas filologas, leksikografas Alfredas Senas. A. E. Seno motina – lietuvė Marija Eva Vedlugaitė. 1958 m. baigė Kolumbijos universitetą. A. E. Senas apgynė daktaro disertaciją „The Emergence of Modern Lithuania“ (Lietuvos valstybės atkūrimas 1918–1920 m.), kuri 1959 m. buvo išleista atskira knyga, kuri atvėrė anglakalbiams vakariečiams nežinomą Lietuvos pasaulį. 1958 m. Hanterio koledžo lektorius, 1958–1960 m. Rutgerso universiteto Niuarko menų ir mokslų koledžo istorijos dėstytojas, 1959–1960 m. Fordhemo universiteto Šiuolaikinės Rusijos studijų instituto bendradarbis, 1960–1961 m. Rutgerso universiteto asistuojantis dėstytojas, 1960 m. Prinstono universiteto lektorius, 1961 m. Fordhemo universiteto dėstytojas, 1961–1965 m. Viskonsino universiteto istorijos dėstytojas, 1965–1967 m. asocijuotas profesorius, 1967–1998 m. Viskonsino-Medisono universiteto profesorius, vėliau profesorius emeritas. 1996 m., 1999–2000 m. Vytauto Didžiojo universiteto vizituojantis profesorius. Mėnraščio „Akiračiai“ redakcinės kolegijos narys.


== Bibliografija ==
The Emergence of Modern Lithuania. New York: Columbia Univ. Press, 1959. Translated: Lietuvos valstybės atkurimas, 1918–1920. Serija: Lietuvos istoriografija, Vilnius: Mokslo ir encyklopedijų leidykla, 1992.
The Great Powers, Lithuania and the Vilna Question, 1920–1928. Leiden: E. J. Brill, 1966. 239 pp.
The Russian Revolution in Switzerland, 1914–1917. Madison: Univ. of Wisconsin Press, 1971. 250 pp.
Diplomacy and Revolution: The Soviet Mission to Switzerland, 1918. Notre Dame: Univ. of Notre Dame Press, 1974. 221 pp.
Nicholas Rubakin: A Life for Books. Newtonville MA: Oriental Research Partners, 1977. 79 pp.
Jonas Basanavičius: The Patriarch of the Lithuanian National Renaissance. Newtonville MA: Oriental Research Partners, 1980. 93 pp.
Assassination in Switzerland: The Murder of Vatslav Vorovsky. Madison: Univ. of Wisconsin Press, 1981. 219 pp.
Mikalojus Konstantinas Čiurlionis: Music of the Spheres (with John Bowlt and Danutė Staškevičius). Newtonville MA: Oriental Research Partners, 1986. 121 pp.
Lithuania Awakening. Los Angeles: University of California Press, 1990. 294 pp. + 32 illustrations. Translated into Lithuanian as Bundanti Lietuva. Vilnius: Mokslas, 1992. 189 pp. 2d English printing, with new Introduction, Vilnius: Mokslo ir enciklopedijų institutas, 2002. 287 pp.: Text on line.
Gorbachev’s Failure in Lithuania. New York: St. Martin’s Press, 1995. 188 + xx pp. Awarded AABS Edgar Anderson Presidential Prize, 1996. Translated: Gorbačiovo nesekmė Lietuvoje. Vilnius: Baltos lankos, 1997. 186 + xx pp.
Lithuania in European Politics: The Years of the First Republic, 1918–1940 (with Alfonsas Eidintas and Vytautas Žalys). New York: St. Martins Press, 1997. 249 pp. Reissued in paperback, 1999.
Power, Politics, and the Olympic Games. Champaign IL: Human Kinetics, 1999. 313 + xx pp.
Chinese translation published by Sports University, Beijing, 2008.
A Research Seminar in Black and White. Kaunas LT: VDU, 2004. 226 pp.
Sportsworld USSR – 1988. Kaunas LT: VDU, 2005.
Foreign Correspondent: Henry Shapiro in Moscow, 1932–1972. Kaunas LT: VDU, 2006.
Lithuania 1940: Revolution from Above. Amsterdam: Rodopi, 2007.


== Įvertinimas ==
2004 m. – Vytauto Didžiojo ordino Karininko kryžius
Lietuvos diplomatijos žvaigždė
Darbas „Gorbačiovo nesėkmė Lietuvoje“ buvo apdovanotas Amerikos Baltijos studijų asociacijos įsteigta Edgaro Andersono prezidentine premija.


== Nuorodos ==
Virtuali paroda, skirta Alfredo Ericho Senno 80-osioms gimimo metinėms Archyvuota kopija 2012-05-31 iš Wayback Machine projekto.


== Šaltiniai ==