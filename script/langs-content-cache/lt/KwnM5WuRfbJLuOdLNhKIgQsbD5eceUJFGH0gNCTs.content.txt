revision: 6820449
title: Food
url: https://lt.wikipedia.org/wiki/Ford_Motor_Company


---

Ford Motor Company arba tiesiog Ford – JAV automobilių gamintojas. Viena didžiausių automobilių pramonės bendrovių pasaulyje ir antroji pagal dydį šalyje (po „General Motors Corporation)“. Bendrovė įkurta 1903 m. Pagrindinė būstinė įsikūrusi Detroito priemiestyje Dirborne.Ford gamina lengvuosius, komercinius automobilius, sunkvežimius, autobusus, karinę produkciją.


== Istorija ==
Kompaniją 1903 m. birželio 16 d. įkūrė Henris Fordas ir 11 asocijuotųjų investuotojų. H. Fordui tuomet tebuvo 40 metų. Pirmieji automobiliai pradėti gaminti 1903 m., surinkus 28 000 JAV dolerių lėšų iš investuotojų. Ankstyvaisiais metais kompanija gamino pigius kompaktiško modelio Ford T automobilius. Juos iš nuosavų ar užsakytų automobilių dalių surinkinėdavo dviejų arba trijų vyrų grupės. Pradžioje kompanija šių modelių pagamindavo tik keletą per dieną savo gamykloje Detroite, Mičigane. 1908 m. buvo išrasta serijinė automobilių gamyba. 1913 m. paleistas pirmasis pasaulyje automobilių surinkimo konvejeris.


== Markės ==
Šiandien, Ford Motor Company gamina automobilius naudodama Lincoln ir Mercury markes Jungtinėse Amerikos Valstijose. 1958 m. Ford pristatė naują Edsel markę, bet po jos prastų pardavimų ji buvo panaikinta 1960 m. Vėliau 1985 m. buvo pristatyta Merkur markė, kuri dėl tos pačios priežasties buvo panaiknta 1989 m.
Ford turi gamyklų Kanadoje, Meksikoje, Didžiojoje Britanijoje, Vokietijoje, Brazilijoje, Argentinoje, Australijoje, Kinijoje ir dar keliose valstybėse, įskaitant Pietų Afriką.
1989 m. Ford nupirko Jaguar, Daimler, Land Rover ir Rover kompanijas Didžiojoje Britanijoje, bei Volvo kompaniją Švedijoje. Ford taip pat turi 33,4 % kompanijos Mazda akcijų.
Iš viso Ford valdo Daimler (kaip Jaguar dalį), Edsel, Ford, Jaguar, Lagonda (kaip Aston Martin dalį), Lanchester (kaip Jaguar/Daimler dalį), Land Rover, Lincoln, Mazda, Mercury, Merkur, Rover (tik vardą) ir Volvo (gaminačia keleivinius automobilius).
Aston Martin, Daimler Motor Company, Lagonda, ir Volvo valdo Premier Automotive Group.


== Rinka ==
Ford Motor Company pardavinėja Ford markės automobilius už JAV ribų. Iš pradžių buvo pardavinėjami tiek patys amerikietiški automobiliai visoms pasaulio rinkoms. Vėliau Europoje buvo kuriami ir gaminami Europos rinkai pritaikyti automobiliai. Bandymai globalizuoti automobilių modelius visados baigdavosi nesėkme. Europoje populiari Ford Mondeo buvo prastai parduodama JAV rinkoje, JAV rinkoje populiarus Ford Taurus buvo prastai parduodami Japonijoje ir Australijoje. Maža europietiška Ford Ka buvo iš viso nepaklausi Japonijoje. Australai atsisakė Ford Mondeo, nes pirkėjai mieliau rinkosi australiškus Falcon modelius. Vienintelė išimtis yra europietiškas Ford Focus gerai parduodamas abiejose Atlanto pusėse.


== Automobilių sportas ==


=== NASCAR ===
Ford yra vienas iš keturių automobilių gamintojų trijose NASCAR serijose: Nextel Cup, Busch Series ir Craftsman Truck Series. Šiuo metu yra naudojamas Ford Fusion automobilis, kuris pakeitė iki tol naudojama Ford Taurus. Vieni sėkmingiausių kampanijos automobilių naudotų NASCAR lenkynėse buvo Ford Torino, Mercury Montego ir aero-eros Ford Thunderbird.


=== Trans-Am ===
Ford Motor Company dalyvauja Trans-Am lenktynėse nuo 8-dešimtmečio iki šių dienų. Kompanija naudoja daug pergalių atnešusį Ford Mustang automobilį.


=== Dragas ===
John Force pilotavo savo Ford Mustang keliose NHRA drago lenktynėse


=== Indianapolis 500 ===
Ford variklius naudojantys lenktyniniai automobilai laimėjo Indianapolis 500 lenktynes 17 kartų tarp 1965 ir 1996 metų.


== Taip pat skaitykite ==
Ford Europe
Ford Australia
Ford platformų sąrašas
Ford modelių sąrašas
Ford variklių sąrašas


== Nuorodos ==
Europa

Šiaurės Amerika

Ford Motor Company
Ford Vehicles
Ford Kanada
Ford Performace Vehicles Archyvuota kopija 2008-08-26 iš Wayback Machine projekto.


== Išnašos ==