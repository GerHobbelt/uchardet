revision: 6981786
title: Kolpingo kolegija
url: https://lt.wikipedia.org/wiki/Kolpingo_kolegija


---

VšĮ Kolpingo kolegija – bendruomeninė, nevalstybinė kolegija, įsikūrusi Kauno senamiestyje, Raguvos g. 7, Kaunas, LT-44275. Įstaigos kodas 193038291. Steigėjas – katalikiška labdaros ir paramos organizacija „Lietuvos Kolpingo fondas“. Teikiamas laipsnis – profesinis bakalauras.


== Istorija ==
Įkurta 2001 m., reorganizavus 1996 m. įkurtą Kolpingo aukštesniąją mokyklą.
Kolegijos steigėjas yra Lietuvos Kolpingo fondas – katalikiška labdaros ir paramos organizacija, vienijanti socialiai atsakingus žmones, veikiančius savipagalbos principu. Kolegija įsteigta realizuojant švietimą (vieną iš prioritetinių fondo veiklos sričių). Kolegiją remia Tarptautinė Kolpingo draugija, vienijanti apie 500 000 narių 57 valstybėse. Draugijos centras yra Vokietijoje (Kelne), kur pradėjo savo veiklą draugijos įkūrėjas Palaimintasis Adolfas Kolpingas (1813–1865).
Besiplečiant Kolpingo kolegijai, 2010 m. šalia senojo kolegijos pastato iškilo naujas (Jakšto g.6). Kolegija savo studentus jau nuo 2011 m. rudens  pakvietė mokytis moderniame pastate. Kolegijos materialinės bazės intensyvi plėtra prasidėjo 2008 m. pavasarį, o 2011 m. balandžio 4 d. įvyko naujojo pastato atidarymas. Jame yra atnaujinta biblioteka ir skaitykla, erdvios auditorijos, kompiuterinės klasės, taip pat konferencijų salė, aprūpinta modernia vertimo įranga ir kt. Patalpos pritaikytos neįgaliųjų reikmėms. Kolpingo name išsaugotas kultūros paveldas - atkasti vienos seniausių Kauno vietų -  XVI a. rūsių fragmentai.2002–2011 m. į kolegijos infrastruktūrą iš viso buvo investuota apie 7 mln. litų. 2012 m. pradžioje, kai modernus statinys jau stovėjo įrengtas ir buvo naudojamas, Kolpingo kolegiją vertino Mokslo ir studijų stebėsenos ir analizės centras (MOSTA).


== Studijų programos ==
Kolpingo kolegiją baigę absolventai įgyja profesinio bakalauro laipsnį. Studentai gali rinktis nuolatines (3 metų), ištęstines (4 metų) ir ištęstines nuotolines (4 metų) studijas.
Šiuo metu stojantiesiems siūlomos 5 akredituotos profesinio bakalauro studijų programos:

Ekoturizmas (Verslo vadybos profesinis bakalauras)
Socialinio darbo vadyba (Socialinių mokslų profesinis bakalauras)
Transporto logistika (Verslo vadybos profesinis bakalauras)
Vaiko gerovė ir socialinė apsauga (Socialinių mokslų profesinis bakalauras)
Tvaraus verslo vadyba (Verslo vadybos profesinis bakalauras)


== Direktoriai ==
Diana Adlienė (1996–1997)
Nijolė Deksnienė (1997–2002)
Leticija Juraškienė (2002–2007)
Lina Kalibataitė (2007–2016)
Aušra Fokienė (2016–2017)
Algė Šuliakaitė (2017–2018)
Ramunė Bagdonaitė–Stelmokienė (2018–dabar)


== Šaltiniai ==


== Nuorodos ==
Kolegijos svetainė (lietuvių, anglų, vokiečių k.)