revision: 6863886
title: "JAV u\u017Esienio politika"
url: https://lt.wikipedia.org/wiki/Jungtini%C5%B3_Valstij%C5%B3_valstyb%C4%97s_departamentas


---

JAV valstybės departamentas (angl. United States Department of State, DOS), dažnai vadinamas tiesiog valstybės departamentu (angl. State Department) – JAV federalinis vykdomosios valdžios departamentas, patariantis JAV prezidentui užsienio politikos klausimais ir atstovaujantis šaliai tarptautiniuose reikaluose. JAV valstybės departamentas prilygsta užsienio reikalų ministerijai kitose šalyse. Departamentas buvo sukurtas 1789 metais - tai buvo pirmasis susikūrusios valstybės vykdomosios valdžios departamentas. 
Į valstybės departamento kompetencijas įeina JAV užsienio reikalų politikos įgyvendinimas, šalies diplomatinių atstovybių užsienyje valdymas, derybos dėl sutarčių ir susitarimų su užsienio subjektais bei JAV atstovavimas Jungtinių Tautų Organizacijoje. Departamentui vadovauja valstybės sekretorius, atitinkantis užsienio reikalų ministro postą kitose šalyse. Valstybės departamento sekretorių pritarus Senatui skiria JAV prezidentas.


== Taip pat skaitykite ==
JAV Kabinetas