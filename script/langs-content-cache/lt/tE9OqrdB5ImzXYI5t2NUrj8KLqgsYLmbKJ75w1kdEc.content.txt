revision: 5337941
title: Forbes
url: https://lt.wikipedia.org/wiki/Forbes


---

„Forbes“ – amerikiečių leidybos ir žiniasklaidos bendrovė, kuri nuo 1917 m. leidžia vieną autoritetingiausių verslo leidinių pasaulyje – „Forbes“ verslo žurnalą. Jo pagrindiniai varžovai yra savaitraščiai „Fortune“ ir „BusinessWeek“. Kas savaitę leidžiamas žurnalas „Forbes“ labiausiai žinomas dėl įvairių sudaromų reitingų, įskaitant turtingiausių pasaulio žmonių ar didžiausių pasaulio įmonių sąrašus.


== Istorija ==
Forbes žurnalą 1917 m. Niujorke pradėjo leisti škotų kilmės amerikiečių žurnalistas Bertie Charles Forbes. Tuo metu žurnalas buvo pavadintas „Forbes: Devoted to Doers and Doings“. 1918 m. savaitraštis išleido pirmąjį 30-ies turtingiausių amerikiečių sąrašą, kuriame pirmą vietą užėmė John D. Rockefeller. B.C. Forbes taip pat iki savo mirties 1954 m. dirbo ir žurnalo vyriausiuoju redaktoriumi. Po B.C. Forbes mirties žurnalą leidžia Forbes šeima. Nuo 1996 m. veikia žurnalo internetinis tinklalapis. 2006 m. apie 40 procentų leidinio akcijų įsigijo garsios airių roko grupės „U2“ vokalistas Bono.


== Šaltiniai ==


== Nuorodos ==
„Forbes“ žurnalo tinklapis