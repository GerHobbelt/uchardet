revision: 6906118
title: Draugai (TV serialas)
url: https://lt.wikipedia.org/wiki/Draugai_(TV_serialas)


---

„Draugai“ (angl. Friends) – amerikietiška kurta situacijų komedija.
Pasakoja apie Manhetene gyvenančius šešis draugus. Didžioji dalis veiksmo vyksta Monikos bute bei tame pačiame pastate įsikūrusioje kavinėje „Central Perk“.
„Draugai“ rodyti ir Lietuvoje: serialą 1997–2005 m. rodė LNK, vėliau TV1 ir LNK rodė kartojimus. Ppaskutinį kartą Lietuvoje „Draugai“ rodyti 2013 m. (TV1).


== Apžvalga ==
2003 m. serialas pelnė „Emmy“ apdovanojimą (geriausia televizijos komedija). Per paskutinius sezonus pagrindiniai aktoriai uždirbo po 1 mln. USD už kiekvieną seriją.


== Veikėjai ir aktoriai ==

Jennifer Aniston (Dženifer Aniston) vaidina Reičel Gryn (Rachel Green) – Monikos Geler mokyklos laikų geriausia draugė, besidominanti mada. Reičel atsikrausto į Monikos butą pirmame sezone po pabėgimo iš savo pačios vestuvių su nemylimu vaikinu Bariu Farberiu (Barry Farber). Reičel yra Roso Gelerio mokyklos laikų meilė, kurios jis niekada taip ir neužmiršo nepaisant to, jog buvo vedęs. Seriale Reičel turėjo nemažai vaikinų, tarp jų italą kaimyną Paolo pirmame sezone, Džošą Berginą (Joshua Bergin) ketvirtajame sezone, Tagą (Tag) septintajame sezone ir Džo Tribianį (Joey Tribbiani) dešimtajame, tačiau jos jausmai Rosui Geleriui niekada neišblėso po jų draugystės antrame sezone. Pirmasis Reičel darbas buvo kavinėje, kurioje ji dirbo kaip padavėja, trečiame sezone siekdama savo svajonių mados srityje, Reičel gavo darbą „Bloomingdale’s“ parduotuvėje, dar vėliau dirbo „Ralph Lauren“ kompanijoje. Aštuntojo sezono pabaigoje Reičel ir Rosas susilaukia dukros, kuriai duoda vardą Ema.Courteney Cox (Kortnei Koks) vaidina Moniką Geler Bing (Monica Geller Bing) – pasižymi perfekcionizmu, įsakinėjimu, norėjimu visur ir visada būti pirma ir geriausia. Iš Monikos kartais tyčiojasi dėl to, jog paauglystėje ji buvo apkūnaus sudėjimo. Monika yra vyr. virėja ir kelis kartus keičia darbą tol, kol įsidarbina savo išsvajotame. Monikos pirmasis rimtas vaikinas buvo artimas šeimos draugas, dvigubai vyresnis Ričardas Burkis (Richard Burkie). Nors Monika ir Ričardas draugavo netrumpą laiko tarpą, tačiau vėliau išsiskyrė dėl skirtingų norų. Monika praleidžia aistringą naktį su Čandleriu Bingu (Chandler Bing) 4 sezono pabaigoje, 7 sezone jie susituokia, 10 sezono pask. serijoje su pakaitinės motinos pagalba susilaukia vaiko.Lisa Kudrow (Liza Kudrou) vaidina Fibi Bifey Hanigan (Phoebe Buffay Hannigan). Keliuose epizoduose ji vaidino ir Fibi dvynę Uršulę. Dirba masažuotoja, laisvalaikiu groja gitara ir dainuoja kavinėje, kurioje dažniausiai leidžia laiką su savo 5 draugais. Dažniausiai pati rašo savo dainų tekstus, kurie unikalūs ir linksmi. Išsiskiria savo vaikiškumu, optimizmu ir gera nuotaika nepaisant to, jog mama nusižudė, kai ji buvo maža, o tėtis ją paliko. Fibi draugavo su mokslininku Deividu (David), kuris vėliau persikraustė į Minską bei policininku Geriu (Gary). Savo tikrąją gyvenimo meilę Maiką Haniganą (Mike Hannigan) sutiko 9 sezone, vėliau už jo ištekėjo.Matt LeBlanc (Metas Leblankas) vaidina Džo Tribianį (Joey Tribbiani) – mėgstantis maistą, prasimušti bandantis aktorius. Tapo populiarus suvaidinęs seriale „Mūsų gyvenimo dienos“ (Days of Our Lives) kaip daktaras Dreikas Remoris (Drake Remoray). Mergišius, turėjęs daug trumpalaikių santykių, geraširdis, draugiškas vaikinas. Naudoja frazę „Kaip sekasi?“ (How you doin'?), kad prisiviliotų merginas. Džo ilgi gyveno viename bute su Čandleriu, kuris vėliau persikraustė pas Moniką. Džo dalijosi butu su Reičel, kurią 8 sezone pamilo, tačiau nesulaukė atsako. 10 sezone jiedu trumpam tampa pora.Matthew Perry (Metju Peris) vaidina Čandlerį Bingą (Chandler Bing). Užaugo su mama, kuri rašo erotinius romanus ir moterimi persirenginėjančiu Las Vegase dirbančiu tėčiu, kurį visada kaltino dėl skyrybų su jo motina. Pasižymi savo sarkastiškumu ir humoro jausmu. Priešingai nei Džo, sunku bendrauti su merginomis. Susituokia su Monika septintajame sezone, vėliau įsivaikina dvynukus.David Schwimmer (Deividas Švimeris) vaidina Rosą Gelerį (Ross Geller) – Monikos vyresnysis brolis, paleontologas, dirba istorijos muziejuje, vėliau dėstanto paleontologiją universitete. Nuo mokyklos laikų yra įsimylėjęs sesers Monikos geriausią draugę Reičel, kuri į jį ilgą laiko nekreipė dėmesio. Roso pirmoji santuoka iširo po to, kai jo žmona prisipažino esanti homoseksuali. Ketvirtame sezone Rosas vedė iš Anglijos atvykusią Emili (Emily), tačiau prie altoriaus ištaria Reičel vardą, kas priveda prie dar vienų skyrybų. Šeštajame padauginęs alkoholio susituokia su Reičel ir jos pageidavimu vėliau išsiskiria. Iš Roso dažnai pasišaipoma dėl jau trijų įvykusių vestuvių, tačiau jam šeima prioritetas.


=== Aktorių honoraras ===
Per pirmą sezoną pagal originalų kontraktą pagrindiniai aktoriai uždirbo po 22500 USD už kiekvieną seriją. Antrajame sezone aktoriai uždirbo skirtingas sumas pinigų, pradedant 20 000 dolerių ir baigiant 49 000 dolerių. Prieš filmuojant trečią sezoną aktoriai draugiškai sutarė, jog visi turėtų uždirbti po lygiai, ir gaudavo lygiai tiek, kiek gaudavo mažiausiai uždirbantis aktorius, tai reiškia, jog Jennifer Aniston ir David Schwimmer uždarbis gerokai sumažėjo, kadangi iki tol jie buvo daugiausiai dolerių gaunantys aktoriai. Trečiajame sezone aktorių atlygis siekė po 75 000 dolerių už seriją, ketvirtajame po 85 000 dolerių už seriją, penktajame po 100 000 dolerių už seriją, šeštajame po 125 000 dolerių už seriją, septintajame ir aštuntajame sezone po 750 000 dolerių už seriją. Devintajame ir dešimtajame sezone aktoriai uždirbo po 1 milijoną dolerių už seriją.Serialo kūrėjas Deividas Kreinas (David Crane) norėjo, jog visi aktoriai būtų visiškai lygūs. Serialo aktoriai dirbo lygias darbo valandas, kartu rodėsi visose nominacijų ceremonijose. Filmuojant pirmąjį sezoną buvo sutarta, jog žurnalų viršelius puoš tik su sąlyga jeigu galės fotografuotis visi kartu. Filmavimo metu aktoriai tapo geriausiais draugais ir net pasibaigus serialui palaiko artimus ryšius.


== Sezonų apžvalgos ==


== Išnašos ==


== Nuorodos ==
Oficiali svetainė
Draugai (TV serialas) svetainėje Internet Movie Database
Draugai (TV serialas) Archyvuota kopija 2012-02-01 iš Wayback Machine projekto. svetainėje TV.com