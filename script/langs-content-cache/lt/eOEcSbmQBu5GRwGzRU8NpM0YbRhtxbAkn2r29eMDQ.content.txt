revision: 6956932
title: "Pyragi\u0173 vals\u010Dius"
url: https://lt.wikipedia.org/wiki/Pyragi%C5%B3_vals%C4%8Dius


---

Pyragių valsčius (vok. Amtsbezirk Pieragen,  nuo 1938 m. Amtsbezirk Nicklashagen) – Rytų Prūsijos administracinis teritorinis vienetas, gyvavęs 1874–1945 m. dabartinės Kaliningrado srities rytinėje dalyje. Priklausė Pilkalnio apskričiai. Valsčiaus centras buvo Pyragiuose.


== Istorija ==
Suformuotas 1874 m. pagal 1872 m. priimtus „Apskričių nuostatus Prūsijos, Brandenburgo, Pomeranijos, Poznanės, Silezijos ir Saksonijos provincijoms“ iš 14 kaimo bendruomenių ir 3 dvaro apygardų. 1928 m. panaikintos visos dvaro apygardos: Mažųjų Kubilėlių ir Šilingių prijungtos prie Didžiųjų Kubilėlių kaimo bendruomenės (naujoji savivaldybė pavadinta Šilingių kaimo bendruomene), o Baragėlių prijungta prie Kaptainiškių kaimo. 1928–1945 m. Pyragių valsčių sudarė 14 kaimo bendruomenių: Barzdų, Dainių, Juodžiūnų, Kaptainiškių, Kaunonų, Kermušynų, Kišų, Pečinkių, Pyragių, Šilingių, Šimkūnų, Urbantaičių, Vėžupėlių ir Vėžupių.Valsčius buvo pietrytinėje apskrities dalyje, Lietuvos pasienyje. Nuo Lietuvos valsčių skyrė Širvintos upė, nuo Stalupėnų apskrities – Rausvė. Valsčiumi tekėjo Vorupės, Vėžupės ir Paduodupės upeliai. Didžiausios gyvenvietės 1939 m. buvo Šimkūnai (261 gyv.), Dainiai (187 gyv.) ir Pyragiai (157 gyv.).


== Šaltiniai ==