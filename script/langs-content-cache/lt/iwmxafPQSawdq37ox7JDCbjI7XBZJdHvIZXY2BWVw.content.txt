revision: 6926341
title: "\u0160lakis"
url: https://lt.wikipedia.org/wiki/%C5%A0lakis


---

Šlakis, šlakys arba jūrinis upėtakis (Salmo trutta trutta) – lašišažuvių žuvis, priklausanti lašišinių (Salmonidae) šeimai, upėtakio porūšis. Genetiškai nuo jos mažai skiriasi margasis upėtakis.Šlakio kūno ilgis iki 1,2 m, masė iki 13 kg. Labai panaši į lašišą, nuo kurios skiriasi kiek aukštesniu uodegos stiebeliu, arčiau snukio galo esančiomis akimis. Kūno šonuose, virš ir žemiau šoninės linijos yra apvalios ar pusmėnulio formos tamsių dėmių. Lytiškai subrendusio patino kūno šonuose yra dar rausvų dėmelių. Žvynai smulkūs. Pelekai pilki.
Migruojanti žuvis. Paplitusi Baltijos jūroje. Nerštui migruoja į Nemuno baseino šaltavandenes upes. Jaunikliai iš upių migruoja į jūrą. Nykstanti verslinė žuvis. Dėl to migracijos ir neršto vietos saugomos.


== Išnašos ==