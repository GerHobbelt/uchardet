revision: 6443100
title: "U\u017Epelki\u0173 piliakalnis"
url: https://lt.wikipedia.org/wiki/U%C5%BEpelki%C5%B3_piliakalnis


---

Užpelkių piliakalnis, Pilalė (registro kodas iki 2005 m. balandžio 19 d. A821P, Lietuvos Respublikos kultūros paminklų sąrašo Nr. AR798) – piliakalnis Plungės rajono savivaldybės teritorijoje, prie Užpelkių kaimo, Platelių seniūnija. Pasiekiamas keliu Plateliai–Gegrėnai, yra į šiaurę nuo šio kelio sankryžos su keliu Alsėdžiai–Dovainiai. 


== Piliakalnis ==
Piliakalnis įrengtas atskiroje kalvoje. Aikštelė ovali, pailga rytų – vakarų kryptimi, 33x11 m dydžio. Jos vakarinėje pusėje supiltas 0,3 m aukščio, 12 m pločio pylimas. Rytinėje pusėje irgi turėjęs būti pylimas, tačiau jo žymių nebėra. Šlaitai vidutinio statumo, 8 m aukščio.
Piliakalnis apardytas arimų, apaugęs retomis pušelėmis.
Pietinėje pašlaitėje rastas akmeninis kirvis nebaigta gręžti skyle. 


== Tyrimai ==
Piliakalnio žvalgomuosius archeologinius tyrimus 1966 m. atliko Lietuvos istorijos institutas. Piliakalnis datuojamas I tūkstantmečiu.


== Šaltiniai ==

Lietuvos kultūros ir gamtos paminklų atlasas. Enciklopedijų leidykla, Vilnius, 1991 m., p 50.
Lietuvos TSR kultūros paminklų sąrašas, V., 1973, p.158.


== Nuorodos ==
Lietuvos piliakalnių atlasas Archyvuota kopija 2009-04-18 iš Wayback Machine projekto.
Lietuvos piliakalniai