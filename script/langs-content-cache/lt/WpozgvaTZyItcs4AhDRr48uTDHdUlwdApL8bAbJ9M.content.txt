revision: 4967815
title: "Vita Andrulien\u0117"
url: https://lt.wikipedia.org/wiki/Vita_Andrulien%C4%97


---

Vita Andrulienė-Šikšnytė (g. 1956 m. rugsėjo 6 d. Irkutsko sritis, Rusija) – Lietuvos dailininkė restauratorė.


== Biografija ==
1975-1980 m. studijavo Šiaulių pedagoginiame institute (nuo 1997 m. Šiaulių universitetas). 1980-1983 m. Šiaulių 34-ojo vaikų lopšelio-darželio auklėtoja. 1990-2001 m. Šiaulių kūdikių namų menininkė-apipavidalintoja, 1984-1994 m. – Šiaulių įmonės „Elnias“ dailininkė apipavidalintoja, nuo 1992 m. dailininkė reklamai. 1994-2001 m. Šiaulių Aušros muziejaus dailininkė restauratorė, nuo 2001 m. šio muziejaus Restauravimo centro vadovė, dokumentų restauratorė.
Restauravo per 300 įvairaus dydžio ir sudėtingumo kilnojamųjų kultūros vertybių. Organizavo 2001 m. restauruotų muziejaus eksponatų parodą „Atgimę naujam gyvenimui“, išleido šios parodos bukletą. Paskelbė publikacijų leidiniuose „Lietuvos muziejai“, „Muziejininkystės biuletenis“, „Kurtuva“ ir kt.


== Bibliografija ==
Žiedlapiai byra ir byra, iliustracijos, 1995 m.,
Nuo Saulės mūšio vietos iki Busikės, iliustracijos, 1996 m,
Šiaulių Aušros muziejus kronika, iliustracijos, 1998 m.


== Šaltiniai ==