revision: 6819767
title: Anglai
url: https://lt.wikipedia.org/wiki/Anglai


---

Anglai – tauta, susiformavusi dabartinės Anglijos teritorijoje, kalbanti anglų kalba. Anglų tauta susiformavo ankstyvaisiais viduramžiais, kai senąja anglų kalba buvo vadinama Anglecynn. Dabar Anglija yra Didžiosios Britanijos dalis ir dauguma anglų turi britų pilietybę. Anglų pavadinimas atsirado iš germanų anglų genties, kuri į Angliją atvyko iš Šiaurės Vokietijos.
Istoriškai anglai kilo iš senųjų britų, germanų genčių, kurios apsigyveno Anglijoje (anglų, jutų, saksų) ir buvo vadinamos anglosaksais ir vėliau danų bei normanų. Po Unijos akto 1707 m., patvirtinusio Didžiosios Britanijos įkūrimą, anglai pradėti tapatinti su britais.
Daugiausiai anglų gyvena Didžiojoje Britanijoje (45,4 mln.). Taip pat anglų imigrantai ir jų palikuonys gyvena Australijoje, Indijoje, JAV, Kanadoje, Naujojoje Zelandijoje, PAR bei kitose Didžiosios Britanijos buvusiose kolonijose.


== Anglų diaspora ==
Nuo seniausių laikų anglai kėlėsi į kitas Didžiosios Britanijos dalis ir Šiaurės Airiją, bet jų skaičius nežinomas, nes senuosiuose surašymuose nebuvo prašoma nurodyti tautybės. Tačiau surašymuose buvo prašoma nurodyti gimimo vietą, tad paaiškėjo, kad 8,08% Škotijos, 3,66% Šiaurės Airijos, 20% Velso gyventojų gimė Anglijoje. Airijos surašymai rodo, kad daugiau nei 200 tūkst. Airijos gyventojų kilę iš Anglijos ir Velso.Anglų bendruomenės randamos visame pasaulyje. Didžiausios iš jų yra JAV, Kanadoje, Australijoje, PAR ir Naujojoje Zelandijoje.


=== JAV ===
Pasak 2009 m. apklausos, 9 % amerikiečių pareiškė esą anglais ir tai yra trečia pagal dydį europiečių grupė Amerikoje po vokiečių ir airių. Demografai mano, kad skaičius sumažintas, nes daugelis Amerikos anglų save laiko amerikiečiais, o jei yra mišrios kilmės, nurodo kitą europietišką tautybę.XIX a. anglai buvo didžiausia etninė grupė Amerikoje. Kadangi anglai ten buvo mielai sutinkami, kaip anksčiausi naujakuriai, jie įkūrė tik keletą organizacijų tradicijoms išsaugoti, tačiau jie padarė didelę įtaką amerikiečių kultūrai. 2000 m. 25 mln. amerikiečiai nurodė, kad yra visai ar iš dalies anglai, dar 1 mln. teigė esą britai.


=== Kanada ===
Remiantis 2006 m. apklausos duomenimis, anglais visai ar iš dalies save laikė 6,6 mln. arba 16 % kanadiečių ir jie sudarė pagal etninę kilmę didžiąją dalį Kanados gyventojų. Manoma, kad jų turėtų būti ir daugiau, nes apklausose dalis kanadiečių save laiko nebe anglais, o tiesiog kanadiečiais.Anglakalbių kanadiečių kultūra artima angliškajai. Dabartinei kultūrai labai didelę įtaką daro amerikiečių kultūra.


== Išnašos ==