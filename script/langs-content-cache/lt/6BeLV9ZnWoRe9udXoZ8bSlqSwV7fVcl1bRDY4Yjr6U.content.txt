revision: 6953005
title: Thomas Christiansen
url: https://lt.wikipedia.org/wiki/Katiniai


---

Katiniai (Felidae) – plėšriųjų (Carnivora) žinduolių šeima.


== Katinių kilmės istorija ==

Pirmieji katiniai išsivystė maždaug prieš 25 milijonus metų oligoceno epochoje. 2013 metais Himalajuose suradus didžiosioms katėms priskiriamą 4,1–5,95 milijonų metų senumo Panthera blytheae fosiliją, daromos išvados, kad pirmosios didžiosios katės (Pantherinae) iš mažųjų kačių (Felinae) evoliucionavo maždaug prieš 6,37 milijonus metų. Pagal Panthera blytheae fosiliją sprendžiama, kad artimiausia joms iš dabar gyvenančių rūšių yra irbiai (Panthera uncia).


== Apibūdinimas ==
Šeimoje iš išlikusių rūšių stambiausi svoriu ir kūno išmatavimais tigrai, ypač Panthera tigris tigris porūšio amūrinių tigrų populiacija. Jų patinų didžiausias kūno ilgis 350 cm, pečių aukštyje 107–110 cm, maksimaliai (patvirtintas, rekordinis svoris) sveria iki 318 kg kilogramų. Sichote Alinio kalnuose 1950 metais nušautas amūrinio tigro patinas, oficialiai nepatvirtintais duomenimis svėrė 384 kg, o jo kūno ilgis siekė 3,48 m.
Tuo tarpu mažiausia rūšis – rudoji katė (Prionailurus rubiginosus), jos kūno ilgis 35–48 cm, svoris 0,9–1,6 kg. Kita viena mažiausių katinių yra juodakojė katė (Felis nigripes). Subrendęs patinas vidutiniškai sveria 1,9 kg, o didžiausias svoris iki 2,45 kg. Subrendusios patelės vidutinis svoris 1,3 kg, o didžiausias 1,65 kg. Patinų kūno ilgis 36,7–43,3 cm, patelių didžiausias kūno ilgis iki 36,9 cm. Pečių aukštyje juodakojė katė 25 cm.


== Nauji atradimai ==
2013 metais atrasta nauja rūšis – pietinė oncila (Leopardus guttulus). Pagal atliktus DNR tyrimus, buvo nustatyta, kad iki dabar žinota oncila (Leopardus tigrinus) yra ne viena, o dvi skirtingos rūšys. DNR analizė parodė, kad oncilų (Leopardus tigrinus) grupės gyvenančios šiaurės rytų ir pietinėje Brazilijoje (dabar jau naujai pripažinta/atrasta rūšis Leopardus guttulus) visiškai skirtingos, net nėra jokių įrodymų kad šios dvi oncilų grupės tarpusavyje kryžmintųsi. Naujai atrasta Leopardus guttulus ir Leopardus tigrinus, savaime paplitę Pietų ir Centrinės Amerikos atogrąžų klimato kraštų drėgnuosiuose miškuose – nuo Argentinos, Brazilijos iki Kosta Rikos šiaurėje. Naujoji rūšis Leopardus guttulus, paplitusi šio plataus arealo pietinėje dalyje. Abi rūšys smulkios, jų svoris 1,5–3 kg, kūno ilgis 35–60 cm, ūgis ties pečiais ~25 cm.


== Klasifikacija pagal genčių giminingumą ==
Remiantis genetikos išvadomis, sugrupuotos viena kitai artimiausios katinių šeimos gentys:

Panterų linija: panterų (Panthera), Neofelis gentys;
Kalimantaninių kačių linija: Catopuma, Pardofelis gentys;
Karakalų linija: karakalų (Caracal), servalų (Leptailurus) gentys;
Ocelotų linija: Leopardus gentis.
Lūšių linija: lūšių (Lynx) gentis;
Pumų linija: pumų (Puma), jaguarundžių (Herpailurus), gepardų (Acinonyx) gentys;
Bengalinių kačių linija: Prionailurus, manulų (Otocolobus) gentys;
Naminių kačių linija: rainuotųjų kačių (Felis) gentis;


== Katinių klasifikacija ==
Pagal paskutinę, 2017 m. klasifikaciją, iš išlikusių gyvų katinių šeimos rūšių, išskiriami 2 pošeimiai, 8 giminiškos genčių linijos, 14 genčių, 41 rūšis ir 77 porūšiai, kurie nurodyti žemiau. Šioje klasifikacijoje kaip atskira rūšis įrašytos naminės katės (Felis catus).


=== Pošeimis: Felinae Waldheim, 1817 - Mažosios katės ===
Tarp mažųjų kačių išskiriama 7 giminiškos linijos, 12 genčių, 34 rūšys ir 63 porūšiai.

Catopuma linija (2 gentys, 3 rūšys, 4 porūšiai)
Gentis: Catopuma Severtzov, 1858
Catopuma badia Gray, 1874 – Kalimantaninė katė;
Catopuma temminckii Vigors & Horsfield, 1827 – Teminko katė;
Catopuma temminckii temminckii Vigors and Horsfield, 1827
Catopuma temminckii moormensis Hodgson, 1831
Gentis: Pardofelis Severtzov, 1858
Pardofelis marmorata Martin, 1837 – Marmurinė katė;
Pardofelis marmorata marmorata Martin, 1837
Pardofelis marmorata longicaudata Blainville, 1843
Karakalų linija (Išskiriamos 2 gentys, 3 rūšys, 8 porūšiai)
Gentis: Caracal Gray, 1843 – Karakalai
Caracal aurata Temminck, 1827 – Auksinė katė;
Caracal aurata aurata Temminck, 1827
Caracal aurata celidogaster Temminck, 1827
Caracal caracal Schreber, 1776 – Karakalas;
Caracal caracal caracal Schreber, 1776
Caracal caracal nubicus J. B. Fischer, 1829
Caracal caracal schmitzi Matschie, 1912
Gentis: Leptailurus Severtzov, 1858 – Servalai
Leptailurus serval Schreber, 1776 – Servalas;
Leptailurus serval serval Schreber, 1777
Leptailurus serval constantina Forster, 1780
Leptailurus serval lipostictus Pocock, 1907
Leopardinių kačių linija (2 gentys, 6 rūšys, 11 porūšių)
Gentis: Otocolobus Brandt 1841 – Manulai
Otocolobus manul Pallas, 1776 – Manulas;
Otocolobus manul manul Pallas, 1776
Otocolobus manul nigripectus Hodgson, 1842
Gentis: Prionailurus Severtzov, 1858
Prionailurus bengalensis Kerr, 1792 – Bengalinė katė; Istoriškai su sundos kate (Prionailurus javanensis) buvo laikyta viena rūšimi. 2017 m. išskirta į dvi atskiras rūšis.
Prionailurus bengalensis bengalensis Kerr, 1792
Prionailurus bengalensis euptilurus Elliot, 1871
Prionailurus javanensis Desmarest, 1816 – Sundos katė; istoriškai su bengaline kate (Prionailurus bengalensis) buvo laikyta viena rūšimi. 2017 m. išskirta į dvi atskiras rūšis.
Prionailurus javanensis javanensis Desmarest, 1816
Prionailurus javanensis sumatranus Horsfield, 1821
Prionailurus planiceps Vigors & Horsfield, 1827 – Sumatrinė katė;
Prionailurus rubiginosus Geoffroy Saint-Hilaire, 1831 – Rudoji katė;
Prionailurus rubiginosus rubiginosus I. Geoffroy  Saint-Hilaire, 1831
Prionailurus rubiginosus koladivius Deraniyagala, 1956
Prionailurus rubiginosus phillipsi Pocock, 1939
Prionailurus viverrinus Bennett, 1833 – Viverinė katė arba katė žuvininkė;
Prionailurus viverrinus viverrinus Bennett, 1833
Prionailurus viverrinus rhizophoreus Sody, 1936
Lūšių linija (1 gentis, 4 rūšys, 8 porūšiai)
Gentis: Lynx Kerr, 1792 – Lūšys
Lynx canadensis Kerr, 1792 – Kanadinė lūšis;
Lynx lynx Linnaeus, 1758 – Paprastoji lūšis;
Lynx lynx balcanicus Bureš, 1941
Lynx lynx carpathicus Heptner, 1972
Lynx lynx dinniki Satunin, 1915
Lynx lynx isabellinus Blyth, 1847
Lynx lynx lynx Linnaeus, 1758 - Šiaurinė paprastoji lūšis;
Lynx lynx wrangeli Ognev, 1928
Lynx pardinus Temminck, 1827 – Ispanijos lūšis;
Lynx rufus Schreber, 1777 – Rudoji lūšis;
Lynx rufus rufus Schreber, 1777
Lynx rufus fasciatus Rafinesque, 1817
Naminių kačių linija (1 gentis, 7 rūšys, 10 porūšių).
Gentis: Felis Linnaeus, 1758 – Rainuotosios katės
Felis bieti Milne-Edwards, 1892 – Kiniškoji katė;
Felis catus Linnaeus, 1758 - Naminė katė. Pagal naujausią klasifikaciją įrašytos kaip atskira rūšis.
Felis chaus Schreber, 1777 – Nendrinė katė;
Felis chaus chaus Schreber, 1777
Felis chaus affinis Gray, 1830
Felis chaus fulvidina Thomas, 1928
Felis lybica Forster, 1780 - Afroazinė katė; su porūšiais pagal ankstesnes klasifikacijas buvo priskiriama miškinėms katėms.
Felis lybica cafra Desmarest, 1822
Felis lybica lybica Forster, 1780 - Libinė afroazinė katė;
Felis lybica ornata Gray, 1830
Felis margarita Loche, 1858 – Margarita, arba smėlyninė katė;
Felis margarita margarita Loche, 1858
Felis margarita thinobia Ognev, 1927
Felis nigripes Burchell, 1824 – Juodakojė katė;
Felis silvestris Schreber, 1775 – Miškinė katė;
Felis silvestris silvestris Schreber, 1777 - Europinė miškinė katė;
Felis silvestris caucasica Satunin, 1905 - Kaukazinė miškinė katė;
Ocelotų linija (1 gentis, 8 rūšys, 16 porūšių)
Gentis: Leopardus Gray, 1842
Leopardus colocola Molina, 1782 – Pampinė katė;
Leopardus colocola colocola Molina, 1782
Leopardus colocola braccatus Cope, 1889 - Pantanalio katė anksčiau buvo laikyta atskira rūšimi Leopardus braccatus.
Leopardus colocola munoai Ximénez, 1961
Leopardus colocola budini Pocock, 1941
Leopardus colocola garleppi Matschie, 1912
Leopardus colocola pajeros Desmarest, 1816 – anksčiau buvo laikyta atskira rūšimi Leopardus pajeros.
Leopardus colocola wolffsohni Garcia-Perea, 1994
Leopardus geoffroyi d’Orbigny & Gervais, 1844 – Žofrua katė;
Leopardus guigna Molina, 1782 – Čilinė katė;
Leopardus guigna guigna Molina, 1782
Leopardus guigna tigrillo Schinz, 1844
Leopardus guttulus Hensel, 1872- Pietinė oncila;
Leopardus jacobita Cornalia, 1865 – Andinė katė;
Leopardus pardalis Linnaeus, 1758 – Ocelotas;
Leopardus pardalis pardalis Linnaeus, 1758
Leopardus pardalis mitis Cuvier, 1820
Leopardus tigrinus Schreber, 1775 – Demėtoji katė;
Leopardus tigrinus tigrinus Schreber, 1775
Leopardus tigrinus oncilla Thomas, 1903
Leopardus wiedii Schinz, 1821 – Ilgauodegė katė;
Leopardus wiedii wiedii Schinz, 1821
Leopardus wiedii glauculus Thomas, 1903
Leopardus wiedii vigens Thomas, 1904
Pumų linija (3 gentys, 3 rūšys, 6 porūšiai)
Gentis: Acinonyx Brookes, 1828 – Gapardai
Acinonyx jubatus Schreber, 1775 – Gepardas;
Acinonyx jubatus jubatus Schreber, 1775
Acinonyx jubatus hecki Hilzheimer, 1913
Acinonyx jubatus soemmeringii Fitzinger, 1855
Acinonyx jubatus venaticus Griffith, 1821
Gentis: Herpailurus Severtzov, 1858 Jaguarundžiai
Herpailurus yagouaroundi Geoffroy, 1803 – Jaguarundis;
Gentis: Puma Jardine, 1834 – Pumos
Puma concolor Linnaeus, 1771 – Puma;
Puma concolor concolor (Linnaeus, 1771)
Puma concolor couguar (Kerr, 1792)


=== Pošeimis: Pantherinae Pocock, 1917 - Didžiosios katės ===
Išskiriama 1 giminiška linija, 2 gentys ir 7 rūšys.

Panterų linija (Išskiriama 2 gentys, 7 rūšys, 14 porūšių):
Gentis: Neofelis Gray, 1867
Neofelis diardi G. Cuvier, 1823 – Debesuotasis leopardas;
Neofelis diardi diardi Cuvier, 1923
Neofelis diardi borneensis Wilting, Christiansen, Kitchener, Kemp, Ambu and Fickel, 2011
Neofelis nebulosa Griffith, 1821 – Dūminis leopardas;
Gentis: Panthera Oken, 1816 – Panteros
Panthera leo Linnaeus, 1758 – Liūtas;
Panthera leo leo Linnaeus, 1758
Panthera leo melanochaita Hamilton Smith, 1842
Panthera onca Linnaeus, 1758 – Jaguaras; Istoriškai visada buvo išskiriama iki 8 porūšių, bet po paskutinių genetinių tyrinėjimų į porūšius neišskiriami. Dabar tarp pietinių ir šiaurinių populiacijų išskiriami tik 4 regioniniai skirtumai.
Panthera pardus Linnaeus, 1758 – Leopardas;
Panthera pardus delacouri Pocock, 1930 - Indokininis leopardas;
Panthera pardus fusca Meyer, 1794 - Indinis leopardas;
Panthera pardus kotiya Deraniyagala, 1949 - Šrilankinis leopardas;
Panthera pardus melas Cuvier, 1809 - Javinis leopardas;
Panthera pardus nimr Hemprich and Ehrenberg, 1832 - Arabinis leopardas;
Panthera pardus orientalis Schlegel, 1857 - Amūrinis leopardas;
Panthera pardus pardus Linnaeus, 1758 - Afrikinis leopardas;
Panthera pardus tulliana Valenciennes, 1856 - Anatolinis leopardas;
Panthera tigris Linnaeus, 1758 – Tigras;
Panthera tigris tigris Linnaeus, 1758
Panthera tigris sondaica Temminck, 1844
Panthera uncia Schreber, 1775 – Irbis arba snieginis leopardas;


== Katinių (Felidae) šeimos rūšys Lietuvoje ==
Neįskaitant naminių kačių (Felis catus), Lietuvoje gyveno ar gyvena šios mažųjų kačių (Felinae) pošeimio rūšys:

Šiaurinė paprastoji lūšis (Lynx lynx lynx); Lietuvoje labai retas paprastosios lūšies (Lynx lynx) porūšis, kuris įrašytas į Lietuvos raudonosios knygos 1(E) kategoriją.
Europinė miškinė katė (Felis silvestris silvestris); XIX amžiuje Lietuvoje išnykęs miškinių kačių (Felis silvestris) porūšis.


== Taip pat skaitykite ==
Katinių šeimos rūšys pagal dydį
Naminių kačių veislės


== Šaltiniai ==


== Nuorodos ==
messybeast.com / Prehistoric Cats and Prehistoric Cat-like Creatures, anglų k.
earthlife.net / Cats, anglų k.
bbc.co.uk / New cat family tree revealed, by Helen Briggs. Last Updated: 6 January 2006;
felidaefund.org / Felidae Conservation Fund / facebook.com / Felidae Conservation Fund, anglų k.
altaconservation.org / ALTA The Amur Leopard and Tiger Alliance, anglų k.
twitter.com / ALTA is an international coalition dedicated to the conservation of Amur leopards and tigers in Russia and China, anglų k.
bigcatswildcats.com / Wild Cat Conservation Directory, anglų k.
panthera.org / Future of wild cats through scientific leadership and global conservation action / twitter.com / Panthera Cats, anglų k.
facebook.com / International Society for Endangered Cats (ISEC) Canada, anglų k.
facebook.com / Wild Cats World, anglų k.