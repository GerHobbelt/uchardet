revision: 6720873
title: "Nedzing\u0117"
url: https://lt.wikipedia.org/wiki/Nedzing%C4%97


---

Nedzingė – kaimas Varėnos rajono savivaldybėje, 5 km į šiaurės vakarus nuo Perlojos ir 4 km į rytus nuo Pilvingių. Seniūnaitijos centras. Stovi Nedingės Švč. Trejybės bažnyčia (nuo 1844 m.), paminklas Lietuvos partizanams ir kovotojams už tėvynės laisvę (pastatytas 1999 m.), Nedzingės dvaro sodybos liekanos (ponų namas ir virtuvė). Veikia biblioteka, parduotuvė, laisvalaikio centras.
Eina kelias  5009  Varėna–Nedzingė–Merkinė , taip pat keliai į Burokaraistį, Perloją, Meškučius. Per kaimą teka Nedzingės upė, šiauriau tyvuliuoja Nedzingio ežeras.


== Etimologija ==
Nedzingė – vandenvardinis vietovardis, kilęs nuo Nedzingės upės arba Nedzingio ežero. Kazimieras Būga šiam vietovardžiui, kilusiam nuo vandenvardžio, priskyrė jotvingišką kilmę.


== Istorija ==
Rašytiniuose šaltiniuose Nedzingė minima nuo 1575 m. (tada iš Žilinų čia atsikėlė dvarininkai Žilinskiai).
1865 m. kaime įsteigta rusiška pradinė mokykla. ~1866 m. gyveno 72 žmonės – 50 katalikų, 20 žydų, 2 stačiatikiai. Buvo valsčiaus valdyba, mokykla, spirito varykla, Šv. Trejybės bažnyčia (Merkinės dekanato), kapinių koplyčia. Nedzingės dvaras priklausė Žilinskiams.Nedzingės gyventojai priešinosi lenkinimui, turėjo slaptas daraktorių mokyklas. Nepriklausomybės pradžioje Jokūbo Sluškonio vadovaujami lietuviai priešinosi vokiečiams. 1919 m. bažnytkaimį buvo užėmę bolševikai, vėliau – lenkai. 1919–1920 m. partizanai, vadovaujami I. Balčiūno, atkovojo teritoriją iš lenkų. Tarpukariu veikė valsčiaus valdyba, paštas, pieninė, policija, 1938 m. pastatyti šaulių namai, 1928 m. – Lietuvos nepriklausomybės dešimtmečio paminklas.1916–1923 m. Nedzingėje veikė lietuviška pradinė, 1923–1950 m. – septynmetė, 1950–2001 m. – vidurinė mokykla. 1936 m. įkurta biblioteka.
Sovietmečiu kaimas buvo Lietuvos žemdirbystės instituto Perlojos bandymų stoties eksperimentinio ūkio pagalbinė gyvenvietė. Buvo paštas (LT-65043).


== Gyventojai ==


=== Žymūs žmonės ===
Boleslovas Juškevičius (1920–2013), teatro aktorius, teatrologas.
Albinas Jarusevičius (1931–2022), žurnalistas, publicistas, redaktorius.


== Šaltiniai ==


== Nuorodos ==
Nedingė (Nedzingė). Mūsų Lietuva, T. 1. – Bostonas: Lietuvių enciklopedijos leidykla, 1964. – 427 psl.