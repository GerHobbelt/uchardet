revision: 6878527
title: "Armali\u0161ki\u0173 piliakalnis"
url: https://lt.wikipedia.org/wiki/Armali%C5%A1ki%C5%B3_piliakalnis


---

Armališkių piliakalnis (registro kodas iki 2005 m. balandžio 19 d. A903, Lietuvos Respublikos kultūros paminklų sąrašo Nr. AR1332) – piliakalnis Utenos rajono savivaldybės teritorijoje, Sudeikių seniūnija. Pasiekiamas iš Bikūnų centro pasukus į kairę vakarų kryptimi, pro antrąjį Bikūnų piliakalnį pavažiavus lauko keliu 2 km Satarėčiaus link, yra 100 m į kairę, keliui pradėjus leistis į slėnį.


== Piliakalnis ==
Piliakalnis įrengtas atskiroje kalvoje. Kalvą iš pietų juosia pelkėtas slėnis, iš kitų pusių nedidelės daubos jį skiria nuo kitų kalvų. Aikštelė ovali, pailga šiaurės rytų – pietvakarių kryptimi, 22x14 m dydžio. Vakariniame šlaite yra 40 m pločio terasa. Šlaitai statūs, 4-5 m aukščio. Piliakalnis datuojamas I tūkstantmečiu pr. m. e. - I tūkstantmečio pradžia.
Piliakalnis labai apardytas arimų, dirvonuoja, šiaurės vakarų šlaite auga pušų guotas. Šiaurinėje ir pietinėje papėdėse, 0,2 ha plote yra papėdės gyvenvietė, kurioje rasta lipdytos keramikos.


== Šaltiniai ==

Lietuvos TSR kultūros paminklų sąrašas, V., 1973, p.200
Lietuvos Respublikos istorijos ir kultūros paminklų sąrašas, V., 1993, p.62
Zabiela G. 2001a. Piliakalniai // Utenos krašto enciklopedija. Vilnius, p. 44–57.


== Nuorodos ==
Lietuvos piliakalnių atlasas Archyvuota kopija 2009-04-18 iš Wayback Machine projekto.
Lietuvos piliakalniai