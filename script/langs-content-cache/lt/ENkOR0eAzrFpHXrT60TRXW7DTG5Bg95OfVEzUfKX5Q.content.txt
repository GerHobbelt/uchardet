revision: 6646452
title: "Raseini\u0173 technologijos ir verslo mokykla"
url: https://lt.wikipedia.org/wiki/Raseini%C5%B3_technologijos_ir_verslo_mokykla


---

Raseinių technologijos ir verslo mokykla – viena seniausių šiuo metu Raseinių krašte veikiančių mokyklų, profesinio mokymo įstaiga. Teikia pirminį ir tęstinį profesinį mokymą. Profesinė mokykla Raseiniuose yra viešoji įstaiga, juridinio asmens kodas – 190805997, mokomoji kalba – lietuvių kalba.


== Mokyklos pavadinimų kaita ==
1907 m. Leono Kontrimo žemesnioji žemės ūkio mokykla
1920 m. Raseinių žemesnioji žemės ūkio mokykla
1953 m. Raseinių žemės ūkio mechanizacijos mokykla
1965 m. Kaimo profesinė technikos mokykla Nr. 10 (KPTM-10)
1967 m. Darbo raudonosios vėliavos ordino Kaimo profesinė technikos mokykla Nr. 10 (KPTM-10)
1975 m. Darbo raudonosios vėliavos ordino Vidurinė kaimo profesinė technikos mokykla Nr.10 (VKPTM-10)
1984 m. Darbo raudonosios vėliavos ordino Raseinių 70-oji vidurinė profesinė technikos mokykla (VPTM-70)
1989 m. Raseinių žemės ūkio mokykla
2001 m. Raseinių technologijos ir verslo mokykla
2006 m. Viešoji įstaiga Raseinių technologijos ir verslo mokykla


== Istorija ==

Pirmosios žinios apie profesinio mokymo užuomazgas Raseinių krašte užfiksuotos dar XIX a. pradžioje, kai vietinėje mokykloje buvo pradėti dėstyti praktiški dalykai: žemdirbystė, sodininkystė, buvo supažindinama su matininko darbu. Naujas Raseinių krašto švietimo įstaigų tinklo raidos reiškinys XX a. pradžioje – Paverkšnio žemės ūkio mokyklos įsteigimas. Ši mokykla galėjo būti ne vienintelė Raseinių krašto profesinė mokykla: intensyviai ieškota būdų tokią mokyklą įkurti Ariogaloje, Šiluvoje, tačiau tai nebuvo įgyvendinta. Profesinio mokymo raida krašte vyko su pertraukomis, jas nutraukė Pirmasis ir Antrasis pasauliniai karai.
Raseinių žemės ūkio mokykla atkurta tik 1953 m., buvusio Raseinių politinių kalinių kalėjimo, vėliau vaikų darbo kolonijos, patalpose (dab. Raseinių krašto istorijos muziejus).
Po nepriklausomybės paskelbimo, keičiantis Viešoji įstaiga Raseinių technologijos ir verslo mokyklapolitinei ir ekonominei situacijai, mokykla, kaip žemės ūkio specialistus rengianti institucija, palaipsniui prarado savo reikšmę. Buvo nutarta keisti mokyklos profilį, reikėjo naujų idėjų, mokymo programų ir patirties. 2001 m. mokyklai, vienai iš pirmųjų profesinių mokyklų Lietuvoje, patvirtintas dabartinis jos statusas – technologijos ir verslo mokykla, o nuo 2006 m. lapkričio 2 d. mokykla perorganizuota į viešąją įstaigą.


== Nuorodos ==
Sąrašas:Lietuvos profesinio mokymo įstaigos
Oficiali svetainė
Všį Raseinių technologijos ir verslo mokykla