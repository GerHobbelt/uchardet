revision: 6450904
title: Earth
url: https://lt.wikipedia.org/wiki/Google_Earth


---

Google Earth („Google Žemė“) – nedidelė nemokama (apie 10 MB užimanti) internetinė programa, kuria naudojantis galima išvysti beveik bet kurią pasaulio vietą. Jos pagrindą sudaro milžiniška aukštos kokybės palydovinių nuotraukų bazė, kuri yra patalpinta „Google“ serveriuose. Nuotraukos taip pat pildomos iš „Panoramio“ projekto.


== Apžvalga ==


=== Trumpa istorija ===
2004 m. pabaigoje interneto korporacija Google inc. įsigijo garsią skaitmeninių žemėlapių kūrėją „Keyhole“, kuri kūrė programą „EarthViewer“. Netrukus 2005 metais Google paskelbė, kad išleido projektą „Google Earth“, kuri buvo minėtos programos „Earth Viewer“ žymiai patobulintas variantas.


=== Programa ===
Tik paleidus programą prieš akis pasirodo žemės gaublys. Jį kompiuterio pelės pagalba galima sukioti ir nukreipti į norimą pasaulio vietą, o pelės ratuku priartinti arba patolinti vaizdą. Palydovų nuotraukos pradedamos siųsti tik tada, kuomet priartinama konkreti vieta. Atsiunčiamas vaizdas pradžioje būna neryškus ir pamažu detalizuojamas, pildomas įvairiais objektais iki kol gaunamas
gana kokybiškas vaizdas.
Įvairių regionų detalumas programoje skiriasi ir yra nuolat vystomas. Jis priklauso nuo miesto ar vietovės dydžio bei populiarumo. Daugelis pasaulio vietų nufotografuota 15 m raiška, didesni miestai 0,61 m raiška ir tik nedaugelis vietų nufotografuota 0,15 m raiška.


=== Lietuva Google Earth programoje ===
Naujausias ir kokybiškiausias fotografijas turi Vilnius, Kaunas, Šiauliai, Marijampolė, Alytus, Palanga ir dar keletas Lietuvos vietų ir jų apylinkės. Vaizdas čia palyginti detalus, kai kur galima įžiūrėti netgi žmones. Kitos teritorijos yra atvaizduoti porą kartų mažesne raiška ir truputį išblukusios.


== Nuorodos ==
Oficialus Lietuvos Google Earth puslapis – Čia galima parsisiųsti programą


=== Google earth bendruomenė ===
EarthSpots.com Archyvuota kopija 2018-08-25 iš Wayback Machine projekto. – Lankytinų vietų su Google Earth sąrašas, vaizdai.
Google Earth bendruomenė Archyvuota kopija 2011-10-11 iš Wayback Machine projekto. – Vieta lankytinų vietų dalinimuisi