revision: 5507015
title: "Tarptautin\u0117 teis\u0117s ir verslo auk\u0161toji mokykla"
url: https://lt.wikipedia.org/wiki/Tarptautin%C4%97_teis%C4%97s_ir_verslo_auk%C5%A1toji_mokykla


---

Tarptautinė teisės ir verslo aukštoji mokykla (TTVAM) – akredituota nevalstybinė Lietuvos aukštoji mokykla, teikianti absolventams atitinkamos studijų krypties profesinio bakalauro laipsnį. Studijų formos - nuolatinė (studijų trukmė 3 metai) ir ištęstinė (studijų trukmė 4 metai). Studentams sudaroma galimybė studijuoti pagal individualų studijų planą ir nuotoliniu ar iš dalies nuotoliniu būdu. 
Aukštosios mokyklos ilgalaikėje strategijoje 2012-2018 metams įtvirtinta jos misija ir vizija.
Misija:  Kurti profesionalą pažangiai visuomenei.
Vizija: Kūrybiškai mąstanti tarptautinė organizacija naujam laikmečiui.
Minėtoje strategijoje į absolventą žvelgiama kaip į atsakingą ir iniciatyvų pasaulio pilietį, kuris yra atviras galimybėms, pokyčiams ir nuolatiniam tobulėjimui.
Adresas: Laisvės pr. 58, LT-05120, Vilnius.


== Istorija ==
Kolegija įkurta 1998 m. rugsėjo 1 d. kaip Daugvilienės aukštesnioji verslo mokykla. Direktorė ir steigėja – Daiva Daugvilienė.
2001 m. įsteigta Vilniaus teisės ir verslo kolegija, kuriai suteiktas aukštojo neuniversitetinio išsilavinimo institucijos statusas.
Nuo 2007 m. sausio 4 d. Vilniaus teisės ir verslo kolegija priimta į Lietuvos aukštųjų mokyklų asociaciją bendrajam priėmimui organizuoti (LAMA BPO).
2009 m. rugsėjo mėn. Vilniaus teisės ir verslo kolegija tapo Tarptautine teisės ir verslo aukštaja mokykla.
Tarptautinei teisės ir verslo aukštajai mokyklai vadovauja Gintautas Šiškus.
2012 m. aukštoji mokykla buvo akdredituota  maksimaliam šešerių metų laikotarpiui.


== Fakultetas ==
Vadybos ir teisės.


== Studijų programos vykdomos lietuvių (LT) ir anglų (EN) kalbomis ==
Vizualinė komunikacija (LT), Finansai (LT), Reklama (LT), Tarptautinio verslo teisė (LT, EN), Teisė (LT), Logistika ir ekspedijavimas(LT), Turizmo ir viešbučių verslas (LT, EN), Verslo vadyba (LT, EN), Prodiusavimas (LT), Marketingas ir medijų menas (EN), Kosmetologija (EN) .


== Popaskaitinė veikla ==
Yra galimybės sportuoti. Suburta Studentų krepšinio komanda. Veikia Vadybos ir teisės fakulteto Studentų mokslinė draugija.
Narystė asociacijose

Lietuvos kolegijų direktorių konferencija
LAMA BPO (Lietuvos aukštųjų mokyklų asociacija bendram priėmimui organizuoti)
Lietuvos viešbučių ir restoranų asociacija
Vilniaus prekybos, pramonės ir amatų rūmai
Lietuvos kokybės vadybos asociacija
Lietuvos bibliotekų asociacija
Lietuvos spaustuvininkų asociacija
Lietuvos nacionalinė ekspeditorių ir logistų asociacija „Lineka“
Lietuvos nacionalinė vežėjų automobiliais asociacija „Linava“
Europos šalių aukštųjų mokyklų bendrija, SPACE
Europos pirmaujančios mokyklos, rengiančios viešbučių specialistus, EURHODIP
Baltijos jūros regiono tinklas, BSN
Mokslo naujovių ekonomikoje ir versle bendrija, EDiNEB
Europos tarptautinio švietimo asociacija, EAIE
Baltijos vadybos plėtros asociacija, BMDA
Lietuvos verslo konfederacija.


== Nuorodos ==
Oficiali Tarptautinės teisės ir verslo aukštosios mokyklos tinklavietė (lietuvių, anglų k.)