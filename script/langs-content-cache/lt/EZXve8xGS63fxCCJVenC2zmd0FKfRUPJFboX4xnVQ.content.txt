revision: 6090756
title: Liubavo dvaras
url: https://lt.wikipedia.org/wiki/Liubavo_dvaras


---

Liubavo dvaras įsikūręs Liubave, šiaurinėse Vilniaus apylinkėse vaizdingoje vietovėje prie Žalesos upės. Dabar Liubavo dvaro sodyboje yra išlikę 11 pastatų, terasinių tvenkinių sistema bei želdynai. Skulptoriaus Gintaro Karoso iniciatyva restauruotame dvaro vandens malūne 2011 m. įkurtas Liubavo dvaro muziejus (malūnas pastatytas 1902 m. vietoje ankstesnio, minimo nuo 1727 m.). 2016 m. restauruotas ir pritaikytas muziejui Liubavo dvaro XVIII a. baroko architektūros ansamblis – oficina (lobynas) ir oranžerija. 2018 m. restauruotas dvaro sodybos tiltas su akmens riedulių kelio atkarpa.  
Į Liubavo dvarą nuo Birelių veda akmenimis grįstas Liubavo dvaro kelias.
2012 m. už kultūros paveldo išsaugojimą ir kokybišką restauravimą Liubavo dvaro malūnui-muziejui suteiktas Europos Sąjungos ir Europa Nostra kultūros paveldo apdovanojimas.
Liubavo dvaro krašto istorijos, kultūros ir technikos paveldo muziejus veikia savaitgaliais nuo balandžio 15 d. iki spalio 15 d.   


== Istorija ==
Nuo XV a. pr. iki XVI a. vidurio Liubavą  valdė Lietuvos Didžiosios kunigaikštystės didikai Goštautai, XVI a. – dvaras atiteko Lietuvos didžiojo kunigaikščio šeimai. 1546 m. Lietuvos didžiojo kunigaikščio Žygimanto Augusto dvaro iždo knygoje detaliai aprašyti tuo metu remontuoti Liubavo tvenkiniai. Vėliau Liubavą valdė Mikalojus Radvila Rudasis, Golejevskiai, Krišpinai Kiršenšteinai, Tiškevičiai ir Slizieniai. Liubavo dvare gyveno ir kūrė garsus XIX a. Lietuvos skulptorius Rapolas Slizienis (1804–1881), palaidotas su žmona dvaro koplyčios-mauzoliejaus požemiuose.
XVI a.–XVII a. dvaro teritorijos siekė Siesarties ir Kirneilio ežerus netoli Molėtų.

Liubavo dvaras
		
		
		
		
		
		
		
		
		
		


== Šaltiniai ==


== Nuorodos ==
Liubavo dvaro muziejaus svetainė