revision: 6795170
title: Desertas
url: https://lt.wikipedia.org/wiki/Desertas


---

Desertas – patiekalas, patiekiamas baigiant valgyti po pagrindinių patiekalų, paprastai saldus ar iš vaisių.
Žodis desertas kilęs iš vid.pranc. desservir 'nurinkti stalą', iš des- 'nu-' + servir 'serviruoti', o šis iš lot. servire 'būti vergu, servu; būti naudingu'.
Desertas dažniausiai būna:

saldūs – pvz., pyragaičiai ar ledai,
nesaldūs – yra nesaldžių desertų iš vaisių ir/ar riešutų. Kinijoje daro ir saldainius su pipirais ir imbieru (jiems pavadinimas liet. saldainiai nelabai tinka). Kai kuriuose desertai daromi iš sūrio. Klasikinis prancūzų virtuvės desertas yra sūriai. Rusų virtuvėje desertams priskiriami juodieji ikrai.Ne visi saldūs patiekalai yra desertai. Pvz., kinų virtuvėje dažni saldūs mėsos patiekalai (pvz., kiauliena su ananasais).
Desertai:

kepiniai – tortai, sausainiai, vafliai, keksai, pyragai
saldainiai ir pastilės
patiekalai iš plaktos grietinėlės
saldžios vaisių ir uogų mišrainės (kartais vadinamos vaisių salotomis)
pieno, šokolado, uogų ir kitokių vaisių musai ir kremai, drebučiai.
ledai ir desertai iš ledų
vaisiai
šalti gėrimai – sultys, gazuoti gėrimai, kompotai, kisieliai, saldūs pieno ir pan. kokteiliai
karšti gėrimai – arbata, kava, kakava, kava su ledais
alkoholiniai gėrimai – saldus vynas, likerisDesertus skirsto į karštus ir šaltus.
Desertai paprastai patiekiami specialiuose induose – desertinėse lėkštelėse, dubenėliuose ir pan. Desertus paprastai valgo desertiniais šaukšteliais (pagal dydį tarpiniais tarp sriubinių šaukštų ir arbatinių šaukštelių), nors buityje dažnai valgo tiesiog arbatiniais šaukšteliais. Desertinis stalas paprastai serviruojamas desertiniais peiliais ir šakutėmis.