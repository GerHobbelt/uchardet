revision: 6488601
title: Associated Press
url: https://lt.wikipedia.org/wiki/Associated_Press


---

„Associated Press“ – JAV tarptautinė ne pelno naujienų agentūra, įsikūrusi Niujorke. „AP“ priklauso JAV laikraščiams, radijo bei televizijos stotims, kurios bendradarbiauja su šia agentūra rašant įvairius straipsnius ir dalinantis žurnalistų surinkta medžiaga. „AP“ agentūrai atstovauja Laikraščių gildijų sąjunga prie Ryšių darbininkų sąjungos prie AFL-CIO.
2016 m. duomenimis, naujienos, sukauptos „AP“ agentūros, publikuojamos ir perleidžiamos skelbti daugiau kaip 1600 laikraščių, televizijos bei radijo stočių. „AP“ nuotraukų bibliotekoje sukaupta per 10 mln. nuotraukų. „Associated Press“ veiklą vykdo 263 naujienų agentūrose 106 šalių, jos darbuotojai dirba išsibarstę po visą pasaulį. Agentūrai taip pat priklauso The Associated Press Radio Network radijo tinklas, du kart per valandą palydoviniu radiju ar per televizijos stotis transliuojantis žinių laidas. The AP Radio taip pat skelbia naujienas bei viešųjų reikalų apybraižas, nušviečia svarbiausių įvykių atgarsius ar ilgesnės apimties informacijos turinį. Daugelis laikraščių ir transliuotojų už Jungtinių Valstijų ribų yra „AP“ prenumeratoriai, mokantys už galimybę pasinaudoti agentūros surinkta medžiaga net ir nesant kooperatyvo nariais. Tai reiškia, kad „AP“ daro didelę įtaką viešajai nuomonei.
Pagal dalinį kooperatyvo susitarimą su „The Associated Press“, dauguma naujienų organizacijų narių suteikia „AP“ automatinį leidimą platinti jų vietos naujienų pranešimus. Pavyzdžiui, kiekvieno „The Washington Post“ leidimo antrame puslapyje, viršuje prie laikraščio pavadinimo konstatuojama: „tik „The Associated Press“ turi teisę pakartotinai skelbti visus naujienų pranešimus, priskiriamus jai ar kitaip nurodytus šiame laikraštyje, bei visas spontaniškos kilmės vietos naujienas, publikuojamas šiame laikraštyje.“

Straipsnių rašyme „AP“ naudoja „apverstos piramidės“ būdą, kuris leidžia rengti straipsnį taip, kad šis atitiktų turimą leidybos akiratį neprarasdamas esminės reikšmės ir naujienų informacijos.
Sumažinus ilgalaikės konkurentės – „United Press International“ – darbuotojų skaičių (ypač ženkliai 1993 m.), „AP“ tapo pagrindine nacionaline Jungtinių Valstijų naujienų agentūrą, nors „UPI“ dar teberengia ir skelbia kasdienius naujienų straipsnius ir nuotraukas. Kitos už JAV ribų stambios anglakalbės naujienų agentūros yra „Reuters“ ir „Agence France-Presse“.


== Šaltiniai ==


== Nuorodos ==
Oficiali svetainė
„AP“ nuotraukų archyvas
Associated Press Network