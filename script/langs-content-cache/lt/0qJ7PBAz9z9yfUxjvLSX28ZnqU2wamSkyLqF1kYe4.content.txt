revision: 4770669
title: "Finans\u0173 analitikas"
url: https://lt.wikipedia.org/wiki/Finans%C5%B3_analitikas


---

Finansų analitikas – finansų sektoriaus specialistas, tiriantis, vertinantis finansų rinkos elementus, veiksnius bei įvairius finansinius instrumentus bei su ja susijusią informaciją, svarbią organizacijos veikloje.
Finansų analitikas tiria vertybinių popierių, valiutų (finansų) rinkas bei teikia kompetentingus patarimus, rekomenduoja, priimant verslo, organizacijos veiklos ar net politinius sprendimus. Analitikai dirba įvairiose finansų organizacijose – kredito, lizingo, biržos įstaigos, maklerių įmonėse, investicijų bendrovėse.
Finansų analitikai nuolat stebi, renka medžiagą (informaciją) apie situaciją rinkoje bei ir vertina įvykius, statistiką, prognozuoja ateitį, įžvelgia tendencijas, svarbias verslo pasaulyje, taip pat valdant įmonę, jai plečiantis ar imantis naujos veiklos.
Analitikai nagrinėja jų finansines (įmonių, vyriausybių ir kitų organizacijų) veiklos ataskaitas, finansines naujienas bei pranešimus, vertina riziką, sandorių, organizacijos veiklos finansinius rodiklius (pelno ir nuostolių prielaidas).
Didelėse organizacijose jie prisideda prie savo organizacijos finansų (bei kt veiklos) politikos (formavimo), nustatant organizacijos ekonominių rezultatų priežastis, tendencijas; taip pat teikia įvairias rekomendacijas.


== Reikalavimai ==
Analitinei veiklai reikalingas specialusis finansų, matematikos srities išsilavinimas. Yra taip pat fizikos bei ekonofizikos specialistų, dirbančių finansų analitikais.
Veikloje yra svarbios tokios (asmeninės savybės) ir gebėjimai kaip analitinis bei kritinis mąstymas, racionalumas, kruopštumas, metodiškumas, savikontrolė, gebėjimas abstrahuoti, gebėjimas priimti savarankiškus sprendimus, precizija (tikslumas). Taip pat padeda tokios savybės kaip išlavinta intuicija bei nuojauta, įžvalgumas, kritiškumas, „šaltas protas“ bei kt.


== CFA, CEFA, CIAA, FRM ir DVFA vardai ==
Tarptautiniu mastu yra pastangų unifikuoti analitikų profesinės kvalifikacijos pripažinimo ir tobulinimo klausimus. Podiplominių studijų metu yra stažuojamasi bei keliama kvalifikacija, laikomi baigiamieji egzaminai ir išlaikiusiems suteikiamas vardas:

Atestuotas finansų analitikas (CFA); CFA vardą suteikia Investicijų valdymo ir tyrimo asociacija
Certified International Investment Analyst (CIIA)
Certified EFFAS Financial Analyst (CEFA)
Financial Risk Manager (FRM), vardą suteikia Global Association of Risk Professionals (GARP)
Investmentanalyst (DVFA), vardą suteikia Deutsche Vereinigung für Finanzanalyse und Asset Management (DVFA).2002 m. Lietuvoje dirbo 5 CFA analitikai; 2006 – mažiausiai 20 asmenų, turinčių CFA vardą; dar kelis kartus daugiau asmenų – išsilaikiusių bent vieną iš pakopinių CFA egzaminų (iš daugiau kaip 200 finansininkų, siekiančių CFA vardo).
2006 m. Lietuvoje buvo tik vienas finansų analitikas, turintis FRM kvalifikaciją.


== Lietuvoje ==
Plėtojantis rinkos santykiams, įmonei plečiantis į tarptautines rinkas, didėja finansų analitikų poreikis. Finansų analitikai dirba šalies bankuose, draudimo, lizingo bendrovėse. Vis dažniau jų veikla tampa matoma ir valstybės gyvenime.
Žiniasklaidoje gausėja pranešimų, analitinių komentarų bei analitikų reiškiamų nuomonių svarbiais valstybės gyvenimo (ne tik finansų, bet ir apskritai ekonominiais) klausimais (dėl mokesčių politikos, konkurencijos, AB Mažeikių nafta pardavimo, investavimo, teisėkūros proceso ir jo tobulinimo). Vis daugiau analitikų ryžtasi viešai komentuoti ir prognozuoti pačius įvairiausius ekonomikos reiškinius.
Finansų analitikų asociacija (FAA) į bendrą profesinę organizaciją bei veikla jungia savanorystės pagrindu Lietuvos finansų analitikus.


== Nuorodos ==
FAA tinklalapis