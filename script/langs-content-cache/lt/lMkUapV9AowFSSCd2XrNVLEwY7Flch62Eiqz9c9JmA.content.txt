revision: 6925044
title: "Pasaulio komandinis \u0161achmat\u0173 \u010Dempionatas"
url: https://lt.wikipedia.org/wiki/Pasaulio_komandinis_%C5%A1achmat%C5%B3_%C4%8Dempionatas


---

Pasaulio komandinis šachmatų čempionatas –  šalių, kurių  šachmatų rinktinės dominuoja savo  žemynuose bei  pasaulyje varžybos. Šios varžybos, kartu su  šachmatų olimpiadomis yra svarbiausios tarptautinės komandinės šachmatų varžybos.  Čempionate dalyvauja stipriausios pasaulyje nacionalinės komandos, taip pat ir nacionalinės komandos atstovaujančios savo žemyną. Čempionatą rengia FIDE. Čempionatas organizuojamas kas dveji metai, kiekvienų nelyginių metų pirmajame pusmetyje.


== Pasaulio komandiniai šachmatų čempionatai ==


=== Istorija ===


==== Pirmasis čempionatas ====
Pirmasis čempionatas įvyko 1985 m. lapkričio mėn.  Liucernoje. Ne visi stipriausi žaidėjai atvyko į Liucerną. SSRS komandoje nebuvo  G. Kasparovo ir M. Talio. R. Hiubneris tuo metu konfliktavo su FIDE ir atsisakė FIDE turnyruose dalyvauti. Afrika atsiuntė kombinuotą komandą iš kelių šalių žaidėjų, nes nebuvo įvykęs Afrikos čempionatas ir todėl nebuvo nacionalinės komandos nugalėjusios čempionate. Pagrindinės pretendentės į auksą buvo SSRS,  Vengrijos ir  Anglijos rinktinės. Jaunoji Kinijos rinktinė taip pat kėlė susidomėjimą. Paskutinis ratas prizininkams buvo neįtemptas. SSRS laimėjo prieš  Vakarų Vokietiją 3½:2½ ir užėmė 1-ąją vietą. Vengrija įveikė  Afriką 5:1.Jai atiteko 2-oji vieta. Nors Anglija paskutiniame rate pralaimėjo  Šveicarijai 2:4, tai jai nesutrukdė užimti trečios vietos. Prancūzija laimėjusi prieš  Kiniją susilygino taškais su Rumunija ir užėmė 4-tąją vietą. Penkta liko Rumunija, Šveicarija, už kurią žaidė  V. Korčnojus, sėkmingai finišavusi, liko šešta.


=== Čempionatų vykdymo tvarka ===


==== Komandų atranka į čempionatą ====
Pasaulio čempionatas yra kviestinis ratų tipo čempionatas į kurį gali patekti 10 komandų. Kvietimo taisyklės keitėsi – 2013 m. jos buvo tokios:
a) Praėjusį pasaulio čempionatą laimėjusioji komanda.
b) Trys aukščiausias vietas praėjusioje  šachmatų olimpiadoje užėmusios komandos
c) Keturių žemynų:  Europos,  Azijos ir  Okeanijos ir  Amerikos komandinių šachmatų čempionatuose nugalėjusios nacionalinės komandos. Žemynų čempionatai turi būti surengti ne vėliau kaip 6 mėnesiai iki pasaulio čempionato pradžios.
d) Organizuojančios šalies federacijos komanda
e) Komanda, kurią pakviečia FIDE prezidentas. Ši komanda turi būti iš 16-kos stipriausiųjų pasaulio komandų FIDE sąrašo, pateikto 6 mėnesius iki varžybų pradžios.
Jei kuri nors iš komandų pagal vieną iš paminėtų sąlygų jau turi teisę dalyvauti, jos vietą gali užimti prieš pasaulio komandinį čempionatą buvusios šachmatų olimpiados, aukščiausiąją vietą tarp nepatekusiųjų į čempionatą, užėmusi komanda.


==== Varžybos ====
Pradžioje komandą sudarė 6 žaidėjai. 1989 m. pereita prie 4 žaidėjų ir 2 atsarginių. Nuo 2011 pereita prie vieno atsarginio. Varžybos vyksta naudojant  ratų sistemą, kur kiekviena komanda susitinka su kiekviena komanda. Iki 2010 komandos vieta buvo nustatoma pagal partijų taškų skaičių. Bet nuo 2010 metų komandos vieta nustatoma pagal komandų taškus: už pergalę prieš varžovų komandą 2 taškai, už lygiąsias 1 taškas. Jei surinkta vienodai komandinių taškų – tai pirmenybė komandai turinčiai daugiau partijų taškų. Jei ir tada lygu, tai žiūrimas tarpusavio susitikimo rezultatas – laimėjusi komanda turi pranašumą, jei ir čia lygu – tai skaičiuojamas Bergerio koeficientas ir t. t.
Iki 2011 metų čempionatai buvo rengiami kas ketverius metus, o po to – kas dvejus metus. Nuo 2007 metų rengiamas atskiras pasaulio moterų komandinis šachmatų čempionatas, kuris taip pat rengiamas kas dvejus metus.


=== Komandų rezultatai ===
1-oji lentelė. Pasaulio komandinių šachmatų čempionatų vykdymo vieta ir komandos prizininkės.
Pastaba. * - Bendras A ir B turnyrų sąrašuose registruotų dalyvių skaičius.


=== Komandų pasiekimai ===
Komandų pasirodymai pasaulio komandiniuose šachmatų čempionatuose.


== Šaltiniai ==


== Nuorodos ==
Pasaulio komandinių šachmatų čempionatų istorija