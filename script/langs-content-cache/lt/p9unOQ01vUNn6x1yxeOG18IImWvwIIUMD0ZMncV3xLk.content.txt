revision: 5688351
title: Janas Sobieskis
url: https://lt.wikipedia.org/wiki/Janas_Sobieskis


---

Janas Sobieskis (apie 1518–1564) – Lenkijos karinis veikėjas, raitelių rotmistras.


== Biografija ==
Lenkijos bajorų Sobieskių giminės atstovas, herbo „Janina“ savininkas. Sebastijano Sobieskio (apie 1486–1557) ir Barboros Gelževskos (apie 1497/1499 – po 1536) jaunesnysis (trečias) sūnus.
1537 m. birželį Janas Sobieskis buvo įtrauktas į raitelių vėliavos, dalyvavusios pietų sienų gynyboje, sudėtį. Nuo 1540 m. kariavo Lenkijos armijoje, vadovaujamoje Karūnos lauko etmono Mikalojaus Seniavskio. 1542 m. dalyvavo mūšiuose su Krymo totoriais Ovručo apylinkėse ir Chmelnike. 1544 m. dalyvavo totorių karių, kurie buvo sumušti netoli Balaklavos pilies, persekiojime. 1548 m. Janas Sobieskis paliko karinę karjerą ir užsiėmė ūkininkavimu. 1552 m. dėl užpuolimo iš Moldavijos pusės grėsmės grįžo į karinę tarnybą. 1557 m. jis kovėsi su Krymo totoriais Medžybožo, Baro ir Chmelniko apylinkėse Podolėje. 1564 m. Lietuvos armijos sudėtyje dalyvavo kariniuose veiksmuose prieš Rusijos valstybę.
Į gyvenimo pabaigą perėjo į kalvinizmą.


== Šeima ir vaikai ==
Apie 1548 m. vedė Kateriną Gdežinską (apie 1531/1532 – apie 1600), nuo santuokos su kuria turėjo keturis vaikus:

Marekas (1549/1550–1605), karaliaus rūmininkas (1577), Karūnos didysis vėliavininkas (1581), Liublino kaštelionas (apie 1597), Liublino vaivada (nuo 1598)
Mikalojus (apie 1550–1565/1581), bevaikis
Sabastijanas apie 1552–1614), karaliaus rūmininkas (1594), Karūnos didysis vėliavininkas (1596), Rosicko ir Boguslavo seniūnas
Ana Sobieska, Regimiano Vojekovskio žmona.


== Literatūra ==
Podhorodecki L., Sobiescy herbu Janina, Ludowa Spółdzielnia Wydawnicza, Warszawa 1981, ISBN 83-205-3234-5, s. 5-6.
Sobieski Jan h. Janina (ok. 1518–1564), wilanow-palac.art.pl


== Nuorodos ==