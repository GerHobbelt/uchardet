revision: 6719993
title: Carmit Bachar
url: https://lt.wikipedia.org/wiki/Carmit_Bachar


---

Carmit Bachar (g. 1974 m. rugsėjo 4 d.) – amerikiečių šokėja, dainininkė bei aktorė. Ji buvo sėkmingos Pop/R&B grupės „Pussycat Dolls“ narė. Bachar paliko grupę 2008 m. vasario mėnesį.


== Vaikystė ==
Bachar gimė Los Andžele. Jos tėvas yra izraeliečių kilmės, o jos mama olandų, indoneziečių ir kinų palikuonė. Carmit užaugo Encino mieste, Kalifornijoje. Abu jos tėvai buvo šokėjai; jos mama buvo šokių mokytoja, o tėvas buvo profesionalus šokėjas, dirbęs su Elvis Presley ir Marcel Marceau. Bachar 10 metų dalyvavo meninės gimnastikos tarptautinėse varžybose, užėmė 5-ją vietą JAV Olimpiados atrankose. Per jos gimnastės karjerą, kai atstovavo JAV rinktinei, ji lankė Hamiltono Muzikos akademiją Los Andžele, studijavo muziką ir šokius, mokėsi groti pianinu ir altu.


== „Pussycat Dolls“ ==
Bachar prisijungė prie „Pussycat Dolls“ 1995 m., kai grupė dar buvo burleskos šou. Ji buvo grupėje ilgiausiai išbuvusi narė negu kitos „Dolls“. Kai 2003 m. grupė nusprendė tapti muzikos grupe, Carmit tapo jos nare. Carmit buvo viena iš pagrindinių vokalisčių grupėje. Grupėje Bachar pravardė buvo Red Doll ('Raudonoji lėlytė') ar Foxy Doll ('Lėlytė lapė').
2008 m. vasarį pasklido gandai, jog Bachar palieka grupę, dėl savo solo karjeros. 2008 m. kovo 8 d. Carmit oficialiai pranešė apie savo pasitraukimą iš grupės oficialioje „Pussycat Dolls“ internetinėje svetainėje.


== Solo karjera ==


=== Šokėja/aktorė ===

Bachar pasirodė keliuose filmuose su „Pussycat Dolls“: „Staiga trisdešimties“ (2004), „Ir štai atėjo Poli“ (2004), „Griausmingieji Čarlio angelai“ (2003) ir „Būk kietas“ (2005).
1997 m. Bachar nusifilmavo „Nickelodeon“ filme „Mėsainių karas“.Kaip laisvai samdoma šokėja Bachar šoko pas keletą garsių pop ir roko atlikėjų. 1999 m. ji buvo pagrindinė šokėja Ricky Martin „Livin' La Vida Loca“ pasauliniame ture. 2001 m. ji buvo šokėja paskutiniame Aaliyah video klipe „Rock the Boat“. 2003 m. Carmit taip pat šoko „No Doubt“ pasauliniame ture ir pasirodė su Gwen Stefani dainoje „Bathwater“, „No Doubt“ DVD diske pavadinimu „Rock Steady Live“. 2004 metais ji buvo šokėja Janet Jackson skandalingoje „Super Bowl“ pertraukoje. Nuo 2003 iki 2004 m. ji buvo šokėja Beyonce turuose bei pasirodė 2004 metais Beyonce DVD albume „Beyoncé Live at Wembley“. Taip pat ji pasirodė Beyonce „Crazy in Love“ ir „Baby Boy“ video klipuose. Bachar pasirodė (su kita „Pussycat Dolls“ nare Kimberly Wyatt ir „PCD“ kūrėja Robin Antin) „Black Eyed Peas“ videoklipe „Shut Up“ kaip šokėja. Taip pat Carmit pasirodė Wyclef Jean „Perfect Gentleman“ ir Macy Gray „Sexual Revolution“ videoklipuose.


=== „Zodiac Show“ ===
2001 m. Los Andžele Bachar, Lee Cherry, Scarlett atidarė „pogrindinį“ naktinį klubą pavadinimu „Freedom“. Čia buvo pradėtas įvairių žanrų kabareto šou pavadinimu „Zodiac Party“. Iki 2006 m. Bachar prodiusavo renginį, kuris dabar yra pavadintas „Zodiac Show“.


== Labdara ==
Yra pranešimų, jog Bachar nori sukurti pelno nesiekiančią labdaros organizaciją „Smile With Me“ ('Šypsokis su manimi'). Ši labdara rems vaikus ir suaugusius, kurie gimė su „kiškio lūpa“. Carmit pati yra gimusi su „kiškio lūpa“, ir ji norėtų žmonėms įrodyti, jog vidinis grožis yra svarbesnis už išorinį.Bachar taip pat yra medicininės labdaros „Operation Smile“ ambasadorė. Ši labdaros organizacija pagerina vaikų ir jaunimo, gimusių su veido išsigimimais, sveikatą ir gyvenimą. 2007 metų lapkritį ji dalyvavo „Operation Smile“ tarptautinėje medicinos misijoje Bolivijoje, kur ji ir jos komanda organizavo dažymo, muzikos ir šokių pamokas vaikams.


== Solo albumas ==
2008 metų kovo mėnesį kanalo „E!“ laidoje Carmit per interviu pareiškė, jog ateityje ruošiasi išleisti debiutinį solo albumą. Kitame interviu su Savvy.com Bachar pareiškė, jog dabar dirba su Macy Gray ir albumas bus išleistas 2009 metais.
2008 m. birželio mėnesį nauja daina pavadinimu „Carmasutra“ pasirodė Carmit Myspace puslapyje. Nors „Carmasutra“ yra Carmit pirmasis oficialus singlas, tačiau jis nepasirodys Bachar debiutiniame albume. Tačiau šis singlas bus oficialiai išleistas 2008 metų rugsėjį Australijoje.


== Šaltiniai ==


== Nuorodos ==
Carmit Bachar fanų puslapis Archyvuota kopija 2008-07-09 iš Wayback Machine projekto.
Pussycat Dolls oficiali svetainė internete
Oficiali Carmit labdaros „Smile With Me“ svetainė Archyvuota kopija 2018-05-21 iš Wayback Machine projekto.
Apie Carmit Bachar IMDb.com
Zodiac Šou oficialus puslapis Archyvuota kopija 2008-06-11 iš Wayback Machine projekto.
Apie Carmit Obuolys.lt[neveikianti nuoroda]
Carmit Bachar svetainėje Last.fm