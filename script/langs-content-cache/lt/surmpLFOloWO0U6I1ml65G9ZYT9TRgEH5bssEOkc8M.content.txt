revision: 6074086
title: Fugasas
url: https://lt.wikipedia.org/wiki/Fugasas


---

Fugasas – inžinerinis sprogmuo, įrengtas grunte, statinio ar kito objekto viduje, po vandeniu. Paprastai tai improvizuota mina, sprogdinama nuotoliniu būdu, siekiant padaryti žalos priešui ar bent sutrukdyti jo judėjimą.


== Istorija ==
Karo inžinieriai fugasus naudoja nuo XVIII a. vidurio, nors pirmą kartą fugasas paminėtas XVI a. Fugasus naudojo kai kuriuose Europoje vykusiuose karuose, JAV revoliucijoje, JAV Pilietiniame kare. Gana plačiai fugasus naudojo ir Antrajame pasauliniame kare.


== Fugasų klasifikacija ==

Pagal sprogdinimo būdą:

sprogdinami elektros signalu (laidais)
sprogdinami radijo signalu
sprogdinami padegamąja virvele ar kitu ugniniu būdu
sprogdinami mechaniškai, naudojant tempiamąjį mechanizmą ar pan.Pagal užtaiso tipą:

paprastasis fugasas
padegamasis fugasas
skeveldrinis fugasas
cheminis fugasas
branduolinis fugasas
akmenų fugasas
sviedininis fugasasPadegamasis fugasas (angl. flame mine; rus. огневой фугас) – fugasas, kurio sprogstamajam užtaisui sprogus išsviedžiamos skystos ar klampios padegamosios medžiagos. Jos dažnai būna metalinėse talpyklose (statinėse, kanistruose, bakuose ir kt.). Degiąsias medžiagas padega specialios padegimo priemonės.
Cheminis fugasas (angl. gas mine; rus. химический фугас) – fugasas, kurio sprogstamajam užtaisui sprogus išsklaidomos kovinės nuodingosios medžiagos.
 Cheminį fugasą sudaro:

korpusas, užtaisytas nuodingosiomis medžiagomis
sprogstamosios medžiagos užtaisas nuodingosioms medžiagoms išsviesti ir paskleisti
sprogdiklis.Cheminis fugasas gali būti įrengiamas atskirai, minų lauke, kitose inžinerinėse užtvarose, gali būti cheminės užtvaros dalis.
Branduolinis fugasas (angl. nuclear land mine; rus. ядерный фугас) – branduolinis šaudmuo branduolinėms užtvaroms daryti. Branduolinį fugasą sudaro:

branduolinis užtaisas
sužadinimo sistema
saugikliai
leidimo sistema
maitinimo šaltiniai.Įtaisomas grunte (gręžinyje) ar po vandeniu. Sprogdinamas autonominiu laiko įtaisu arba nuotoliniu būdu naudojant radijo ar laidinio ryšio liniją.


== Nuorodos ==
История зарождения и развития минного оружия
История зарождения и развития минного оружия