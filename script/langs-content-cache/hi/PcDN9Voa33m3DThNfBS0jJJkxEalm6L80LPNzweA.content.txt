revision: 5659893
title: "\u092A\u0949\u0930\u094D\u0928\u0939\u092C"
url: https://hi.wikipedia.org/wiki/%E0%A4%AA%E0%A5%89%E0%A4%B0%E0%A5%8D%E0%A4%A8%E0%A4%B9%E0%A4%AC


---

पॉर्नहब (अंग्रेज़ी: Pornhub) एक कैनेडियन इंटरनेट रतिचित्रण वेबसाइट है। यह MindGeek द्वारा संचालित कई रतिचित्रक साइटों में से एक है। जून 2016 के अनुसार पॉर्नहब दुनिया का दसवाँ सबसे प्रसिद्ध वेबसाइट है, और XVideos और XNXX के बाद तीसरा सबसे प्रसिद्ध वयस्क वेबसाइट है।
पॉर्नहब की शुरुआत मॉन्ट्रियल, कनाडा में सन् 2007 में हुई थी। पॉर्नहब के पास लिमासोल, साइप्रस में दफ़्तर सर्वर मौजूद हैं। मार्च 2010 में इस कंपनी को MindGeek नामक कंपनी ने खरीद लिया था (जिसे तब Manwin के नाम से जाना जाता था)। MindGeek के पास कई और दूसरे रतिचित्रक साइट हैं। यह साइट अंतर्राष्ट्रीय रूप से उपलब्ध है मगर इसे भारत, चीन जनवादी गणराज्य, फिलीपींस, पाकिस्तान और श्री लंका जैसे कई देशों ने अवरोधित कर दिया है। यहाँ आभासी वास्तविकता रतिचित्रण भी उपलब्ध है, और वार्षिक रूप से यह पॉर्नहब पुरस्कार कार्यक्रम आयोजित करता है।
ऐसी घटाएँ भी सामने आई हैं जहाँ पॉर्नहब ने बिना सहमति के रतिचित्रण को होस्ट किया है। इन घटनाओं के प्रति धीमे या असंपूर्ण प्रतिक्रिया की वजह से कंपनी को आलोचना में लाया गया है। 2019 में एक मुकदमा और यौन तस्करी की शिकायतों के बाद Girls Do Porn नामक साइट को बंद कर दिया गया था। दिसंबर 2020 में 'न्यू यॉर्क टाइम्स' द्वारा इस विषय पर एक लेख के प्रकाशन के बाद वीज़ा इंक. और मास्टरकार्ड ने पॉर्नहब को अपनी सेवा प्रदान करनी बंद कर दी। 14 दिसंबर 2020 को पॉर्नहब ने अपंजीकृत लोगों द्वारा अपलोड किए गए वीडियो हटा दिए।


== इतिहास ==
पॉर्नहब की शुरुआत 25 मई 2007 में प्रोग्रामर मैट कीज़र द्वारा "Interhub" के नाम से की गई थी। मार्च 2010 में कंपनी को फेबियन थीलमैन ने मैनविन संगठन के हिस्से के रूप मे खरीद लिया, जिसे अब MindGeek के नाम सा जाना जाता है। 2013 में थीलमैन ने अपना स्टेक फेरास एंटून और डेविड टेसिलो को बेच दिया। MindGeek का हिस्सा होने के नाते पॉर्नहब इस कंपनी के "पॉर्नहब समूह" के साइटों में से एक है। इस समूह के दूसरे साइट हैं यूपॉर्न, रेडट्यूब, आदि।
यह वेबसाइट दर्शकों को रतिचित्रक वीडियो देखने की अनुमति देता है। सदस्य वीडियो अपलोड और साँझा कर सकते हैं, और साथ में "लाइक" या "डिस्लाइक" विकल्प का उपयोग भी कर सकते हैं। वेबसाइट के उपयोग की शर्तों का उल्लंघन करने वाले वीडियों को हटा दिया जाता है। अक्टूबर 2013 में कंपनी ने "पॉर्नहब सिलेक्ट" नामक सेवा को निर्मित किया जो साइट पर गुणवत्ता अवधि लाती है। 9 अक्टूबर 2013 में पॉर्नहब ने एक और गुणवत्ता अवधि निर्मित किया जिसका नाम है "PornIQ" जो ऐलगोरिदमों का उपयोग करके अच्छे गुणवत्ता के वीडियों का एक प्लेलिस्ट बनाता है। यह कई बातों का ध्यान रखता है जैसे उपयोगकर्ता किस तरह के रतिचित्रण का उपभोग करता है, वह वेबसाइट को दिन के किस समय में देख रहा है, वह दुनिया के कौन-से हिस्से में रहता है, आदि।


=== बिना सहमति के रतिचित्रण ===
पॉर्नहब प्रतिबंधित वीडियों को ढूँढ़ने और उन्हें साइट से हटाने के लिए Vobile का इस्तेमाल करता है। बिना सहमति के पोस्ट किए गए सामग्री अथवा निजी रूप से पहचाने जा सके जानकारी को एक ऑनलाइन फॉर्म की मदद से कंपनी को रिपोर्ट किया जा सकता है। मगर इन शिकायतों के प्रति पॉर्नहब के प्रतिक्रिया के खिलाफ़ आलोचना हुई है। 'वाइस' के पत्रकारों का कहना है कि पॉर्नहब "ऐसे सामग्री से कमाता है जिसने ज़िंदगियाँ नष्ट की हैं, और अब भी नष्ट करता जा रहा है।"2014 में एक 14 साल की लड़की का सामूहिक बलात्कार किया गया था और लड़की ने दावा किया कि वीडियो को पॉर्नहब पर अपलोड किया गया था। उसने कहा कि उसने छः महीनों तक लगातार पॉर्नहब को ईमेल भेजे पर उनका कोई जवाब नहीं है। जब उसने एक वकील बनने का नाटक किया, उसके सारे वीडियो हटा दिए गए। 2015 में एक आदमी को गिरफ़्तार किया गया जब एक 15 साल की लड़की के साथ यौन-क्रिया के वीडियो पॉर्नहब, मॉडलहब, पेरिस्कोप और स्नैपचैट जैसे सेवाओं पर पाए गए।दिसंबर 2020 में MindGeek के खिलाफ़ कैलिफ़ोर्निया में मुकदमा फाइल किया गया क्योंकि वे GirlsDoPorn पर बिना सहमति के रतिचित्रक वीडियों को होस्ट कर रहे थे। दावों के अनुसार उन्होंने गलत इरादे बताकर कुछ औरतों को अपने वीडियों में दिखाए। जनवरी 2021 में ऐसे ही दावों के साथ मॉन्ट्रियल में एक मुकदमा पंजीकृत किया गया। कनाडा में कंपनी को आदेश दिया गया कि वे उन सभी लोगों को $60 करोड़ दे जिनके अश्लील वीडियो 2007 के बाद से उनके सेवाओं पर अपलोड किए गए हैं, जिनमें से कुछ 18 वर्ष के नीचे के उम्र के भी थे। जून 2021 में कुछ औरतों ने MindGeek के खिलाफ़ उनका उपयोग करके सामग्री होस्ट करने तथा बाल यौन शोषण की वजह से मुकदमा पंजीकृत किया।


== लोकोपकार ==

पॉर्नहब ने स्तन कैंसर के बारे में जागरूकता फैलाने के लिए कई कार्यक्रम आयोजित किए हैं। पहले तीन कार्यक्रम 24 अप्रैल 2012 में न्यू यॉर्क में आयोजित हुए जहाँ "Boob Bus" को परिचित कराया गया। अगस्त 2012 में पॉर्नहब ने "Save the Boobs!" कार्यक्रम को भी आयोजित किया। अक्टूबर के महीने में पॉर्नहब के "big tit" या "small tit" श्रेणी में देखे जाने वाले हर 30 वीडियों के लिए वेबसाइट ने सूसान जी. कोमेन संस्थान को एक पेनी दान करने का वादा किया। संस्थान ने प्रस्ताव को अस्वीकार किया क्योंकि उनके अनुसार वे पॉर्नहब से संबंधित नहीं थे, और उन्होंने पॉर्नहब से भी अनुरोध किया कि वे उनके नाम का उपयोग करना बंद करे।2014 के आर्बर दिवस पर पॉर्नहब ने "Pornhub Gives America Wood" के नाम से एक अभियान की शुरुआत की जो 25 अप्रैल 2014 से 2 मई 2014 तक चला।


== पॉर्नहब पुरस्कार ==
पहले पॉर्नहब पुरस्कार कार्यक्रम को लॉस एंजिलिस के बेलास्को थिएटर में 6 सितंबर 2018 को होस्ट किया गया था। कान्ये वेस्ट रचनात्मक निर्देशक थे। कार्यक्रम में उन्होंने अपने गाने 'I Love It' के संगीत वीडियो को पहली बार चलाया। दूसरा वार्षिक शो लॉस एंजिलिस के ओर्फियम थिएटर में हुआ और कार्यक्रम के प्रमुख व्यक्ति थे बैड बनी।


== सेंसरशिप ==
2011 में यूरोपीय ब्रॉडबैंड सेवक TalkTalk (पूर्व Tiscali) को आलोचना में लाया गया क्योंकि उनका फ़िल्टर पॉर्नहब को अवरोधित नहीं कर पाया था।'द हफ़िंगटन पोस्ट' के अनुसार 2013 में "CBS ने पॉर्नहब के लिए एक विज्ञापन को चलाने से मना कर दिया जिसमें सिर्फ एक बुज़ुर्ग जोड़ी साथ में बैठी हुई थी और विज्ञापन में कुछ भी अश्लील नहीं था।" इसे इसलिए अस्वीकार किया गया था क्योंकि संघीय संचार आयोग CBS के खिलाफ़ रतिचित्रण का संयोग देने के लिए प्रतिक्रिया ले सकती थी।सितंबर 2013 में वेबसाइट को चीन के ग्रेट फ़ायरवाल द्वारा अवरोधित किया गया। 12 मार्च 2014 में पॉर्नहब को रूस में अवरोधित किया गया क्योंकि एक अभिनेत्री दिखने में काफी छोटी लग रही थी जिससे कुछ दर्शकों को लगने लगा कि उसकी उम्र 18 से कम थी।2017 में फिलीपींस सरकार ने इंटरनेट उपयोगकर्ताओं को पॉर्नहब और दूसरे रतिचित्रण साइटों का उपयोग करने से रोक दिया। वेबसाइटों को रिपब्लिक ऐक्ट 1975 तथा बाल अश्लीलता विरोधी कानून के अनुसार अवरोधित किया गया जो वेबसाइटों को बाल रतिचित्रण होस्ट करने से रोकती है। साइट को रूस में सितंबर 2016 में एक बार फिर अवरोधित किया गया क्योंकि वे "बच्चों को हानिकारिक जानकारी प्रदान कर रहे थे", और अप्रैल 2017 में वापस ले आया गया जब उन्होंने उपयोगकर्ताओं के उम्र की जानकारी प्रदान की। साइट पर रूसी सदस्यों को सामाजिक नेटवर्क VK की मदद से प्रमाणीकरण की आवश्यकता है।2018 में उत्तराखंड उच्च न्यायालय ने भारत में पॉर्नहब को अवरोधित किया मगर इसने इंटरनेट सेवा प्रदानकर्ताओं को बिना बाल रतिचित्रण के साइटों को खुला छोड़ने का विकल्प दिया। सरकारी प्रतिबंध के आर-पार जाने के लिए पॉर्नहब ने Pornhub.net पर एक मिरर वेबसाइट खोला।नवंबर 2020 में थाईलैंड सरकार ने पॉर्नहब और कई दूसरे रतिचित्रण साइटों पर प्रतिबंध लगा दिया।


== सन्दर्भ ==