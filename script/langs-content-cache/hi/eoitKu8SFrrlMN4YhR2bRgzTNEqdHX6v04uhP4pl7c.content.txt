revision: 5829104
title: "\u0938\u0924\u094D\u0924\u0947 \u092A\u0947 \u0938\u0924\u094D\u0924\u093E"
url: https://hi.wikipedia.org/wiki/%E0%A4%B8%E0%A4%A4%E0%A5%8D%E0%A4%A4%E0%A5%87_%E0%A4%AA%E0%A5%87_%E0%A4%B8%E0%A4%A4%E0%A5%8D%E0%A4%A4%E0%A4%BE


---

सत्ते पे सत्ता 1982 में बनी हिन्दी भाषा की हास्य एक्शन फ़िल्म है। इसमें अमिताभ बच्चन, हेमा मालिनी, अमज़द ख़ान, रंजीता, सचिन, शक्ति कपूर, पेंटल, विजयेन्द्र घटगे, सुधीर, सारिका, कंवलजीत सिंह, प्रेमा नारायण, मैक मोहन और कल्पना अय्यर आदि शामिल हैं।


== संक्षेप ==
सत्ते पे सत्ता सात भाइयों की कहानी है। उनमें सबसे बड़ा रवि (अमिताभ बच्चन) जो अपने भाइयों की देखरेख करते रहता है। वे सभी अनाथ और अशिक्षित होते हैं। उन लोगों को अच्छे से रहना भी नहीं आता है। उन लोगों की जिंदगी में तब बदलाव आता है, जब रवि को एक नर्स इन्दु (हेमा मालिनी) से प्यार हो जाता है। रवि उसे बेवकूफ बनाता है और कहता है कि उसका सिर्फ एक ही छोटा भाई है। इसके बाद रवि और इन्दु की शादी हो जाती है।
बाद में उसे पता चलता है कि रवि के और पाँच भाई भी हैं और सभी के सभी अशिक्षित और असभ्य हैं। इन्दु उन सभी भाइयों को सभ्य बनाने के काम में लग जाती है। उसके 6 भाइयों को जल्द ही एक समूह की 6 महिलाओं से प्यार हो जाता है। लेकिन इस बीच रंजीत सिंह (अमज़द ख़ान) किसी रवि की तरह दिखने वाले, बाबू को पैतृक संपत्ति हासिल करने के लिए सीमा (रंजीता) को मारने का आदेश देता है।
रंजीत किसी तरह रवि का अपहरण कर लेता है और उसके जगह बाबू को रवि बना कर भेज देता है। बाबू वहाँ सीमा की हत्या करने का प्रयास करते रहता है। लेकिन इस सदमे से सीमा के पैर फिर से काम करने लगते हैं और वो भागने में सफल हो जाती है। बाबू कई दिन रवि के परिवार वालों के साथ रहता है और अंत में उसे अपनी गलती का एहसास होता है और वो परिवार वालों को अपना सच बता देता है। परिवार वाले उसे माफ कर देते हैं, क्योंकि उसने रवि होने का कोई फायदा नहीं उठाया था और खुद ही सच्चाई भी बता दिया। बाबू उन भाइयों को रंजीत के ठिकाने तक ले जाता है। वे लोग रंजीत को हरा कर रवि को छुड़ा लेते हैं।


== मुख्य कलाकार ==
अमिताभ बच्चन — रवि आनन्द / बाबू
हेमा मालिनी — इंदु बड़जात्या आनन्द
रंजीता - सीमा सिंह
अमज़द ख़ान — रंजीत सिंह
शक्ति कपूर — मंगल आनन्द
सचिन — शनि आनन्द
पेंटल — बुध आनन्द
सुधीर — सोम आनन्द
कंवलजीत सिंह — गुरू आनन्द
विजयेन्द्र घटगे — शेखर
विमल साहू — शुक्र आनन्द
सारिका - शीला
मैक मोहन — रंजीत का आदमी
प्रेमा नारायण — मंगल की प्रेमिका
मधु मल्होत्रा — बुध की प्रेमिका
अराधना — शुक्र की प्रेमिका
आशा सचदेव — गुरू की प्रेमिका
रजनी शर्मा — शनि की प्रेमिका
शोभिनी सिंह — सोम की प्रेमिका
कल्पना अय्यर —


== संगीत ==
सभी गीत गुलशन बावरा द्वारा लिखित; सारा संगीत आर॰ डी॰ बर्मन द्वारा रचित।


== सन्दर्भ ==


== बाहरी कड़ियाँ ==
सत्ते पे सत्ता  इंटरनेट मूवी डेटाबेस पर