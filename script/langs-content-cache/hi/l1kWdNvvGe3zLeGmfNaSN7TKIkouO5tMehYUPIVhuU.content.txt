revision: 5841034
title: Weather
url: https://hi.wikipedia.org/wiki/%E0%A4%B2%E0%A4%82%E0%A4%A6%E0%A4%A8


---

लंदन (अंग्रेज़ी: London) यूनाइटेड किंगडम और इंग्लैंड की राजधानी और सबसे अधिक आबादी वाला शहर है। ग्रेट ब्रिटेन द्वीप के दक्षिण पूर्व में थेम्स नदी के किनारे स्थित, लंदन पिछली दो सदियों से एक बड़ा व्यवस्थापन रहा है। लंदन राजनीति, शिक्षा, मनोरंजन, मीडिया, फ़ैशन और शिल्पी के क्षेत्र में वैश्विक शहर की स्थिति रखता है। इसे रोमनों ने लोंड़िनियम के नाम से बसाया था। लंदन का प्राचीन अंदरुनी केंद्र, लंदन शहर, का परिक्षेत्र 1.12 वर्ग मीटर (2.9 किमी2) है। 19वीं शताब्दी के बाद से "लंदन", इस अंदरुनी केंद्र के आसपास के क्षेत्रों को मिला कर एक महानगर के रूप में संदर्भित किया जाने लगा, जिनमें मिडलसेक्स, एसेक्स, सरे, केंट, और हर्टफोर्डशायर आदि शमिल है। जिसे आज ग्रेटर लंदन नाम से जानते है, एवं लंदन महापौर और लंदन विधानसभा द्वारा शासित किया जाता हैं।
लंदन में लोगों और संस्कृतियों की विविधता है, और इस क्षेत्र में 300 से अधिक भाषाएं बोली जाती हैं। इसकी 2015 कि अनुमानित नगरपालिका जनसंख्या (ग्रेटर लंदन के समरूपी) 8,673,713 थी, जो कि यूरोपीय संघ के किसी भी शहर से सबसे बड़ा, और यूनाइटेड किंगडम की आबादी का 12.5% ​​हिस्सा है। 2011 की जनगणना के अनुसार 9,787,426 की आबादी के साथ, लंदन का शहरी क्षेत्र, पेरिस के बाद यूरोपीय संघ में दूसरा सबसे अधिक आबादी वाला है। शहर का महानगरीय क्षेत्र यूरोपीय संघ में 13,879,757 जनसंख्या के साथ सबसे अधिक आबादी वाला है, जबकि ग्रेटर लंदन प्राधिकरण के अनुसार शहरी-क्षेत्र की आबादी के रूप में 22.7 मिलियन है। 1831 से 1925 तक लंदन विश्व के सबसे अधिक आबादी वाला शहर था।
लंदन में चार विश्व धरोहर स्थल हैं: टॉवर ऑफ़ लंदन; किऊ गार्डन; वेस्टमिंस्टर पैलेस, वेस्ट्मिन्स्टर ऍबी और सेंट मार्गरेट्स चर्च क्षेत्र; और ग्रीनविच ग्रीनविच वेधशाला (जिसमें रॉयल वेधशाला, ग्रीनविच प्राइम मेरिडियन, 0 डिग्री रेखांकित, और जीएमटी को चिह्नित करता है)। अन्य प्रसिद्ध स्थलों में बकिंघम पैलेस, लंदन आई, पिकैडिली सर्कस, सेंट पॉल कैथेड्रल, टावर ब्रिज, ट्राफलगर स्क्वायर, और द शर्ड आदि शामिल हैं। लंदन में ब्रिटिश संग्रहालय, नेशनल गैलरी, प्राकृतिक इतिहास संग्रहालय, टेट मॉडर्न]], ब्रिटिश पुस्तकालय और वेस्ट एंड थिएटर सहित कई संग्रहालयों, दीर्घाओं, पुस्तकालयों, खेल आयोजनों और अन्य सांस्कृतिक संस्थानों का घर है। लंदन अंडरग्राउंड, दुनिया का सबसे पुराना भूमिगत रेलवे नेटवर्क है।


== व्युत्पत्ति ==
लंदन नाम की व्युत्पत्ति अनिश्चित है। यह एक प्राचीन नाम है, जिसे दुसरी शताब्दी के स्रोतों में पाया गया है। यह लोंड़िनियम के नाम से 121 ई में पाया गया है, जो रोमानो-ब्रिटिश मूल को इंगित करता है। और शहर में पाये गये 65/70-80 ईस्वी के कई हस्त-लिखित रोमन सिलालेखों में लोंड़िनियम (अर्थात: "लंदन में") शब्द शामिल है।


== इतिहास ==


== प्रशासन ==


=== स्थानीय सरकार ===


=== राष्ट्रीय सरकार ===


=== पुलिस और अपराध ===


=== स्थिति ===
लंदन के भीतर, लंदन शहर और वेस्टमिंस्टर शहर दोनों को नगर का दर्जा हसिल है। ग्रेटर लंदन में उन क्षेत्रों को भी शामिल किया गया है जो मिडलसेक्स, केंट, सरे, एसेक्स और हर्टफोर्डशायर काउंटियों का हिस्सा हैं। इंग्लैंड और बाद में यूनाइटेड किंगडम की राजधानी के रूप में लंदन का दर्जा, क़ानून या लिखित रूप में आधिकारिक तौर पर कभी भी स्वीकृति या पुष्टि नहीं हुई है।


=== स्थलाकृति और जलवायु ===

ग्रेटर लन्दन में 1,583 वर्ग किलोमीटर (611 वर्ग मील) के कुल क्षेत्र शामिल हैं, जिसकी 2001 में आबादी 7,172,036 थी, और जनसंख्या घनत्व 4,542 प्रति वर्ग किलोमीटर (11,760/वर्ग मील) था। लंदन मेट्रोपॉलिटन क्षेत्र या लंदन मेट्रोपॉलिटन एजग्लोमेंटेशन के रूप में जाना जाने वाला विस्तारित क्षेत्र, 8,382 वर्ग किलोमीटर (3,236 वर्ग मील) का कुल क्षेत्रफल का है, और इसकी आबादी 13,709,000 है, और जनसंख्या घनत्व 1,510 प्रति व्यक्ति प्रति वर्ग किलोमीटर (3,900/वर्ग मील) है। थेम्स वेली एक बाढ़ का मैदान है जोकि लहरदार पहाड़ियों से घिरा हुआ है जिसमें पार्लियामेंट हिल, अदिंग्टन हिल्स और प्रिमरोस हिल शामिल हैं।

विक्टोरियन युग के बाद से थेम्स में बड़े पैमाने पर बाँध लगा चुके हैं, और अब इसके कई सहायक नदी, लंदन में भूमिगत प्रवाह करते हैं। थेम्स एक ज्वारीय नदी है, जिससे लंदन में बाढ़ के आने कि स्थिती बनी रहती है। और समय के साथ-साथ इस खतरे में वृद्धि हुई है,जिसका कारण हिम-ग्लेशियल के पिघलने की वजह से पानी का लेवल बढना है। 1974 में, इस खतरे से निपटने के लिए वूलविच में थेम्स के पार थेम्स बाँध के निर्माण पर एक दशक का काम शुरू हुआ। चुकि बाँध को लगभग 2070 तक पुरा होने की उम्मीद है, इसके भविष्य के अनुसार विस्तार या पुन: डिज़ाइन की अवधारणाओं पर चर्चा हो रही है।
दक्षिणी इंग्लैंड के सभी क्षेत्रों के समान, लंदन में एक समशीतोष्ण समुद्री जलवायु है। एक वृष्टि-बहुल शहर होने की अपनी प्रतिष्ठा के बावजूद, लंदन में रोम, बोर्दो, तुलूज़, नापोलि, सिडनी और न्यूयॉर्क जैसे शहरों की तुलना में साल भर में कम वर्षा होती है।. लंदन के सभी क्षेत्र के लिए चरम तापमान सीमा, अगस्त 2003 में केयू में 38.1 डिग्री सेल्सियस (100.6 डिग्री फ़ारेनहाइट) दर्ज किया गया था, वही न्युनतम, जनवरी 1962 के दौरान उत्तरोल्ट में -16.1 डिग्री सेल्सियस (3.0 डिग्री फारेनहाइट) दर्ज है। 
ग्रीष्मकाल हल्के होते हैं, लेकिन आम तौर पर गर्म होते हैं। लंदन की जुलाई में औसत तापमान 24 डिग्री सेल्सियस (75.2 डिग्री फ़ारेनहाइट) होती है। औसतन लंदन में प्रत्येक वर्ष, 25 डिग्री सेल्सियस (77.0 डिग्री फारेनहाइट) से ऊपर 31 दिन और 30.0 डिग्री सेल्सियस (86.0 डिग्री फारेनहाइट) से ऊपर 4.2 दिन देखेंने को मिलते है
शरद ऋतु आम तौर पर शांत, बादल छाए हुए होते हैं और थोड़ा तापमान में भिन्नता के साथ नमी लिये होते हैं। बर्फबारी कभी-कभी होती है, और ऐसा होने पर यात्रा में व्यवधान उत्पन्न हो जाता है। हलाकि, लंदन के बाहर बर्फबारी आम है।


== यातायात ==


== इन्हें भी देखें ==
ब्रिटिश साम्राज्य
युरोप


== सन्दर्भ ==


== बाहरी कड़ियाँ ==
लंदन स्थित वेस्टमिंस्टर में आतंकवादी हमला-२२ मार्च २०१७
परिदृश्य-
लंदन के सभी न्यूजपेपर (अंग्रेज़ी में)