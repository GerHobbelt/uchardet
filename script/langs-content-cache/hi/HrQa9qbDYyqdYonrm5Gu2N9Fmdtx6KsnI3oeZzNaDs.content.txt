revision: 5856462
title: "\u092A\u0902\u091C\u093E\u092C, \u092A\u093E\u0915\u093F\u0938\u094D\u0924\
  \u093E\u0928"
url: https://hi.wikipedia.org/wiki/%E0%A4%AA%E0%A4%82%E0%A4%9C%E0%A4%BE%E0%A4%AC_(%E0%A4%AA%E0%A4%BE%E0%A4%95%E0%A4%BF%E0%A4%B8%E0%A5%8D%E0%A4%A4%E0%A4%BE%E0%A4%A8)


---

पंजाब  पाकिस्तान का एक प्रान्त है। इसमें ३६ जनपद हैं। पंजाब आबादी के अनुपात से पाकिस्तान का सब से बड़ा राज्य है। पंजाब में रहने वाले लोग पंजाबी कहलाते हैं। पंजाब की दक्षिण की ओर सिन्ध, पश्चिम की ओर ख़ैबर-पख़्तूनख़्वा और बलोचिस्तान,‎‎‎ उत्तर की ओर कश्मीर और इस्लामाबाद और पूर्व में भारतीय पंजाब  और राजस्थान से मिलता है। पंजाब में बोली जाने वाली भाषा भी पंजाबी कहलाती है। पंजाबी के अलावा वहाँ उर्दू और सराइकी भी बोली जाती है। पंजाब की (राजधानी) लाहौर है। पंजाब फ़ारसी भाषा के दो शब्दों - 'पंज' यानि 'पाँच' (५) और 'आब' यानि 'पानी' से मिल कर बना है। इन पाँच दरियाओं के नाम हैं:

रावी
झेलम
सिन्धु
सतलुज
चिनाबपंजाब के दो भाग हैं: एक पूर्वी भाग जो कि भारत में है और एक पश्चिमी भाग जो पाकिस्तान में है। पंजाब पाकिस्तान का सब से बड़ा प्रान्त है, जबकि पाकिस्तान के ४८% लोग पंजाबी भाषा समझते और बोलते भी हैं।


== त्यौहार ==
ईद उल-फ़ितर , ईद-उल-अज़हा, शब-ए-बारात और ईद मीलाद ए नबी पंजाब के अलावा पूरे पाकिस्तान में ‏विशेष त्यौहार हैं और पूरे हर्षोल्लास से मनाये जाते हैं। इन त्यौहारों के अलावा पूरा रमज़ान का महीना भी विशेष महत्व रखता है। किन्तु बसन्त एक ऐसा त्यौहार है जो पंजाब से सम्बन्धित है। जिसमें लोग पतंग उड़ा कर और पंजाब के विशेष व्यंजन बना कर और उनका सेवन कर इस त्यौहार को मनाते हैं।


== मौसम ==
फरवरी से पहले पंजाब में बहुत सर्दी होती है और फिर इस महीने से मौसम में परिवर्तन आना प्रारम्भ हो जाता है और मौसम अच्छा होने लगता है। फरवरी से अप्रैल तक बहार का मौसम रहता है और फिर गर्मी प्रारम्भ होने लगती है।
गर्मी का मौसम मई से आरम्भ होता है तो अक्टूबर के अन्त तक रहता है। जून और जुलाई सब से अधिक गर्म महीने हैं। सरकारी जानकारी के अनुसार पंजाब में तापमान 46°C तक दर्जा हुआ है मगर समाचार पत्रों की जानकारी के अनुसार पंजाब में तापमान 51°C तक दर्ज हुआ है। सब से अधिक गर्मी का रिकार्ड मुलतान में जून के महीने में दर्ज किया गया था। अगस्त में गर्मी थोड़ी कम हो जाती है और फिर अक्टूबर के बाद पंजाब में सर्दी का मौसम प्रारम्भ हो जाता है।


== सन्दर्भ ==