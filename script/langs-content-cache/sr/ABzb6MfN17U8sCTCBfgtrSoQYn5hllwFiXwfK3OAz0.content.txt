revision: 25893685
title: "\u0415\u043A\u0442\u043E\u0434\u0435\u0440\u043C"
url: https://sr.wikipedia.org/wiki/%D0%95%D0%BA%D1%82%D0%BE%D0%B4%D0%B5%D1%80%D0%BC


---

Ектодерм је један од три примарна клицина листа формирана у раном ембрионалном развоју. То је најудаљенији слој, и површан је у односу на мезодерм (средњи слој) и ендодерм (најдубљи слој). Излази и потиче из спољашњег слоја заметних ћелија. Реч ектодерм потиче од грчког ектос што значи „споља“, и дерма што значи „кожа“.Уопштено говорећи, ектодерм се диференцира и формира епителна и нервна ткива (кичмена мождина, периферни нерви и мозак). Ово укључује кожу, слузокожу уста, анус, ноздрве, знојне жлезде, косу и нокте, и зубну глеђ. Други типови епитела потичу из ендодерма.Код ембриона кичмењака, ектодерм се може поделити на два дела: дорзални површински ектодерм познат и као спољашњи ектодерм, и неурална плоча, која инвагинира да би формирала неуралну цев и неурални гребен. Површински ектодерм ствара већину епителних ткива, а неурална плоча ствара већину нервних ткива. Из тог разлога, неуронска плоча и нервни гребен се такође називају неуроектодермом.Од ектодерма настају две мождане опне, мека и паучинаста, које се због своје нежне грађе називају још и лептоменингама.


== Референце ==


== Литература ==


== Спољашње везе ==
BioNet škola