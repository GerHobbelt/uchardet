revision: 23879934
title: "\u041E\u0441\u043D\u043E\u0432\u0438 \u0446\u0440\u043D\u043E\u0433\u043E\u0440\
  \u0441\u043A\u043E\u0433 \u043D\u0430\u0446\u0438\u043E\u043D\u0430\u043B\u0438\u0437\
  \u043C\u0430"
url: https://sr.wikipedia.org/wiki/%D0%9E%D1%81%D0%BD%D0%BE%D0%B2%D0%B8_%D1%86%D1%80%D0%BD%D0%BE%D0%B3%D0%BE%D1%80%D1%81%D0%BA%D0%BE%D0%B3_%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D0%B7%D0%BC%D0%B0


---

Основи црногорског национализма је књига написана од стране Савића Марковића-Штедимлије, похрваћеног црногорског књижевника и политичког активисте коју је објавила Политичка библиотека "Путеви" у Загребу 1937. године. Књига је најпре објављена под именом Црвена Хрватска, а затим поново у другом издању исте године под прво поменутим именом.


== Садржај ==
Поента књига је Савићев покушај да докаже хрватско порекло Црногораца. У књизи Савић наводи да иако су се Црногорци у 19. веку, а и у периоду и пре и после тога осећали као Срби:

„Ма да се данас Црногорце службено сматра дијелом српског народа и поред свих разлика, које их од њега одвајају, они ипак у далекој својој прошлости нијесу били дио српског народа, већ су то постали, али само по имену током вјекова. У своју данашњу земљу они су дошли као Хрвати и под тим именом су у њој живјели неколико вјекова, а тек касније, кад је била створена средњовековна српска држава, у чији је састав ушла претходница данашње Црне Горе, Зета, почела је под утицајем и притиском ауторитета нове државе да се губи хрватска у корист српске националне свијести код предака данашњих Црногораца. Ова промјена, међутим, вјештачки је изазвана...“ 
Да би доказао хрватско порекло Црногораца, Штедимлија се позива на Летопис попа Дукљанина и тезу о Црвеној Хрватској која се наводно простирала од Дунава до Драча, а чији је део била Дукља.


== Референце ==