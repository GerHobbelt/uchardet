revision: 25532243
title: "\u0423\u043B\u0442\u0440\u0430\u0459\u0443\u0431\u0438\u0447\u0430\u0441\u0442\
  \u0430 \u0441\u0442\u0435\u0440\u0438\u043B\u0438\u0437\u0430\u0446\u0438\u0458\u0430\
  \ \u0432\u043E\u0434\u0435"
url: https://sr.wikipedia.org/wiki/%D0%A3%D0%BB%D1%82%D1%80%D0%B0%D1%99%D1%83%D0%B1%D0%B8%D1%87%D0%B0%D1%81%D1%82%D0%B0_%D1%81%D1%82%D0%B5%D1%80%D0%B8%D0%BB%D0%B8%D0%B7%D0%B0%D1%86%D0%B8%D1%98%D0%B0_%D0%B2%D0%BE%D0%B4%D0%B5


---

Ултраљубичаста стерилизација воде или ултра-виолетна стерилзација воде је метода кондиционирања воде заснована на електромагнетном зрачењу са таласним дужинама мањим од видљивог зрачења, али већим од оних које имају меки X-зраци, које доводи до денатурације беланчевина и тиме уништавања микроорганизама. Користећи ову особину ултраљубичастих зрака, човек је успео применом стерилизатора, који раде на овом принципу, да успешно инактивира бактерије, вирусе, плесни, гљивице и споре бактерија у води.Ултраљубичаста стерилизација воде као једна од метода у кондицинирању воде за пиће, данас је постала уобичајни микробиолошки третман јер је економичан и истовремено представља еколошки чист начин стерилизације воде. Она тренутно уништава микроорганизме у води, при чему минерални садржај и укуса воде остаје непромењен. Такође у процесу третмана води се не додају хемикалије и друга средства па не постоји могућност предозирања тих средстава.


== Принцип рада ==

Принцип рада уређаја се заснива на проласку ултраљубичастих зрака кроз одређен слој воде у проточном систему, и на великој осетљивости микроорганизама (бактерија, вируса, квасца, алги или њихових спора) на ултрањубичасто зрачење, а нарочито на таласну дужину од 254 nm, које показује највећу ефикасност у стерилизацији воде.Овај суштински биоструктурални поремећај, изазван ултрљубичастим зрачењем, доводи до немогућности репродукције било ког облика микроорганизма, што га самим тим чини и безопасним. 
Ултраљубичаста стерилизација се квантитативно карактерише количином енергије (у mWs/cm²) коју приме микроорганизми. Енергија од 30 mWs/cm² елиминише готово 99% свих уобичајених врста бактерија.


== Предности ==
Ова физичка метода представља врло ефикасну и поуздану алтернативу хемијским облицима дезинфекције воде, која се огледа у следећем:
убија микроорганизме за само неколико секунди секунди,
не захтева употребу хемикалија, па нема стварања отровних једињења,
минерални садржај воде остаје непромењен,
вода задржава свој природни укус,
предозирање зрачења нема штетан ефекат,
нема корозије уређаја, што је случај код примене хемикалија,
једноставна инсталација, мали трошкови инвестиције и трошкови одржавања уређаја,
мала потрошња електричне енергије,
дугогодишњи поуздани рад.


== Примена ==
Ултраљубичаста стерилизација воде све је већа а најзаступљенија јеу следећим областима:

Фармацеутској, козметичкој и хемијској индустрији.
У погонима за производњу хране и пића.
За производњу воде за пиће.
У пољопривреди и рибарству.
У апотекама, амбулантама, болницама.
У војним објектима
За потребе бања, базена, акваријума итд.


== Монтажа ==
Ултраљубичасте стерилизатор треба инсталирати што је више могуће у крајњој тачки сепарационе инсталације после микрофилтра порозности 5 - 25 микрона. 
Такође, стерилизатор може да се користи у циркулационом кругу у којем произведена вода високе чистоће кружи између стерилизатора и резервоара за складиштење, пре него што се пумпама пребаци на места коришћења. У свим инсталацијама препоручљиво је поставити бактериолошки филтар иза стерилизатора, који ће хватати угинула тела бактерија из ултраљубичастог стерилизатора.


== Микроорганизми осетљиви на ултраљубичасто зрачење ==


== Извори ==


== Спољашње везе ==
 Медији везани за чланак Ултраљубичаста стерилизација воде на Викимедијиној остави