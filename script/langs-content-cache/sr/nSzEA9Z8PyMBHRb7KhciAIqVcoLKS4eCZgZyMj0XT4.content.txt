revision: 25436325
title: "\u0415\u0432\u0440\u043E\u0432\u0438\u0437\u0438\u0458\u0430: \u041D\u0435\
  \u043A\u0430 \u0415\u0432\u0440\u043E\u043F\u0430 \u043E\u0431\u0430\u0441\u0458\
  \u0430 \u0441\u0432\u0435\u0442\u043B\u043E\u0448\u045B\u0443"
url: https://sr.wikipedia.org/wiki/%D0%95%D0%B2%D1%80%D0%BE%D0%B2%D0%B8%D0%B7%D0%B8%D1%98%D0%B0:_%D0%9D%D0%B5%D0%BA%D0%B0_%D0%95%D0%B2%D1%80%D0%BE%D0%BF%D0%B0_%D0%BE%D0%B1%D0%B0%D1%81%D1%98%D0%B0_%D1%81%D0%B2%D0%B5%D1%82%D0%BB%D0%BE%D1%88%D1%9B%D1%83


---

Евровизија: Нека Европа обасја светлошћу (енгл. Eurovision: Europe Shine a Light) јесте био телевизијски програм и специјал уживо који је приредила Европска радиодифузна унија (ЕРУ). Продуцирали су га холандски емитери Авротрос, НОС и НПО. Програм је био замена за Песму Евровизије 2020, која је отказана због пандемије ковида 19.Програм је емитован уживо из Хилверсума, Холандије 16. маја 2020. и трајао је око два сата. Домаћини су били: Едсилија Ромбли, Шантал Јанзен и Јан Смит. Ники де Јагер (познатија као NikkieTutorials) била ја задужена за презентовање онлајн-садржаја везаног за програм.


== Увод ==

Пошто Песма Евровизије 2020. није могла бити одржана због епидемије ковида 19 у Европи, ЕРУ је одлучила да приреди програм који би попунио празнину, претходно резервисану за такмичење, у програмским шемама емитера. Назвали су га Евровизија: Нека Европа обасја светлошћу. Име програма је надахнуто песмом „Love Shine a Light” (Нека љубав обасја светлошћу) коју изводи група Katrina & The Waves, која је победила на Песми Евровизије 1997. Oво је био четврти пут да ЕРУ припрема специјални програм у евровизијском формату, после програма за 25, 50 и 60. годишњицу такмичења.


== Формат ==

Током програма, свим песмама (41) које су изабране за учешће на Песми Евровизије 2020. одата је почаст у нетакмичарском формату. Учесницима из прошлости је послата позивница да се појаве током програма. На крају емитовања, сви извођачи који су одабрани да се такмиче на Песми Евровизије 2020. (осим групе Hooverphonic, представника Белгије), извели су песму „Love Shine a Light” из својих држава.


== Локација ==
Дана 1. априла 2020. потврђено је да ће Хилверсум бити град домаћин програма у студију 21 хилверсумског медијског парка. То је био други пут да се неки евровизијски програм одржава у Хилверсуму. Први је била Песма Евровизије 1958.


== Наступи ==
Програм је садржао следеће наступе:


=== Почаст песмама ===
Програм је приказивао и све песме које би се такмичиле на Песми Евровизије 2020, приказујући клипове спотова или наступа сваке песме, заједно са видео поруком извођача. Оне су приказиване следећим редом:


=== Нека Европа обасја знаменитости ===
Разне знаменитости у државама које су требале да се такмиче на Песми Евровизије 2020. су биле осветљене у делу програма под именом Нека Европа обасја знаменитости. Следеће знаменитости су биле део програма:

Чешка, Финска и Молдавија су биле једине државе које нису имале знаменитост у програму.


== Гости ==


== Референце ==