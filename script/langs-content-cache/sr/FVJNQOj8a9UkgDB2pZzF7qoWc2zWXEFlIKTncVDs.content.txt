revision: 25876922
title: "\u0421\u0440\u0452\u0430\u043D \u041D\u043E\u0432\u0430\u043A\u043E\u0432\u0438\
  \u045B"
url: https://sr.wikipedia.org/wiki/%D0%A1%D1%80%D1%92%D0%B0%D0%BD_%D0%9D%D0%BE%D0%B2%D0%B0%D0%BA%D0%BE%D0%B2%D0%B8%D1%9B


---

Срђан Новаковић (3. новембар 1962 — 29. новембар 2021) био је српски антрополог, истраживач, писац, издавач и политиколог. Био је члан Српског научног центра.


== Биографија ==
Новаковић је дипломирао филозофију на Универзитету у Београду. Постдипломске студије наставио је у Италији у области антропологије, језикословља и историје религије. У Италији је провео 23 годинe проучавајући старовенетске дијалекте и обичаје у Венету, Фурланији и Истри. Био је ученик италских слависта, црквених историчара и језикословаца. Објављивао је и преводио на италијанском и српском говорном подручју.
У Србији је објављивао истраживачке радове о Мегленским Власима, Морлацима и Истрорумунима. Био је стални колумниста ревије “Евразија” из Парме (Италија) по питању односа између Ватикана и Словена. До сада је превођен на руски, бугарски, италијански и румунски језик. Предавао је културну антропологију на италијанском научном Институту Тезео.
Срђан Новаковић је изненада преминуо 29. новембра 2021. године у 59. години живота. Сахрањен је на Топчидерском гробљу у Београду.


== Библиографија ==
„Кратка хронологија отпадништва-историја екуменизма” (Ауторско издање, 2018)
„Црквено-народна историја Срба, Руса и Влаха, књига прва, повест од искона па до убиства кнеза Михаила” (Историјски архив Крушевац, 2019)
“Грци и Фанар – Грчке владике у Србији и Турској” (Ауторско издање, 2020)
“Грчко паганство: антихришћанство као светска религија” (Ауторско издање, 2020)
“Грци, Срби и слом Русије: Никонове грчке реформе у Русији XVII века” (Ауторско издање, 2020)


== Извори ==