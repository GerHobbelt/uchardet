revision: 25771407
title: "\u041C\u043E\u043B\u043E\u0432\u0438\u043D"
url: https://sr.wikipedia.org/wiki/%D0%9C%D0%BE%D0%BB%D0%BE%D0%B2%D0%B8%D0%BD


---

Моловин је насеље у Србији, у општини Шид, у Сремском округу. Према попису из 2011. било је 195 становника. Моловин је смештен у северном делу општине Шид, на северо-западним падинама Фрушке горе. Окружен шумама и виноградима, као и границом са Републиком Хрватском са три стране. Од Шида је удаљен 14 km, а од Илока 9 km у чијим је границама био до 1945. године од када улази у састав општине Шид.


=== Историја ===
Године 1885. Моловин и Илок су заједно припадали Ердевичком изборном срезу са својих 618 душа.Село је чувено по добром вину, а за време Краљевине Југославије по ромским тамбурашким оркестрима из породице Фамилић. Њихови оркестри свирали су у Београду, Загребу, Сарајеву, по градовина на Јадрану и др. Усташе су 1942. године похапсиле 89 чланова Фамилића, уз песму Циганска је туга преголема пешке дотерала на железничку станицу у Шиду и отпремиле у Јасеновац, одакле се нико није вратио.У селу се налази православна црква саграђена 1801. године, на месту старије грађевине која се помиње 1756. године у извештају Карловачке епархије. Црква је под заштитом државе, као културно добро од изузетног значаја. Месни парох поп Данил Милутиновић је купио претплатом 1808. године књигу "Плач Рахили".Моловин има четвороразредну школу и једну продавницу. Средином XX века у близини је постојала фарма свиња “Зараван” која је радила у саставу шидског ПИК-а. 1975. године оснива се фудбалски клуб Омладинац који се тренутно такмичи у општинској лиги Шид. Скоро сви фудбалери су из Бачке Паланке.


== Демографија ==
У насељу Моловин живи 229 пунолетних становника, а просечна старост становништва износи 42,1 година (41,4 код мушкараца и 42,8 код жена). У насељу има 112 домаћинстава, а просечан број чланова по домаћинству је 2,66.
Ово насеље је углавном насељено Србима (према попису из 2002. године), а у последња три пописа, примећен је пад у броју становника.


== Референце ==


== Спољашње везе ==

Мапе, аеродроми и временска ситуација локација (Fallingrain)
Гугл сателитска мапа (Maplandia)
План насеља на мапи (Mapquest)
[1]
[2]
[3]