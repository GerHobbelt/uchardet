revision: 24512715
title: "\u0422\u0438\u0431\u0435\u0442\u0441\u043A\u043E \u043F\u0438\u0441\u043C\u043E"
url: https://sr.wikipedia.org/wiki/%D0%A2%D0%B8%D0%B1%D0%B5%D1%82%D1%81%D0%BA%D0%BE_%D0%BF%D0%B8%D1%81%D0%BC%D0%BE


---

Тибетанско писмо је званично писмо тибетских језика и неколико осталих јужноазијских језика. Као и код сваке абугиде, знакови су састављени комбинацијом сугласника и самогласника. Штампани облик тибетанског писма се зове Ућен (тиб. དབུ་ཅན, 'са врхом'). Има више рукописних облика, а најзаступљенији се зове Уме (тиб. རྒྱུག་ཡིག, 'без врха'). 
Сем на Тибету, ово писмо се користи и у Бутану, Индији, Непалу и Пакистану. Од тибетанског, настала су и лимбуанско, лепчанско и пагспа писма.


== Штампани и рукописни облик ==
Штампани облик тибетанског писма се зове Ућен (тиб. དབུ་ཅན་, 'са врхом'). Има више рукописних облика, а најзаступљенији се зове Уме (тиб. རྒྱུག་ཡིག, 'без врха'). Рукописни облик нема препознатљиву црту на врху.


== Опис ==
Као и код свих писма индијског порекла, у тибетанском, сваки знак за сугласник аутоматски добија самогласник 'а' на крају. Специфична одлика овог писма је то што се сугласници могу записати као радикали (основног састава) или као горњи и доњи индекс. Горњи индекс је за сугласнике 'r', 'l' и 's', а доњи за 'y', 'r', 'l' и 'w'. За пример, узет је радикал 'ka'. Додавањем горњег или доњег индекса 'r', могу се добити 'kra' или 'rka'. У првом случају где је 'r' у средини, оно се пише као доњи индекс. У другом случају је 'r' први глас и пише се као горњи индекс. 'R' мења свој облик када је написано као горњи или доњи индекс (нпр. རྐ 'rka', рка), с тиме да је 'rnya', тј. 'рња' изузетак (རྙ). Слично, сугласници 'r', 'w' и 'y' мењају облик кад се налазе под сугласником (нпр: 'r': ཀྲ 'kra', кра;'w': ཀྭ 'kwa', ква;'y': ཀྱ 'kya', кја).
Самогласници у овом писму су 'a', 'i', 'u', 'e' и 'o'. Самогласник 'a' је присутна (у изговору и у правопису) код свих сугласника. Остали самогласници се означавају посебним знаковима који се додавају изнад или испод сугласника, нпр. ཀ ka; ཀི ki; ཀུ ku; ཀེ ke; ཀོ ko. Самогласници i, e и o се пишу над сугласником, а u под њиме.У тибетанском слогови се пишу слева надесно. Слогови су раздвојени 'цегом' (་) јер је велик број слогова у тибетанском једносложан. Овај знак служи и као празно место пошто у тибетанском такво нешто не постоји.
Тибетанско писмо нема знакове за тонове иако неки тибетски језици имају тонове. У време кад је писмо конструисано ни у једном тибетском језику није било различитих тонова.
Тибетанско писмо има 30 самогласника, који су познати и као радикали.


== Повезано ==
Тибетански језик
Тибет
Деванагари


== Извори ==


== Литература ==
Asher, R. E. ed. The Encyclopedia of Language and Linguistics. Tarrytown, NY: Pergamon Press, 1994. 10 vol.
Beyer, Stephan V. (1993). The Classical Tibetan Language. Reprinted by Delhi: Sri Satguru.
Chamberlain, Bradford Lynn. 2008. Script Selection for Tibetan-related Languages in Multiscriptal Environments. International Journal of the Sociology of Language 192:117–132.
Csoma de Kőrös, Alexander. (1983). A Grammar of the Tibetan Language. Reprinted by Delhi: Sri Satguru.
Csoma de Kőrös, Alexander (1980–1982). Sanskrit-Tibetan-English Vocabulary. 2 vols. Reprinted by Delhi: Sri Satguru.
Daniels, Peter T. and William Bright. The World’s Writing Systems. New York: Oxford University Press, 1996.
Das, Sarat Chandra: “The Sacred and Ornamental Characters of Tibet”. Journal of the Asiatic Society of Bengal, vol. 57 (1888), pp. 41-48 and 9 plates.
Das, Sarat Chandra. (1996). An Introduction to the Grammar of the Tibetan Language. Reprinted by Delhi: Motilal Banarsidass.
Jäschke, Heinrich August. (1989). Tibetan Grammar. Corrected by Sunil Gupta. Reprinted by Delhi: Sri Satguru.


== Спољашње везе ==
Тибетанска калиграфија - како се пише тибетански.
Учење писања тибетанског (PDF 14 MB / DjVu 6.11 MB)
Тибетанско писмо
Џомолхари Тибетански фонт
Преглед Јуникод тибетанских фонтова Архивирано на сајту Wayback Machine (21. децембар 2020)
Тибетанска писма и њихово очување
Порекло тибетанске калиграфије
Тибетанско писмо на Омниглоту
Тибетанско писмо и фонтови
Елементи тибетанског система писања.
Увод у тибетански правопис
Античка писма: тибетански