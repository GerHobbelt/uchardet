revision: 22736651
title: "\u0421\u0432\u0435\u0442\u0441\u043A\u0438 \u0434\u0430\u043D \u0447\u043E\
  \u043A\u043E\u043B\u0430\u0434\u0435"
url: https://sr.wikipedia.org/wiki/%D0%A1%D0%B2%D0%B5%D1%82%D1%81%D0%BA%D0%B8_%D0%B4%D0%B0%D0%BD_%D1%87%D0%BE%D0%BA%D0%BE%D0%BB%D0%B0%D0%B4%D0%B5


---

Светски дан чоколаде обележава се 7. јула од 2009. године на светском нивоу. Србија се, такође, придружила многим земљама у обележавању ове посластице.


== О Светском дану чоколаде ==
У целом свету се 7. јула обележава Дан чоколаде којим се слави долазак чоколаде у Европу још давне 1550. године. Овај дан је врло значајан јер милијарду људи свакодневно једе чоколаду. Интересантно је да је чоколада једина јестива намирница која се топи на температури мало нижој од температуре људског тела и то је разлог зашто се топи у устима.


=== Прављење чоколаде ===
Чоколада спада у најстарије напитке познате човеку. Чоколада води порекло из Централне Америке. Добија се од биљке какаовац у чијем плоду се налази велики број зрна какаоа од којих се прави чоколада. Маје су користиле плодове какаовца како би правили напитак тако што су мрвили и кували у води плодове заједно са сојом, ванилом и чилијем. Данас је припрема другачија. Због изразито горког укуса зрна се остављају да ферментишу да би се развио богат укус, а после тога се суше, чисте, прже, а затим мрве. Загревањем маса се претвара у чоколадни ликер у који се додају заслађивачи, емулгатори, ароме, какао бутер.


=== Статистика ===
Европљани једу више чоколаде од остатка света. Интересантно је да житељи Швајцарске, Велике Британије и Немачке у просеку поједу по 11 килограма ове намирнице на годишњем нивоу.


== Галерија ==


== Види још ==
Чоколада
Фестивал чоколаде (Београд)


== Референце ==


== Спољашње везе ==
Дани у години (ен)