revision: 25507585
title: "\u0435\u043A\u0430\u0432\u0441\u043A\u0438"
url: https://sr.wikipedia.org/wiki/%D0%95%D0%BA%D0%B0%D0%B2%D1%81%D0%BA%D0%B8_%D0%B8%D0%B7%D0%B3%D0%BE%D0%B2%D0%BE%D1%80


---

Екавски изговор (такође екавица, екавштина) је један од три изговора српског језика и један од два која су прихваћена у стандардном језику. Поред екавског, у стандардном језику је дозвољена употреба још и ијекавског, док то није случај са икавским. Данас је овај изговор доминантан у српском језику, мада у Вуково доба то није био случај, нити је његова језичка реформа томе тежила.
Народни говори који користе екавски изговор су говори Војводине, говори централне, источне и јужне Србије, неки говори Славоније и Истре, а у оквиру некадашње српско-хрватске језичке норме и кајкавско наречје (језик).
У екавским наречјима стари глас јат замењује се гласом е. У многим екавским дијалектима присутна је потпуна екавштина, што значи да се свако јат замењује са е, док се у екавском изговору књижевног језика у неколико случајева јат замењује и са и (нпр. новИји, долИвати, нИсам, додИјати итд.).
Поред српског, замена јата гласом е користи се и у словеначком и македонском језику.


== Види још ==
Ијекавски изговор
Икавски изговор
Српски језик


== Референце ==


== Литература ==
Ивић, Павле (1956). Дијалектологија српскохрватског језика: Увод и штокавско наречје (1. изд.). Нови Сад: Матица српска. 
Okuka, Miloš (2008). Srpski dijalekti. Zagreb: Prosvjeta.