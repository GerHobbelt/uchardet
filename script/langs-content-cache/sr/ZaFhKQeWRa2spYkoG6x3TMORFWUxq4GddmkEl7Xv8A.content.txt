revision: 15633383
title: "\u0420\u0435\u0442\u0431\u0430"
url: https://sr.wikipedia.org/wiki/%D0%A0%D0%B5%D1%82%D0%B1%D0%B0


---

Ретба (франц. Lac Rose) је слано језеро у Сенегалу које се налази североисточно од Дакара на полуострву Зелени рт. Језеро је карактеристично по својој розе боји, која потиче од црвеног пигмента зелене алге — Dunaliella salina .


== О језеру ==

Језеро је просечне дубине 1,5 m, највећа дубина је 3 м. Боја се мења у зависности од јачине светлости. Боја из близине је крваво црвена, а када се посматра из ваздуха добија ружичасту боју која чак подсећа на милк шејк од јагода. Јачина боје се повећава лети, нарочито у сушним периодима од новембра до јуна. Најинтензивнија боја је у самој средини језера. Боја се само појачава наслагама соли око језера које се суше.
Језеро има велики салинитет који се креће око 40% и он погодује развоју алге Dunaliella salina. Језеро Ретба је такође познато и по томе што људи у њему, као и у Мртвом мору, веома лако пливају због велике густине воде..


=== Експлоатација соли ===
На језеру је развијено скупљање соли, а локални скупљачи соли се мажу путером да би заштитили кожу. Под водом се налази слана кора коју скупља локално становништво гребући и стругајући дно. На крају дана се прикупљене количине соли превозе дрвеним чамцима до обале. Производња соли је посебно развијена.


=== Живи свет језера ===
Дуги низ година се сматрало да нема живота у језеру, а управо боја потиче од алге Dunaliella salina. Овај организам производи црвени пигмент који апсорбује и користи сунчеву светлост. Због високог салинитета, мало живих бића ту може да преживи.


=== Туризам ===
Поред производње соли развијен је и туризам заснован на необичним својствима језера (розе боја и висок проценат соли у води, па не морате да пливате јер вас со одржава на површини воде). Беле плаже и и слане пешчане дине привлаче и филмске екипе да снимају импресивне пејзаже.


== Друга розе језера у свету ==
Језеро Ретба није једино розе језеро. Постоје и друга језера у близини Бакуа, Азербејџана или у Једдах, у Саудијској Арабији, али су или мала или нису природна. 


== Рели Дакар ==
Раније су се овде одржавале и рели трке Дакар.


== Галерија ==

		
		
		
		
		
		
		


== Извори ==


== Литература ==
Sall-Dramé, R., Brouat, C., Bâ, C., & Duplantier, J. (2010). VARIATION IN CESTODE ASSEMBLAGES OF MASTOMYS AND ARVICANTHIS SPECIES (RODENTS: MURIDAE) FROM LAKE RETBA IN WESTERN SENEGAL. The Journal of Parasitology, 96(4), 675-680. Retrieved from http://www.jstor.org/stable/40802598
Back Matter. (2010). The Journal of Parasitology, 96(4). Retrieved from http://www.jstor.org/stable/40802630


== Спољашње везе ==

Преживљавање у сланој води
Чуда за која нисте знали да постоје
Језеро Ретба
Језеро Ретба као огроман милк шејк од јагоде