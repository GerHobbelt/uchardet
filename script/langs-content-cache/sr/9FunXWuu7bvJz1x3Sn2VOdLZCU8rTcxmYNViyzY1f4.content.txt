revision: 25724549
title: "\u0415\u0442\u043D\u0438\u0447\u043A\u0438 \u041C\u0430\u043A\u0435\u0434\u043E\
  \u043D\u0446\u0438 \u0443 \u0420\u0435\u043F\u0443\u0431\u043B\u0438\u0446\u0438\
  \ \u0421\u0440\u043F\u0441\u043A\u043E\u0458"
url: https://sr.wikipedia.org/wiki/%D0%95%D1%82%D0%BD%D0%B8%D1%87%D0%BA%D0%B8_%D0%9C%D0%B0%D0%BA%D0%B5%D0%B4%D0%BE%D0%BD%D1%86%D0%B8_%D1%83_%D0%A0%D0%B5%D0%BF%D1%83%D0%B1%D0%BB%D0%B8%D1%86%D0%B8_%D0%A1%D1%80%D0%BF%D1%81%D0%BA%D0%BE%D1%98


---

Македонци у Републици Српској (мкд. Македонци во Република Српска) су држављани Републике Српске који се у етничком смислу изјашњавају као припадници македонског народа. Историјски односи између становништва данашње Сјеверне Македоније и Републике Српске започели су да се развијају уједикњењем овх простора у једну државу, Краљевину Срба, Хрвата и Словенаца. Македонци, народ у највећем дијелу сличан Србима, са већинским становништвом Републике Српске дијели и сличну културу, обичаје и традицију. Етнички Македонци у Републици Српској су вјерници Српске православне цркве, што их још више зближава са већинским народом у Републици Српској.
Етнички Македонци су једна од седамнаест службених националних мањина у Републици Српској, а њихове интересе заступају представници и делегати у Савјету националних мањина, и Савезу националних мањина.


== Историјат ==
Етнички Македонци су ове просторе почели да насељавају почетком 20. вијека. Иако их је већина дошла због посла, македонски досељеници остајали су трајно и започињали један нови живот. Дуго времена нису имали никакво културно умјетничко друштво, око којег би се окупљали, али и поред тога, успјевали су сачувати свој језик и обичаје.Након Другог свјетског рата услиједио је нови талас досељавања Македонаца на територију данашње Републике Српске. Македонци су насељавали углавном веће градове: Бања Луку, Требиње, Добој, Бијељину, Приједор, Дервенту, и Зворник, али данас активност Македонаца, је примјетна само у Бања Луци.


== Религија ==

Македонци у Републици Српској, као и већина њихових сународника, у матичној земљи, као и широм свијета су православне вјероисповијести. Македонци, као и већински народ Републике Српске, Срби, припадају Српској православној цркви.


== Удружења ==
У Републици Српској, постоји више удружење, која окупљају припаднике македонског народа, као и поштоваоце македонске, историје и културе, Кровно удружење је Удружење Македонаца Републике Српске. Удружење је основано 2002. године и окупља више од 170 чланова. Претеча овог удружења било је Удружење грађана српско-македонског пријатељства, које је неколико ентузијаста који воле Македонију, основало 2000. године. Циљ оснивања Удружења пријатељства био је јачање веза између Македоније и Републике Српске.Македонско удружење „Југ“ у Републици Српској је регистровано 26. априла 2016. и представља друштвену организацију у којој добровољно удружени грађани презентују и представљају македонску културу, традицију и обичаје у Републици Српској и шире преко одржавања
разних културних, умјетничких и спортских догађаја.Етнички Македонци су поред званичног удружења на нивоу Републике Српске, основали и Културно друштво Македонаца „Вардар“ које дјелују у највећем граду Републике Српске, Бања Луци. Културно друштво Македонаца „Вардар“ редовно узима учешће на  „Смотри националних мањина“, гдје кроз разне апекте представља македонски народ. Поводм дана „Устанка 11. октобар“ у Другом свјетском рату, у просторијама КДМ „Вардар“ организују се пригодне манифестације и обиљежавања овог датума.Удружења у складу са својим планом рада организују разна окупљања поводом великих празника као што је Илиндан (мкд. Илинден), национални празник македонског народа, као и многи други.


== Распрострањеност ==
Према актима које користе удружења Македонаца, припадници ове мањине су сви они који воде поријекло из Македоније и држављани су Републике Српске, у складу са Законом о правима националних мањина Републике Српске.По попису становништва 2013. у Босни и Херцеговини, а према подацима које је издао Републички завод за статистику, и који су једини валидни за Републику Српску, у Републици Српској је живјело 341 Македонаца. Македонци настањују сљедеће општине и градове:


== Значајне личности ==
Далибор Дафинчев, спортски новинар Радио телевизије Републике Српске.
Митко Дафинчев, пуковник Војске Републике Српске.
Јелена Јованова, македонска и хрватска глумица, рођена у Бањалуци.
Васко Јорданов, умјетник који се бави израдом старих македонских народних инструмената попут кавала, шупељке, гајди, зурле, дудука, и активно их промовише свирајући на њима у својој етно-групи "Белегзија".
Саша Колевски, сниматељ Радио телевизије Републике Српске, погинуо током Одбрамбено-отаџбинског рата, када је на аутомобил Српске радио телевизије, док су били на радном задатку на Озрен, муслиманска страна отворила ватру.
Весна Темелкоска Вуковић, предсједник Савјета националних мањина Републике Српске.


== Види још ==
Македонци (народ)
Етнички Македонци у Србији
Срби у Северној Македонији
Мањински језици у Републици Српској


== Напомене ==


== Референце ==


== Литература ==
Вијеће националних мањина БиХ (2015). „Националне мањине у БиХ”. Извјештај. 
Савез националних мањина Републике Српске (2016). „Ријеч националних мањина”. 1: 68. 
Савез националних мањина Републике Српске (2017). „Ријеч националних мањина”. 2: 68. 


== Спољашње везе ==
Савез националних мањина Српске, Македонци
Виножито, часопис Удружења Македонаца Републике Српске
Прилог о Македонцима у БиХ