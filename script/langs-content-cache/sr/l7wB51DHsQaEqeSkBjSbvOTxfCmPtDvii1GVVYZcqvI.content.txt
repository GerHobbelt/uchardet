revision: 25744489
title: "\u0418\u0432\u0430\u043D \u0414\u043E\u043A\u0438\u045B"
url: https://sr.wikipedia.org/wiki/%D0%98%D0%B2%D0%B0%D0%BD_%D0%94%D0%BE%D0%BA%D0%B8%D1%9B


---

Иван Докић (Нови Сад, 25. март 2000) је српски фудбалски голман који тренутно наступа за Раднички из Пирота.


== Каријера ==
Пореклом из Бачког Градишта, Докић је рођен у Новом Саду, а своје прве фудбалске кораке начинио је са 4 године. Након периода који је провео у фудбалском клубу Србобран из истоименог места, где га је тренирао отац Бранислав, Иван прелази у суботички Спартак. Као члан академије овог клуба, Докић је потписао стипендијски уговор, а након тога и прикључен првом тиму у другој половини 2016. године. За сениорски састав Спартака, Докић је дебитовао 21. маја 2017. године код тренера Андреја Чернишова у последњој утакмици за сезону 2016/17. у Суперлиги Србије. Почетком 2021. године је потписао уговор са Радничким из Пирота.


== Репрезентација ==
Свој дебитантски наступ за млађу кадетску селекцију Србије, Докић је забележио на меморијалном турниру "Миљан Миљанић" против Црне Горе јуна 2017. године. Наредног месеца исте године, наступио је и за репрезентацију до 17 година у пријатељској утакмици против Казахстана.


== Референце ==


== Спољашње везе ==
Soccerway профил
Transfermarkt профил
Footballdatabase профил
Zerozero профил
Kovačević, Vuk (10. 6. 2018). „FK Spartak ŽK počeo pripreme”. ТВ Суботица. Приступљено 8. 5. 2019. 
Siniša (11. 12. 2018). „I ove jeseni, među omladincima FK „Spartak“ posebno se istakao golman Ivan Dokić”. yueco.rs. Приступљено 20. 8. 2019.