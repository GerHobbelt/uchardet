revision: 25823350
title: "\u0410\u0443\u0442\u043E-\u043C\u043E\u0442\u043E \u0441\u0430\u0432\u0435\
  \u0437 \u0420\u0435\u043F\u0443\u0431\u043B\u0438\u043A\u0435 \u0421\u0440\u043F\
  \u0441\u043A\u0435"
url: https://sr.wikipedia.org/wiki/%D0%90%D1%83%D1%82%D0%BE-%D0%BC%D0%BE%D1%82%D0%BE_%D1%81%D0%B0%D0%B2%D0%B5%D0%B7_%D0%A0%D0%B5%D0%BF%D1%83%D0%B1%D0%BB%D0%B8%D0%BA%D0%B5_%D0%A1%D1%80%D0%BF%D1%81%D0%BA%D0%B5


---

Ауто-мото савез Републике Српске је самостално, независно и интересно удружење добровољно учлањених грађана власника моторних возила и других грађана, ради задовољавања њихових личних и заједничких интереса у области аутомобилизма, мотоциклизма и туризма. У његовом саставу се налазе ауто-мото друштва.


== Организација ==
Ауто-мото савез Републике Српске има својство правног лица, уписаног у судски регистар, са сједиштем у Бањој Луци.
Овлашћења која врши Ауто-мото савез Републике Српске су регулисана Законом о безбједности саобраћаја на путевима Републике Српске, Законом о безбједности саобраћаја на путевима Босне и Херцеговине, Законом о превозу у друмском саобраћају Републике Српске, као и Законом о овлашћењима Ауто-мото савеза Републике Српске.На челу Савеза се налази генерални секретар.


== Овлашћења ==
Ауто-мото савез Републике Српске има сљедећа јавна овлашћења:
издавање међународних возачких дозвола возачима који имају важећу возачку дозволу издату у Босни и Херцеговини, на њихов захтјев, и вођење евиденције о издатим дозволама;
издавање возачима дозволе за управљање туђим моторним возилом регистрованим у Босни и Херцеговини када прелазе државну границу;
издавање дозволе за одржавање ауто-мото такмичења на територији Републике Српске и лиценце за стазе на којима се одржавају такмичења;
издавање такмичарске дозволе и лиценце за учешће на ауто-мото такмичењима; и
издавање потврде о исправности возила за учешће на ауто-мото такмичењима.Остала овлашћења су:
обавља послове пружања техничке помоћи моторизованим домаћим и страним учесницима у друмском саобраћају на јавним путевима;
даје обавјештења о стању на путевима и пружање туринг помоћи;
уклања са ауто-путева, магистралних и регионалних путева и других јавних површина оштећена моторна возила и возила у квару;
обавља послове из области безбједности друмског саобраћаја, спровођењем превентивних и едукативних мјера усмјерених према свим субјективним и објективним факторима који утичу на безбједност саобраћаја;
припрема учеснике у друмском саобраћају, обавља додатну едукација и обуку;
унапређује области ауто-мото и картинг спорта;
обезбјеђује ванредни превоз;
врши и друга повјерена овлашћења.


== Извори ==


== Референце ==


== Спољашње везе ==

Званична страница Ауто-мото савеза Републике Српске