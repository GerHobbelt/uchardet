revision: 22746928
title: "\u0413\u0430\u0441\u0442\u0440\u0443\u043B\u0430"
url: https://sr.wikipedia.org/wiki/%D0%93%D0%B0%D1%81%D1%82%D1%80%D1%83%D0%BB%D0%B0


---

Гаструла (од грч. gaster — желудац, црево) је фаза у раном развићу животињског ембриона, током којег се његова грађа драстично мења, тј. долази до формирања клициних листића. Процес гаструлације - формирање гаструле од бластуле - варира код различитих филума. Праћен је процесом органогенезе, када се од клициних листића формирају различити органи.


== Развој ==
Сврха гаструлације је формирање три клицина листића: ектодерма, ендодерма и мезодерма. Затим, у органогенези, они ће се развити у органе и системе органа.

Од ектодерма ће настати кожа, нокти, епител: носа, усне дупље и аналног канала, очно сочиво, мрежњача и нервни систем.
Од мезодерма ће настати сомите (од којих ће се касније развити крзно коже, скелет (примарно: нотохорда), мишићи), циркулаторни и екскреторни систем.
Од ендодерма примарно се образује архентерон (працрево), а затим настају: средње црево, ждрело, као и разне жлезде (јетра, панкреас, пљувачне жлезде итд.).


== Спољашње везе ==
Bionet škola