revision: 25600119
title: Morse Code
url: https://sr.wikipedia.org/wiki/%D0%9C%D0%BE%D1%80%D0%B7%D0%B5%D0%BE%D0%B2%D0%B0_%D0%B0%D0%B7%D0%B1%D1%83%D0%BA%D0%B0


---

Морзеова азбука је метод за преношење сигнала и осмишљена је и први пут употребљена на електричном телеграфу изумитеља Семјуела Морзеа. Семјуел Финли Бриз Морзе (енгл. Samuel Finley Breese Morse, 27. април 1791 — 2. април 1872) је познат као проналазач Морзеове азбуке и утемељивач телеграфа као средства комуникације. Морзе је студирао хемију и филозофију. Године 1844. је по први пут јавно пренета порука Морзеовом азбуком.
Међународни Морзеов код кодира 26 основних латиничних слова од А до З, једно латинично слово са акцентом (É), арапске бројеве и мали скуп знакова интерпункције и процедуралних знакова (прознакови). Не постоји разлика између великих и малих слова. Сваки Морзеов симбол је формиран од низа тачака и цртица. Трајање дита је основна јединица мерења времена у преносу Морзеове азбуке. Трајање даха је три пута дуже од трајања дита. Сваки дит или дах унутар кодираног знака прати период одсуства сигнала, који се назива размак, једнак трајању дита. Слова речи су одвојена размаком трајања једнаким три тачке, а речи су одвојене размаком једнаким седам тачака. До 1949, речи су биле одвојене размаком једнаким пет тачака.Морзеова азбука служи за пренос порука на даљину. Свако слово је замењено сигналом који се састоји из кратких и дугих звучних или светлосних сигнала. Приликом учења телеграфије, кратки сигнал се бележи као тачка а дуги као црта, али се никада тако не изговарају, већ се „певају“ и то кратки знак као ТИ а дуги знак као ТАА. Кратки сигнал на крају Морзеовог знака се пева као ТИТ. На пример слово А које се пише као .- се пева као ТИ ТАА, а слово Р које се пише као .-. се пева као ТИ ТАА ТИТ.У радио-телеграфији, Морзеова азбука се преноси звучним сигналима фреквенције 800 Hz и то тако да дуги знак траје као три кратка (трајање кратког знака зависи од брзине емитовања Морзеовог кода). Тишина између два сигнала је у трајању једног кратког сигнала, а између знакова се прави пауза у трајању једног дугог сигнала.
Брзина емитовања Морзеове азбуке се изражава у броју знакова у минуту или броју речи у минуту, а према способности брзине емитовања и пријема телеграфије, оператори се деле у класе. Одржавају се и такмичења оператора у брзини пријема и отправљања телеграфијом.
Учење Морзеове азбуке у радио-телеграфији се врши искључиво емитовањем звучних сигнала или певањем. Знак се не памти као као комбинација тачака и црта, већ се сваки знак памти као једна звучна слика. Такође, учење се не врши абецедним распоредом, већ постоје методе које користе редоследе знакова такве да их је лакше запамтити, али и међусобно разликовати.
Међународни знак за помоћ је SOS односно QRR Сигнал који се шаље Морзеовом азбуком је SOS и треба га слати као једно слово. У планини се шаље тако да у току једног минута буде 6 удараца (чврстим предметом о чврст предмет). Одзив спасиоца је 3 ударца у једном минуту. Са земље сигнал у помоћ се шаље паљењем три ватре које представљају темена једнакостраничног троугла.
SOS:   SOS 


== Азбука ==

Кликни на слово да би чуо како звучи откуцано Морзеовом азбуком.


== Ћирилична Морзеова азбука у телеграфском саобраћају у Краљевини Југославији ==
*Извор енциклопедија "Свезнање" - Народно дело, 1937.


== Често коришћене скраћенице у Морзеовој азбуци ==


== Референце ==


== Литература ==


== Спољашње везе ==

Сајт радио аматера
Morse Code Generator укуцајте текст и генератор ће га претворити у аудио запис Морзеовог кода
https://www.radio-amater.rs/, сајт радио-аматера
Група Постани радио-аматер на Фејсбуку
Учење телеграфије помоћу програма Just Learn Morse Code
Учење телеграфије помоћу програма Teach Morse Code New