revision: 25399885
title: "\u0412\u043B\u0430\u0434\u0438\u043A\u0430 \u0430\u0440\u0431\u0430\u043D\u0430\
  \u0448\u043A\u0430"
url: https://sr.wikipedia.org/wiki/%D0%92%D0%BB%D0%B0%D0%B4%D0%B8%D0%BA%D0%B0_%D0%B0%D1%80%D0%B1%D0%B0%D0%BD%D0%B0%D1%88%D0%BA%D0%B0


---

Владика арбанашка или владика (лат. Thalassoma pavo) је врста рибе из рода Thalassoma, породице усњача, подреда Labroidei, реда Perciformes, надреда Acanthopterygii, која се може наћи дјеломично на средњем и на јужном дијелу Јадрана, Средоземном мору, у источном Атлантику од Португала до Габона, Мадеира, Канарска Острва и Сао Томе и Принсипе.


== Називи ==


=== Српски назив ===

На српском језику ова риба се назива Владика арбанашка, понекад и арбанаска. Исти назив се користи и у Црној Гори, Хрватској, Србији и Босни и Херцеговини. Назив владика је народни српски православни назив за епископа, бискупа, који се и данас користи код православних Срба.  Боје ове рибе су народ у приморју подсјећале на шарене богослужбене одежде владика, па је риба названа владиком, а арбанашка је од назива Арбанаси.


=== Називи на другим језицима ===
Ornate wrasse (енглески), Karkaleci antenëgjatë i gjelbër (албански), Pauwlipvis (холандски), Γαϊτανούρι (Гетанури) (грчки), Tawwason hayyam (хебрејски), Verde (шпански), Donzella pavonina (италијански), Meerpfau (њемачки), Talasoma tęczowa (пољски), Bodião-verde (португалски), Павлинья талассома (Павлиња таласома) (руски), Pavji knez (словеначки), Gün (турски), Girelle-paon (француски).


== Опис ==
Први ју је стручно описао 1758. године шведски природњак и научник Карл фон Лине. Издужена је и благо бочно спљоштена. Интензитет боје овиси о полу, сезони и старости. Глава је смеђе-црвена са плавим шарама. Пераје су смеђе-црвене и плаве боје, а женке имају и примјесе зелене боје. Мужјаци су углавном зеленкасте боје. Измеђи леђне и прсне пераје је плава вертикална пруга. Женке имају 5 вертикалних плавих пруга и на средини леђа црну мрљу. Нарасту углавном до 20 центиметара, а максимална забиљежена дужина је 25 центименатара. Млади примјерци су жуте боје с црном мрљом на средини леђа. Распрострањене су углавном уз каменита и хридинаста дна обрасла алгама од 1-15 метара (али и до 50 метара). Хране се рачићима и мекушцима. Ноћ проводе закопане у пијеску, а дању су у покрету. Млади примјерци чисте друге рибе од паразита.


== Референце ==


== Спољашње везе ==