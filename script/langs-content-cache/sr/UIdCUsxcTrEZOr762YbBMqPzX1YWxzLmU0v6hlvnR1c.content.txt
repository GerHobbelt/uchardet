revision: 25871710
title: ZooBank
url: https://sr.wikipedia.org/wiki/ZooBank


---

ZooBank је веб-сајт отвореног приступа и званични таксономски регистар Међународне комисије за зоолошку номенклатуру (ICZN). Сви акти о номенклатури (нпр. публикације којима се ствара или мења таксономско име) морају се регистровати у ZooBank да би их Кодекс номенклатуре ICZN „званично” препознао.
LSID-ови (ч. „ел-ес-и-деови”) користе се као глобални јединствени идентификатори за регистарске уносе у ZooBank.Прототип ZooBank покретан је помоћу података са сајта organismnames.com, који је створен користећи научну литературу у Зоолошком спису који је сада у власништву Томсон Ројтерса.


== Историја ==
ZooBank је као пројекат званично предложио извршни секретар ICZN 2005. године. Регистар је био онлајн 10. августа 2006. године, са 1,5 милиона унесених врста.Први LSID-ови за ZooBank издати су 1. јануара 2008. године, тачно 250 година након 1. јануара 1758. године — датума који Кодекс ICZN дефинише као званични почетак научне зоолошке номенклатуре. Chromis abyssus је била прва врста унесена у систем ZooBank, с временским печатом „2008-01-01T00:00:02”.


== Садржај ==
У ZooBank се похрањују четири основна типа објеката података. Номенклатурни актови (енгл. Nomenclatural acts) представљају прве и њима управља Кодекс номенклатуре ICZN; обично су у питању „оригинални описи” нових научних имена, али и други актови као што су амендације и лектотипификације такође су под контролом Кодекса ICZN и технички захтевају регистрацију у ZooBank. Публикације (енгл. Publications) укључују чланке из часописа и друге публикације са актовима о номенклатури. Аутори (енгл. Authors) односно ауторски списи су академско ауторство актова о номенклатури. Узорци типова (енгл. Type Specimens) односно њихови списи су биолошки типови врста животиња које се привремено региструју, док тела одговорна за такве типове не имплементирају своје регистре.
Поред овога, периодичне публикације у којима излазе чланци такође се евидентирају као јединице система, омогућавајући приступ списку „Актова номенклатуре” (енгл. Nomenclatural Acts) који се повремено објављује у периодичним публикацијама.


== Е публикације ==
Традиционално, таксономски подаци су се објављивали у журналима или књигама. Међутим, порастом учесталости електронских публикација ICZN је увео нова правила која обухватају овакве публикације, поготово оне искључиво електронске. Оваквим публикацијама тренутно се управља амандманима ICZN-ових чланака 8, 9, 10, 21 и 78. Технички, номенклатурни актови који се објављују у само електронским новинама нису препознати ако нису регистровани у ZooBank и сматрају се „непостојећима”.


== Референце ==


== Спољашње везе ==

Званични веб-сајт
ZooBank — документи и мејлинг листа