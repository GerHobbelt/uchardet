revision: 24573856
title: "\u041F\u0438\u043A\u0430\u0440\u0434\u0438\u0458\u0430"
url: https://sr.wikipedia.org/wiki/%D0%9F%D0%B8%D0%BA%D0%B0%D1%80%D0%B4%D0%B8%D1%98%D0%B0


---

Пикардија (франц. Picardie) је бивши регион у северној Француској.


== Историја ==
Данашњи регион Пикардија је много већи од историјске провинције Пикардије. У прошлости су југ департмана Ен и већи део департмана Оаза били делови провинције Париски регион, док су север департмана Ен и департман Сома били у Пикардији. По Пико Белова је област у Француској добила име Пикардија ..


== Економија ==
Док на северу регије у индустријском подручју Сен-Кантен (Saint-Quentin) влада криза, југ је све богатији због великог броја Парижана који се углавном селе у департман Оаза, где се налазе предграђа Париза.


== Становништво ==
Између 1990. и 1999. становништво департмана Оаза расло је брзином од 0,61% годишње, док је департман Ен изгубио доста становништва, а становништво у департману Соми је расло, брзином од 0,16% годишње. Данас, 41,3% становништва Пикардије живе у департману Оаза, који историјски и није део Пикардије.


== Администрација ==
Регионални парламент Пикардије се састоји од 57 посланичких места. На изборима 2004. годину већину места (34) је добила коалиција Социјалистичке партије, Комунистичке партије - Странке радикалне левице и Зелених. Коалиција две десничарске странке Уније за демократску Француску и Уније за народни покрет је добила 15 посланичких места, а радикално десна странка Национални фронт је добила 8 места.


== Спољашње везе ==

Туризам у департману Ен Архивирано на сајту Wayback Machine (15. август 2016) (језик: француски)
Откријте Сому у сликама (језик: француски), (језик: енглески)