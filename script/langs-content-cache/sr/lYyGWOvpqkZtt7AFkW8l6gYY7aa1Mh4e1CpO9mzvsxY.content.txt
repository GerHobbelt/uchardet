revision: 25716297
title: "\u0411\u0438\u0447 (\u0431\u0438\u043E\u043B\u043E\u0433\u0438\u0458\u0430\
  )"
url: https://sr.wikipedia.org/wiki/%D0%91%D0%B8%D1%87_(%D0%B1%D0%B8%D0%BE%D0%BB%D0%BE%D0%B3%D0%B8%D1%98%D0%B0)


---

Бич (лат. flagellum – флагелум) је наставак који могу садржати различите врсте ћелија, како прокариотских тако и еукариотских. Код прокариота је врло просте грађе и у ствари представља продужетак цитоплазме, док је грађа еукариотских бичева много сложенија. Код њих је грађа бича слична грађи центриоле.
Грађу сличну центриолама имају цилије (трепље) и флагеле (бичеви) – дугачке, танке структуре које полазе са површине многих еукариотских ћелија и покривене су ћелијском мембраном. Грађа им је иста, а разликују се само у дужини – флагеле су дуже. (Прокариоти такође имају флагеле али другачије структуре.) Помоћу њих се крећу једноћелијски организми (бичари и трепљари међу прозоама) као и сперматозоиди многих животиња па и човека. У основи сваке цилије и флагеле је базално телашце које има исти пречник као и цилија или флагела. Трепље и бичеви израстају из базалног телашца тако што се микротубуле слажу једна на другу, али се по једна микротубула у свакој групи губи. Тако се цилије и флагеле састоје од 9 група по 2 микротубуле које формирају цилиндар, а у његовом центру се налази још додатни пар микротубула.


== Види још ==
Бичари


== Спољашње везе ==

BioNet škola


== Референце ==