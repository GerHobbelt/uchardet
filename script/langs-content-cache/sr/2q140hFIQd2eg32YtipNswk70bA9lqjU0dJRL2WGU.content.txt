revision: 25363695
title: "\u041A\u043B\u0435\u0438\u0434\u043E\u043A\u0440\u0430\u043D\u0438\u0458\u0430\
  \u043B\u043D\u0430 \u0434\u0438\u0441\u043F\u043B\u0430\u0437\u0438\u0458\u0430"
url: https://sr.wikipedia.org/wiki/%D0%9A%D0%BB%D0%B5%D0%B8%D0%B4%D0%BE%D0%BA%D1%80%D0%B0%D0%BD%D0%B8%D1%98%D0%B0%D0%BB%D0%BD%D0%B0_%D0%B4%D0%B8%D1%81%D0%BF%D0%BB%D0%B0%D0%B7%D0%B8%D1%98%D0%B0


---

Клеидокранијална дисплазија или клеидокранијална дисостоза је ретка генетска болест која се карактерише различитим аномалија које утичу на раст и развој костију, углавном лобање, лица и кључне кости, повезаних са променама у формирању зуба. Клиничком сликом доминирају хипоплазија или аплазија кључне кости, са перзистентним фонтанелама и отвореним шавовима и вишеструким зубним аномалијама, са малоклузијама и нарушеном дентицијом. Ментални развој је нормалан. Болест је сврстана у групу поремећаја познатих као остеохондродисплазије. Процењена фреквенција учесталости је један случај на милион становника.


== Епидемиологија ==
Преваленца клеидокранијалне дисплазије је 1 случај на 1.000.000 становника. Овај поремећај се подједнако јавља у многим етничким групама у оба пола Многи случајеви нису евидентирани јер нису правилно дијагностиковани због релативно слабо изражене клиничке слике.


== Етиологија ==
Клеидокранијална дисплазија је проузрокована мутацијама у RUNX2 (6p21) гену, укључених у диференцијације остеобласта и формирање кости. Идентификован је широк спектар мутација, са високом пенетрацијом и значајном варијабилношћу. Јасне корелације између фенотипа и генотипа нису утврђене. 


== Клиника слика ==

Клиничка слика је веома променљива, чак и између две особе које носе исту мутацију гена. Генерално, у детињству је опажана мала висина, код одраслих жена која је испод 1,50 метра, а код мушкараца испод 1,60 метара.Фонтанеле лобање остају отворен дуже него што је нормално, чак све до одраслог периода живота. Често су са испупчењима која се јављају фронталној и париеталној регији, и праћене су већим од нормалног размаком између орбита, односно постоји велики размак између очију (хипертелоризам ) и непотпун развој максиларног и сфеноидалног синуса. Рамена имају висећи изглед због недостатка развоја зглобова. Удови су углавном нешто краћи од нормалних, са прстима несиметричне дужине.У усној шупљини обично се јављају различите аномалије које погађају зубе, укључујући малоклузије, лоше имплантиране натпросечне зубе и касне дефинитивне зуба и десни са палаталном пукотином и раним каријесом због неправилности у формирању зуба. 


== Дијагноза ==
Дијагноза се заснива на клиничким знацима и карактеристичним радиографским опажањима (отворени шавови, несрасле фонтанеле конусни грудни кош са уским горњим торакалним пречником, деформитети у рукама и абнормалним зубима)   Дијагноза се може потврдити молекуларно-генетичком анализом код пацијената са атипичним клиничким и радиолошким дијагностичким карактеристикама. 

		
		


== Диференцијална дијагноза ==
Диференцијална дијагноза укључује:
мандибуло-сакралну дисплазију,
Crane-Heise синдром,
Yunis-Varon синдром,
пикнодизостозу,
CDAGS синдром и
хипофосфатазију.


=== Пренатална дијагноза ===
Пренатална дијагностика се може применити код ризичне трудноће, и захтиева претходну идентификацију мутација које узрокују болест у породици.


== Терапија ==
Третман аномалија зуба је врло важан за постизање оптималне функционалности и естетике. Једна од могућности је уклањање несталих бебиних зуба, натпросечниог броја и ненормалних трајних зуба.
За зубе који нису избили, треба проучити могућност зубне хирургије, као и ортодонцију зуба. 
Говорна терпија може бити потребна. 
Код понављајућих инфекција препоручује се употреба антибиотика. 
Због важности RUNX2 у одржавању и окоштавању костију, потребно је пратити минералну густину костију и проучити потребу за превентивним лечењем остеопорозе.


== Прогноза ==
Малформације и компликације код клеидокранијалне дисплазије су ретке и не изазивају значајне сметње. Прогноза је обично добра.  


== Извори ==


== Спољашње везе ==
 Медији везани за чланак Клеидокранијална дисплазија на Викимедијиној остави