revision: 24428074
title: "\u0426\u0435\u0437\u0430\u0440 (\u0442\u0438\u0442\u0443\u043B\u0430)"
url: https://sr.wikipedia.org/wiki/%D0%A6%D0%B5%D0%B7%D0%B0%D1%80_(%D1%82%D0%B8%D1%82%D1%83%D0%BB%D0%B0)


---

Цезар или кесар (лат. Caesar, грч. καῖσαρ [kaísar]) је била једна од највиших римских и византијских титула, која се користила још од римског доба. Церемонија уздизања појединца у ранг цезара, описана је у спису „О Церемонијама“, византијског писца и цара Константина Порфирогенита (913—959), а њена званична инсигнија био је венац без крста. Ова титула коришћена је и у средњовековној Србији, у облику кесар или ћесар.


== Титула цезара у Византији ==
Титула цезара је у првобитно коришћена за самог цара. Од времена цара Диоклецијана (284—305), она се користи да означи младог цара и све до XI века, додељивана је, готово искључиво, уз неколико изузетака , царевим синовима.
Крајем XI века, почетком владавине цара Алексија I Комнина (1081—1118), значај титуле цезара је опао, увођењем титуле севастократора, која је, у хијерархијском смислу, била изнад ње. Касније се, по значају, помиње између титула севастократора и великог доместика, а од XIV века се титула цезара додељује углавном страним племићима околних држава, попут Влашке, Тесалије и Србије.


== Напомене ==


== Литература ==
Kazhdan, Alexander P., ур. (1991). The Oxford dictionary of Byzantium. New York [u.a.]: Oxford Univ. Press. ISBN 978-0-19-504652-6. 


== Види још ==
Византијске титуле


== Спољашње везе ==
Историјска библиотека: Титула кесара у средњовековној Србији