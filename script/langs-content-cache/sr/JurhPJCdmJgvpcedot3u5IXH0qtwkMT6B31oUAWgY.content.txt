revision: 25899464
title: "\u041F\u0430\u0440\u0430\u0437\u0438\u0442"
url: https://sr.wikipedia.org/wiki/%D0%9F%D0%B0%D1%80%D0%B0%D1%9B%D0%B8%D0%BD


---

Параћин је градско насеље у општини Параћин, у Поморавском округу. Према попису из 2011. било је 25.104 становника. У граду је некада пре Другог светског рата радила текстилна фабрика Влада Теокаревић, а данас су најпознатији индустријски комбинати Српска фабрика стакла и индустрија кондиторских производа Параћинка.
Овде се налазе Библиотека Др Вићентије Ракић и Зграда библиотеке у Параћину, Зграда у Ул. Бранка Крсмановића 45 у Параћину, Железничка станица Параћин, Запис Миленковића липа (Параћин), Запис Адакалска липа (Параћин), Споменик ратницима палим у Првом светском рату у Параћину.


== Историја ==

Насеље на месту данашњег Параћина основали су Римљани под називом Сармантес, најпре као успутну станицу на Војничком путу (Виа милитарис). У повељи кнеза Лазара из 14. века, (највероватније 1375. године) помиње се као дар манастиру св. Атанасија трг Паракинов брод. Верује се да је Параћин као варош са тргом добио назив по Паракину, скелеџији грчког порекла и броду који је превозио преко реке (отуд Паракинов брод). Временом је име вароши прешло у Параћин. Светолик Драгачевац, срески начелник из Параћина у пензији, антифашиста (Јосинговац), је 25. марта 1941. написао писмо Адолфу Хитлеру на које је добио одговор, али је депортован у логор Матхаузен где је и умро. Овде је сахрањен херој Живота Ђурић.
У завичајном музеју у Параћину чувају се фосилни остаци моравског крокодила који је пре 16 милиона година живео у српском језеру.Према легенди, Параћин је место порекла Васине торте која је ту настала почетком 20. века.Параћинци су познати под надимком џигерани којег носе због догађаја приликом кога су хтели да угосте српског Књаза Милоша џигерицом као специјалитетом, а он увређен рекао „Џигерицо и ти ли си месо, Параћинци и ви ли сте људи?”Овде се налазе Запис липа код цркве (Параћин), Запис липа код школе (Параћин), Запис клен Свете Недеље (Параћин ван варош) и Запис Радивојевића храст (Параћин ван варош).
Нижа реална гимназија је отворена 1879, нова зграда гимназије је завршена 1939, а освећена на Савиндан 1940, пошто је рад у њој већ почео.Овде се налази ФК СФС Борац Параћин, као и ФК Јединство Параћин, најуспешнији фудбалски клуб у овом граду.


== Демографија ==
У насељу Параћин живи 20.172 пунолетна становника, а просечна старост становништва износи 39,2 година (37,8 код мушкараца и 40,6 код жена). У насељу има 8.565 домаћинстава, а просечан број чланова по домаћинству је 2,93.
Ово насеље је великим делом насељено Србима (према попису из 2002. године).


== Знамените личности из града ==
Светолик Драгачевац, срески начелник који је написао претеће писмо Адолфу Хитлеру уочи инвазије на Југославију марта 1941
Евстатије Ракић, архимандрит
Момчило Поповић Озрен, народни херој из Бусиловца (Параћин)
Живота Ђурић, херој из рата на Косову
Ана Николић, певачица
Бојан Кркић старији, бивши фудбалер
Марчело, познати репер
Ненад Ђорђевић, српски фудбалер


== Братски градови ==
 Елефтерио-Корделио, Грчка
 Пердика, Грчка
 Мурска Собота, Словенија
  Јабланица, Босна и Херцеговина (федерација)


== Галерија ==

		
		
		
		
		
		
		
		
		
		
		
		
		
		
		
		
		


== Референце ==


== Спољашње везе ==

Званична презентација општине Параћин
Мапе, аеродроми и временска ситуација локација (Fallingrain)
Сателитска мапа (Wikimapia)
Гугл сателитска мапа (Maplandia)
План насеља на мапи (Mapquest)
Независни Портал општине Параћин
Пословни адресар општине Параћин