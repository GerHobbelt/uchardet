revision: 25914676
title: "\u0426\u0435\u0437\u0430\u0440 \u0441\u0430\u043B\u0430\u0442\u0430"
url: https://sr.wikipedia.org/wiki/%D0%A6%D0%B5%D0%B7%D0%B0%D1%80_%D1%81%D0%B0%D0%BB%D0%B0%D1%82%D0%B0


---

Цезар салата је салата од зелене салате и крутона преливена лимуновим соком (или соком лимете), маслиновим уљем, јајетом, Вустер сосом, инћунима, белим луком, Дижон сенфом, пармезаном и црним бибером.
У свом изворном облику ова салата се припрема и служи као прилог.


== Историја ==
Стварање салате углавном се приписује угоститељу Цезару Кардинију, италијанском имигранту који је управљао ресторанима у Мексику и Сједињеним Државама. Његова ћерка Роза испричала је да је њен отац измислио салату у свом ресторану у Тихуани, Мексико, када је гужва Четвртог јула 1924. потрошила кухињске залихе. Кардини се задовољио оним што је имао да припреми оброк, додајући драматично бацање на сто "од стране кувара". Кардини је живео у Сан Дијегу, али је такође радио у Тихуани, где је избегавао ограничења прохибиције. Велики број Кардинијевог особља је тврдило да су они измислили јело. 

Џулија Чајлд рекла је да је јела салату Цезар у Кардинијевом ресторану када је била дете 1920-их. 1946. новинска колумнисткиња Дороти Килгален написала је о Цезаровој салати који садржи инћуне, што се разликује од Кардинијеве верзије:Салату Цезар Њујорчанима ће представити Gilmore's Steak House. То је сложена смеша која се дуго припрема и садржи много белог лука, сирова или мало кувана јаја, крутоне, зелену салату, инћуне, пармезан сир, маслиново уље, сирће и доста бибера.Према Рози Кардини, оригинална Цезар салата (за разлику од салате његовог брата Алекса Aviator (пилотска), која је касније преименована у Цезар салату) не саржи делове инћуна; благ укус инћуна долази од Вустер соса. Кардини се противио употреби инћуна у својој салати. 
Седамдесетих година 20. века, кћерка Кардини рекла је да је оригинални рецепт обухватао целе листове салате, који су требали да се подижу за стабљику и једу прстима; кувана јаја; и италијанско маслиново уље.Иако оригинални рецепт не садржи инћуне, модерни рецепти обично укључују инћуне као кључни састојак, који су често емулговани у верзијама у боцама. Цезарске преливе у боцама данас производе и пласирају на тржиште многе компаније.
За заштитне марке „Кардини'с“, „Цезар Кардини'с“ и „Оригинал Цезар Дресинг“ тврди се да датирају од фебруара 1950. године, мада су регистровани тек деценијама касније а доступно је више од десетак врста флашираног Кардинијевог прелива данас, са разним састојцима.


== Уобичајени састојци ==

Уобичајени састојци многих рецепата су:   

зелена салата
маслиново уље
згњечени бели лук
со
Дижон сенф
црни бибер
сок од лимуна
Вустер сос
инћуни
сирова или кувана јаја
рендани пармезан
крутониВаријације укључују варирање листова, додавање меса попут пилетине или сланине на жару или изостављање састојака попут инћуна и јаја.


== Здравствени проблеми ==
Постоји својствени ризик од заразе бактеријама салмонеле које се повремено могу наћи у сировом јајету из испуцале или неправилно опране љуске јајета. Међутим, неке земље попут Велике Британије елиминисале су овај ризик стратегијама вакцинације и контроле. Ипак, новије верзије рецепта захтевају барем кратко кувана или пастеризована јаја. Рецепти могу изоставити јаје и произвести „цезар винаигрету“. Постоје многе варијације ове салате; јогурт је понекад замењен јајима да би задржао кремасту текстуру, а други захтевају употребу мајонеза.


== Види још ==
Салате


== Референце ==
 


== Литература ==
Child, Julia; Paul Child (1975). From Julia Child's Kitchen. Alfred A. Knopf. ISBN 978-0394480718. 


== Додатна литература ==
Greenfield, Terry D. (1996).  Lorna Bolkey; Kathryn Hall, ур. In Search of Caesar: The Ultimate Caesar Salad Book. Alexander Books. ISBN 978-1570900143. 
Mariani, John F. (1985). The Dictionary of American Food and Drink. Book Sales. ISBN 978-0899191997. 
Stradley, Linda; Cook, Andra (1997). What's Cooking America. Chehalem Publishing. ISBN 978-1885221551. 
Trager, James (1995). The Food Chronology: A Food Lover's Compendium of Events and Anecdotes, from Prehistory to the Present. Henry Holt and Company. ISBN 978-0805033892. }