revision: 25716303
title: "\u0411\u0438\u0432\u0430 (\u0458\u0435\u0437\u0435\u0440\u043E)"
url: https://sr.wikipedia.org/wiki/%D0%91%D0%B8%D0%B2%D0%B0_(%D1%98%D0%B5%D0%B7%D0%B5%D1%80%D0%BE)


---

Језеро Бива (琵琶湖 - Бива-ко), је највеће слатководно језеро у Јапану и тектонског је порекла. Налази се у префектури Шига (западноцентрални Хоншу), североисточно од Кјота. Пошто се одувек налазило у великој близини бивше престонице (Кјота), често је спомињано у јапанској књижевности, поготову поезији и историјским записима.
Сам назив Бива-ко (琵琶湖), настао је током Едо периода и сматра се да постоји лексичка веза између назива језера и хомонима Бива, жичаног инструмента. Према речима ученог монаха Косо из храма Енрјаку-џи, језеро Бива је чиста земља богиње Бензајтен која обитава на оструву Чикубу и обожава инструмент Бива који има облик овог језера.
Језеро се раније звало Авауми (淡海 - Слатководно море), Чикацу Авауми (近淡海 - Слатководно море близу престонице), а касније Авауми се мења у Оми због назива старе префектуре Оми (данашња префектура Шига). Језеро је такође спомињано и као Нио но Уми (鳰の海 - Језеро малог гњурца), у јапанској књижевности.
Језеро Бива је такође и станиште слатководних риба, поготову пастрмке, али и плодно тло за развијање индустрије узгајања бисера.


== Галерија ==

		
		
		
		


== Литература ==
Department of Lake Biwa and Environment, Shiga Prefecture
Lake Biwa Environmental Research Institute
Ramsar site database
go.biwako - Travel Guide of Shiga Prefecture, Japan
Lake Biwa (World Wildlife Fund)
Review of Criodrilidae (Annelida: Oligochaeta) including Biwadrilus from Japan
Live Webcam of Biwako
Japan's Secret Garden NOVA / PBS
Lake Biwa Catfish


== Референце ==