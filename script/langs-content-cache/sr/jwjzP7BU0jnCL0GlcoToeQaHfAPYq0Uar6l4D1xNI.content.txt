revision: 25905910
title: "\u0422\u0412 \u041B\u0430\u0432"
url: https://sr.wikipedia.org/wiki/%D0%A1%D1%83%D0%BF%D0%B5%D1%80%D1%81%D1%82%D0%B0%D1%80_(%D0%A2%D0%92_%D0%BA%D0%B0%D0%BD%D0%B0%D0%BB)


---

Суперстар је српска комерцијално-радиодифузна телевизијска станица чији је власник Телеком Србија. Њено седиште се налази на адреси Владимира Поповића 6, спрат М, стан Б 31—35, Београд. Покренута је 15. новембра 2018. године.


== Историја ==
Телеком Србија је крајем 2018. године најавио претплатнички канал који би приказивао телевизијске серије и филмове, домаће и стране продукције. Доступан је искључиво преко оператора који послују у склопу Телекома Србије, као што су мтс и Супернова.
Највећи део програма чине оригиналне телевизијске серије, направљене у сопственој продукцији, као и програм произведен у сарадњу са Радио-телевизијом Србије. Скоро све оригиналне серије приказане су и на одређеним терестријалним каналима.
Курир је средином 2020. године објавио да би Суперстар требао приказати пету сезону серије Убице мог оца, чиме је серија престала с приказивањем на Новој С. Продуцент Макса Ћатовић из куће Филм данас која потписује продукцију серија Убице мог оца, Државни службеник и Певачица, потврдио је да ће за потребе Суперстара до 2023. године произвести још три високобуџетне серије.


== Програм ==
Суперстар углавном на свом програму приказује стране и домаће филмове и телевизијске серије. Телеком Србија је, у сарадњи са разним продукцијским кућама, произвео велики број серија које се приказују на овој станици. Станица је такође приказивала забавну емисију Мој пријатељ.
Највећи удео у програму чине углавном амерички филмови. Суперстар је приказао неке од најпознатијих блокбастера, који су достигли велику гледаност. Највише приказаних филмова је из каталога студија Warner Bros. као што су Шерлок Холмс, Хари Потер, Секс и град и многи други.Серијски програм чини велики удео у програмској шеми телевизије. Суперстар је у највећој количини приказивао домаће серије, из сопствене продукције. Једина страна серија која је приказивана је Хотел Гранд. Домаће серије које је Суперстар премијерно приказивао су:


== Референце ==


== Спољашње везе ==
Званични веб-сајт