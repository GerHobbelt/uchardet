revision: 25605528
title: "\u041C\u043B\u0430\u0434\u0435\u043D \u0421\u0440\u0431\u0438\u043D\u043E\u0432\
  \u0438\u045B"
url: https://sr.wikipedia.org/wiki/%D0%9C%D0%BB%D0%B0%D0%B4%D0%B5%D0%BD_%D0%A1%D1%80%D0%B1%D0%B8%D0%BD%D0%BE%D0%B2%D0%B8%D1%9B


---

Младен Србиновић (Сушица код Гостивара, 29. новембар 1925 — Београд, 12. мај 2009) био је српски сликар, академик САНУ и професор Универзитета у Београду.


== Биографија ==
Младен Србиновић родио се 1925. године у Сушици код Гостивара. Основну школу и гимназију похађао је у Београду. Студирао је сликарство на Академији ликовних уметности од 1947. до 1951, а постдипломске студије завршио је 1953. године. За асистента у Академији ликовних уметности био је изабран 1953. када је изабран и за члана УЛУС-а. Пензионисан је у звању редовног професора Факултета ликовних уметности 1988. године.Први пут је излагао 1948. на Изложби радова студената Академије ликовних уметности, а самостално 1952. године у Графичком колективу. Поред многих самосталних и групних изложби у земљи и иностранству, представљао је југословенску уметност на бројним изложбама. Био је члан Графичког колектива и групе Самостални (од 1952), и један од оснивача и чланова Децембарске групе(1955). Издао је две графичке мапе (1953. и 1955), инспирисане стиховима Лорке. Упоредо са сликарством и графиком од 1960. почео је да ради мозаике и предлошке за таписерије које су реализоване и излагане.
Израдио је у мозаиу:

зид у свечаној сали Савезног извршног већа (1962),
две зидне композиције у Хисторијском Музеју у Сарајеву(1966),
два циклуса зидних мозаика(1971.и 1988), и 17 подних мозаика (1985), у свечаној дворани Скупштине општине Крушевац,
зидне мозаике у Медицинском центру Гамзигрдске бање (1975),
мозаичку композицију у свечаној сали фабрике Први мај у Пироту(1978, уништена у пожару 1992),
два мозаика у згради Радио-телевизије Београд у Кошутњаку(1979),
два мозаике за цркву Св. Николе у Руми (1985),
мозаик на прочељу Инвестбанке у Београду (1989) и
мозаичке иконе за олтарску преграду у манастиру Жичи (1993).
Радио је и витраже за Свечану дворану Скупштине општине Крушевац.Изабран је 1981. године за дописног, а 1988. за редовног члана Српске академије науке и уметности, а 1997. године је изабран и за члана Македонске академије наука и уметности .


== Признања ==
Добитник је многих југословенских и међународних награда.

Октобарска награда Београда 1958;
Премија за графику - Загреб 1960;
Награда за сликарство на Меморијалу Надежде Петровић у Чачку 1960;
Награда за сликарство на међународном бијеналу у Сао Паолу, 1961;
2. награда за сликарство на бијеналу у Александрији,
Октобарска награда Београда, 1974,
7-јулска награда, 1984.


== Галерија ==

		
		
		


== Види још ==


== Референце ==


== Литература ==


== Спољашње везе ==
Српска академија наука и уметности: Младен Србиновић (језик: српски)
Радио-телевизија Србије: Преминуо Младен Србиновић, 12. мај 2009. (језик: српски)
Mladen Srbinović (1925—2009)
DELA UMETNIKA