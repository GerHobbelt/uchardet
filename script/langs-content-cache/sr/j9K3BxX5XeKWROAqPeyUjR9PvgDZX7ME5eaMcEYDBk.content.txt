revision: 24435883
title: "\u0421\u0432\u0430\u0448\u0442\u043E\u0458\u0435\u0434"
url: https://sr.wikipedia.org/wiki/%D0%A1%D0%B2%D0%B0%D1%88%D1%82%D0%BE%D1%98%D0%B5%D0%B4


---

Сваштојед, свеждер или омнивор (од лат. omne — „све“ и vorare — „прождирати“), је свака животињска врста која се храни и биљном и животињском храном, дакле чија је исхрана мешовита.


== Примери ==

Код омниворних сисара зуби су прилагођени како за кидање меса, тако и за жвакање и млевење биљних делова. Медведи су познати по томе што воле пчелињи мед, али се хране и мањим животињама, као што су рибе и ларве инсеката. Своју исхрану допуњују биљкама. Занимљиво је да веверица, која се иначе храни орасима, жиревима, лешницима и семењем четинарског дрвећа, такође напада и птице и њихова јаја. Човек је такође сваштојед.Међу птицама, врана и гавран су омнивори. Посебно је познат гавран по томе што једе веома разноврсну храну, заправо све што је хранљиво, а може да буде и стрвинар.


== Извори ==


== Спољашње везе ==
Шта је омнивор?
Nature Works: „Omnivores“