revision: 24241942
title: "\u0415\u0432\u0440\u043E\u0432\u0438\u0437\u0438\u0458\u0430 (\u043C\u0440\
  \u0435\u0436\u0430)"
url: https://sr.wikipedia.org/wiki/%D0%95%D0%B2%D1%80%D0%BE%D0%B2%D0%B8%D0%B7%D0%B8%D1%98%D0%B0_(%D0%BC%D1%80%D0%B5%D0%B6%D0%B0)


---

Евровизија (енгл. eurovision) је назив за телевизијску мрежу коју су основале националне радиодифузне организације (претежно) европских држава окупљене у Европску радиодифузну унију. Реч „Евровизија” у необавезном говору често означава најпознатији заједнички пројекат мреже Евровизија, Песму Евровизије.

Мрежа је првенствено основана ради организовања телевизијских преноса међународно значајних догађаја. Организовање Европске радиодифузне уније и Евровизије нема везе са Европском унијом и почиње још 1950. године. Тренутно чланство обухвата 52 стална члана и 29 придружених чланова уније. Земље источне Европе су имале своју паралелну организацију под именом „Интервизија”. Постоји и радијски пандан Евровизије, Еврорадио.
Међу познатим заједничким продукцијама Евровизије су:

Песма Евровизије
Дечја песма Евровизије
Плес Евровизије (више се не емитује)
пренос Бечког новогодишњег концерта
преноси Турнира четири скакаонице
преноси папских посланица „Urbi et Orbi”
преноси коњичких трка „Палио ди Сијена”
дугогодишњи серијал „Игре без граница”те бројни међународни спортски и културни преноси.
Преноси заједничких продукција Евровизије почињу кратким телопом са логом Европске уније за радиодифузију, којег прати препознатљива мелодија, риторнел тема „Позоришта ремек-дела”, из прелудијума оркестрацији „Те деума” Марк-Антоана Шарпантјеа (Х.146 у нумерацији Хјуа Вајлија Хичкока).


== Спољашње везе ==
Евровизија www.eurovision.net