revision: 25662743
title: "\u0411\u0430\u043B\u043A\u0430\u043D\u0441\u043A\u0430 \u043C\u0435\u0452\u0430"
url: https://sr.wikipedia.org/wiki/%D0%91%D0%B0%D0%BB%D0%BA%D0%B0%D0%BD%D1%81%D0%BA%D0%B0_%D0%BC%D0%B5%D1%92%D0%B0


---

Балканска међа (рус. Балканский рубеж) руско-српски је акциони филм из 2018. године, у режији Андреја Волгина. Говори о тајној операцији преузимања Аеродрома Слатина на Косову и Метохији током НАТО агресије на СР Југославију. Ови догађаји су постали најопаснији за погоршавање односа између Русије и Запада још од Кубанске ракетне кризе.Филм је у Русији приказан 21. марта 2019. године, три дана пре 20. годишњице НАТО агресије на СР Југославију. У Србији је премијерно приказан 19. марта 2019. у Сава центру у Београду.


== Радња ==
Радња филма је о малом одреду од 200 руских војника који су убачени у специјалну операцију на Косову и Метохији усред војног сукоба 1999. године. Суочавајући се са албанским разбојницима и војницима НАТО-а, храбри падобранци покушавају да задрже стратешки важан Аеродром Слатина и спасу српске заробљенике, који имају трагичну судбину. Рус Андреј Шаталов има и лични мотив — његова девојка Јасна заробљена је од стране Албанаца због шверца органа.


== Улоге ==


== Продукција ==
Главну улогу коју тумачи Гоша Куценко се такође наводи као продуцент.Филм је фиктиван и заснован на истинитим догађајима, који су документовани. Сниман је у Београду, на обронцима Златибора, у Новој Вароши, Москви и на Криму.


== Приказивање ==
Филм је приказан у биоскопима у Русији, Србији, Републици Српској, Јерменији, Белорусији и Киргистану.


== Напомене ==


== Референце ==


== Спољашње везе ==
Балканска међа на сајту IMDb (језик: енглески)