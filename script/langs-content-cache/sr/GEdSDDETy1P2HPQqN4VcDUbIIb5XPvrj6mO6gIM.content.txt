revision: 24464099
title: "\u0421\u0430\u0431\u043E\u0440 \u043B\u043E\u0432\u0430\u0446\u0430 \u0421\
  \u0440\u0431\u0438\u0458\u0435 \u0438 \u0417\u043B\u0430\u0442\u0438\u0431\u043E\
  \u0440\u0441\u043A\u0430 \u0445\u0430\u0458\u043A\u0430 \u043D\u0430 \u0432\u0443\
  \u043A\u0430"
url: https://sr.wikipedia.org/wiki/%D0%A1%D0%B0%D0%B1%D0%BE%D1%80_%D0%BB%D0%BE%D0%B2%D0%B0%D1%86%D0%B0_%D0%A1%D1%80%D0%B1%D0%B8%D1%98%D0%B5_%D0%B8_%D0%97%D0%BB%D0%B0%D1%82%D0%B8%D0%B1%D0%BE%D1%80%D1%81%D0%BA%D0%B0_%D1%85%D0%B0%D1%98%D0%BA%D0%B0_%D0%BD%D0%B0_%D0%B2%D1%83%D0%BA%D0%B0


---

Сабор ловаца Србије и Златиборска хајка на вука је манифестација националног карактера веома атрактивног садржаје и богатог програма, која се тадиционална сваке зиме одржана на Златибору током фебруара месеца, од 1982. године. Хајка на вука има сложену организацију, због самог карактера лова и употребе оружја.


== Предуслови ==
Највећи предатор на прсторима Србује јесте вук, који је сврстава у једну од ретких европских земаља у којој се бројност вука повећава.  Њихова бројност није подједнака тако да у складу са овом чињеницом ни закон о ловству не третира ову врсту подједнако на свим територијама Републике Србије. У том смислу на територији АП Војводине вук је трајно заштићен, док је у централној Србији ван режима заштите, јер је на овим просторима бројност вука толика, да прави штету ловачким удружењима и појединим сеоским имањима. 
Међу та подручја спада планина Златибор на којој је бројност вука толика да је редукција вукова и регулација природне равнотеже од стране човека неопходна. Хајка на вукове која се низ деценија уназад одржавала на овој планини, временом је добила проширивање садржаја и временом прерасла у традиционални Сабор ловаца на Златибору и Златибораку хајку на вука.


== Место и време одржавања манифестације ==
Највећи део Сабора одржава се у Чајетини, док се хајка на вука, организује на потезу између Чиготе и Муртенице. 
На прогон вука креће се из више праваца – Драгалице, Јокине ћуприје, Водица, Беле Реке, Страже, Љубишке Превије и Борове Главе.


== Бројност учесника ==
По масовности Сабор ловаца Србије и „Златиборска хајка на вука“ је једна од највећих манифестација ове врсте у Србији, јер у њој учествује око 1.000 ловаца из целе Србије и мањи или већи број ловаца из иностранства. док локални ловци чине мањи део учесника и посетилаца.Како је ловно стрељштво све популарније у Србији око 42% учесника (испитаника) изјавило је да управо због ловног стрељаштва долази на сабор ловаца на Златибору.Рекордан број посетилаца на Сабору забележен је за време  „златног доба ” ловства у Србији и бившој Југославији, 1989. године када је у хајци учествовало чак 6.000. учесника.


== Карактер и перманентност одржавања  манифестације ==
Карактеристике СабораОсим економскок значаја, по свом садржају Сабор је манифеставија са израженим едукативним, културним, спортско-рекреатвним и етичким функцијама. Како је ово најважнија ловно-туристичка манифестација која има међународни карактер, функције и фактори ове манифестације имају одјека и преко граница Србије.

У оквиру Сабора одржавају се:

бројна спортска такмичења у стрељаштву (од којих су најзначајније: покретна мета—силуета вука, непокретна мета—силуета срндаћа 200 m, глинени голубови-трап, кружна мета 400 m, куп „Први Партизан” Ужице, ваздушна пушка—ловачки подмладак),
сам чин лова — Хајка на вука и Хајка на лисицу (као спортске манифестације са извесним елементима забавног карактера),
изложбе ловачких трофеја,
едукацију ловаца,
научно-стручна саветовања,
такмичења у ловном стрељаштву,
припремање кулинарских специјалитете, на стрелишту, на коме се поставља ражањ за печење вола и спремају и други златиборски специјалитети,
културно-уметнички и забавни програми, са незаобилазним наступима дувачких оркестара,
презентација и продаја ловачког оружја и опреме и литаратуре,
други програмски садржаји.Перманентност одржавањаПо перманентости одржавања Сабор ловаца и Хајка на вука представља једну од најстаријих манифестација на Златибору јер се традиционално одржава од 1982. године.


== Значај ==
Сабор има и национални и међународни значај, јер предстаља афирмисан и стандардан елемент туристичке понуде Златиборског округа, у оквиру које долазе ловци готово из свих крајева Србије, и  инострани ловци-туристи из околних земаља као што су Црна Гора, Босна и Херцеговина, Северна Македонија, Румунија, али и из оних удаљенијих  из Словеније, Немачке, Украјне.
По уложеним средствима и традиције коју има, Сабор даје релативно велике ефекте са становишта едукативне, културне, спортско-рекреатвне и туристичке функције јер повећања туристички промета и потрошњу.Други по значају су промотивни ефекти читаве манифестације, који производе значајне туристичке ефекте, мада у новије време, услед деловања различитих друштава за заштиту животиња (вука) манифестација је донекле под утицајем контрапродуктивних ставова.
Ово је једна од ретких манифестације у Србији која је у финансијском смислу одржива, јер се делом самофинансира од котизације и других прихода.


== Мере безбедности ==
Организатори Сабора посебну пажњу посвећују безбедности свих учесника за време бројних садржаја у оквиру Сабора,па се тако пре почетка хајке сви учесници обавезно упознају са правилима понашања за време трајања самог лова, што има и „дубљи васпитни утицај јер ће многи ловци научено знање применити и у будућим хајкама или групним лововима.” 


== Програм Сабора ==

Први дан (четвртак)15.00 h Дочек гостију, изложба ловачких трофеја - изложбено продајни штандови
20.00 h Отварање Сабора и коктел добродошлице у ресторануДруги дан (петак)09.00 h Стрелиште “Зова” - 5 дисциплина
Меморијал “Душан Бојовић” покретна мета (силуета вука)
Меморијал “Славко Дондур” непокретна мета (силуета срндаћа)
Меморијал “Др Војкан Јовановић” глинени голубови (“ТРАП”)
КУП “Први Партизан” 400 м
Ваздушна пушка ловачки подмладак
Кинолошка манифестација ревијална смотра гонича
Ловачки таблић
18.00 h Тематска предавањаТрећи дан (субота)06.30 h Збор учесника лова на вука
07.00 h Полазак у лов
14.00 h Повратак из лова и заједнички ручак на стрелишту “Зова”
20.00 h Ловачки бал (музички програм, лутрија, проглашење победника)Четврти дан (недеља)08.00 h Традиционални лов лисице гоничима
12.00 h Испраћај гостију.


== Организатор ==
Хајку организује:

Ловачко удружење Златибор,
Ловачки савез  Србије,
Туристичка организација Србије као један од координатора,
локална самоуправа, као суфинансијер сабора.


== Извори ==


== Литература ==
Прентовић, Р. (2005), Туристички аспекти ловачких манифестација, Зборник радова Департмана за географију, туризам и хотелијерство број 33-34, Нови Сад
Прентовић, Р. (2005), Ловнo-туристички производ, Туризам бр. 9, Департман за географију, туризам и хотелијерство, Нови Сад
Бјелац, Ж. (1998), Туристичке манифестације у Војводини. Докторска дисертација, Департман за географију, туризам и хотелијерство, Нови Сад.


== Спољашње везе ==
Туристички ефекти сабора ловаца на Златибору