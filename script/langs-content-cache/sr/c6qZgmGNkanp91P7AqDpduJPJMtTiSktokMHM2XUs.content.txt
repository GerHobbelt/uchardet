revision: 25888900
title: "\u0424\u041A \u0417\u043B\u0430\u0442\u0438\u0431\u043E\u0440"
url: https://sr.wikipedia.org/wiki/%D0%A4%D0%9A_%D0%97%D0%BB%D0%B0%D1%82%D0%B8%D0%B1%D0%BE%D1%80


---

ФК Златибор је српски фудбалски клуб из Чајетине. Клуб се тренутно такмичи у Српској лиги Запад, трећем такмичарском нивоу српског фудбала.


== Историја ==

Златибор је основан 1945. године, а своје утакмице игра на стадиону Швајцарија.
Клуб је у сезони 2011/12. заузео 14. место у Зони Дрина и тако након две сезоне у овом рангу испао у нижи, Златиборску окружну лигу, где се последњи пут такмичио у сезони 2009/10. Након две сезоне у петом рангу такмичења поново су се вратили у Зону Дрина. У првој сезони заузели су друго место са бодом мање од ФАП-а из Прибоја, али су већ следеће у сезони 2015/16 заузели прво место са чак 20 бода више од првог пратиоца Прова и пласирали се у Српску лигу Запад. У дебитантској сезони заузели су високо 5. место.
У претколу Купа Србије у сезони 2017/18 Златибор је победио БСК Борчу са 4:1 и пласирао се у шеснаестину финала где их је чекао суперлигаш Раднички из Ниша. Након регуларног дела на Златибору било је 0:0, а након пенала победили су домаћи играчи са 7:6 и тако остварили највећи успех у куп такмичењима. У осмини финала након велике борбе Златибор је поражен на свом терену од суперлигаша Чукаричког са 0:1 и тако завршио такмичење. У сезони 2017/18. клуб је заузео прво место у Српској лиги Запад и пласирао се у Прву лигу Србије, други такмичарки ниво српског фудбала, што је први пут у историји клуба, да учествује у овом такмичењу.
У првој сезони у Првој лиги Србије, Златибор је заузео високо 6. место и пласирао се у плеј-оф за улазак у Суперлигу Србије. У полуфиналу, боља је била Инђија са 2:1 и пласирала се у Суперлигу, док је Златибор остао у истом рангу такмичења. Оно што фудбалери Златибора нису успели у овој, остварили су у сезони 2019/20. Освајањем 1. места остварили су историјски успех пласманом у Суперлигу Србије. Након освајања 18. места, Златибор је после само једне сезоне испао у Прву лигу Србије.


== Стадион ==

Фудбалски клуб Златибор своје утакмице игра на стадиону Швајцарија. Стадион се налази на Златибору и направљен је 1946. године. Током 2014. године стадион је реконструисан. На јединој трибини стадиона постављено је 1050 столица које су се некад налазиле на стадиону Партизана.
Поред главног постоје и два помоћна терена.
Стадион не испуњава услове за такмичење у Суперлиги, па је тако Златибор у сезони 2020/21. током наступа у Суперлиги играо на Градском стадиону у Ужицу.


== Новији резултати ==


== Тренутни састав ==
Од 12. марта 2022.


== Напомене ==


== Види још ==
Списак фудбалских клубова Србије


== Референце ==


== Спољашње везе ==
ФК Златибор на сајту Facebook
ФК Златибор на сајту Srbijasport.net