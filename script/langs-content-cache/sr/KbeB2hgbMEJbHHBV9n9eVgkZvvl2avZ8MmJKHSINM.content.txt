revision: 25641482
title: "\u041E\u0431\u0434\u0430\u0440\u0435\u043D"
url: https://sr.wikipedia.org/wiki/%D0%9E%D0%B1%D0%B4%D0%B0%D1%80%D0%B5%D0%BD


---

Обдарен (енгл. Hung) америчка је телевизијска серија коју су створили Колет Берсон и Дмитриј Липкин за HBO. Томас Џејн глуми Реја Дрекера, средњошколског кошаркашког и бејзбол тренера из предграђа Детроита који прибегава проституцији. Приказивана је од 28. јуна 2009. до 4. децембра 2011. године, а састоји се од три сезоне и 30 епизода.


== Радња ==
Пре много година у средњој школи, Реј Дрекер био је спортски, популаран тип којег је чекао успех. Сад, као средовечни средњошколски професор и кошаркашки тренер, он је потплаћен, несигуран и огорчен што га је супруга након двадесет година оставила због свог дерматолога. Након што пожар оштети његову оронулу кућу у Детроиту коју је наследио од својих родитеља, Рејева лоша срећа пада до самог дна кад се његова деца, близанци, који су становали с њим, преселе код своје мајке и њеног супруга опседнутим чистоћом.
Пошто очајна времена изискују очајна средства, обдарени Реј одлучи искористити свој највећи адут, у нади да ће тиме побољшати своју будућност. Уз помоћ пријатељице Танје, која неочекивано постаје његова сводница, Реј упловљава у неистражене воде и постаје жиголо, покушавајући да уравнотежи потребе свакодневног живота с успонима и падовима захвата о којем не зна скоро ништа, али за чију је експлоатацију можда јединствено добро квалификован.


== Улоге ==


== Епизоде ==


== Референце ==


== Спољашње везе ==
Званични веб-сајт
Обдарен на сајту IMDb (језик: енглески)