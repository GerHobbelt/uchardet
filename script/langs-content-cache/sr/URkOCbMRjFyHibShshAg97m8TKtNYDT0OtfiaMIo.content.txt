revision: 25905307
title: "\u0421\u0435\u0432\u0435\u0440\u043D\u0430 \u041C\u0430\u043A\u0435\u0434\u043E\
  \u043D\u0438\u0458\u0430 \u043D\u0430 \u041F\u0435\u0441\u043C\u0438 \u0415\u0432\
  \u0440\u043E\u0432\u0438\u0437\u0438\u0458\u0435"
url: https://sr.wikipedia.org/wiki/%D0%A1%D0%B5%D0%B2%D0%B5%D1%80%D0%BD%D0%B0_%D0%9C%D0%B0%D0%BA%D0%B5%D0%B4%D0%BE%D0%BD%D0%B8%D1%98%D0%B0_%D0%BD%D0%B0_%D0%9F%D0%B5%D1%81%D0%BC%D0%B8_%D0%95%D0%B2%D1%80%D0%BE%D0%B2%D0%B8%D0%B7%D0%B8%D1%98%D0%B5


---

Северна Македонија која је на овом такмичењу до 2018. била представљена као БЈР Македонија на Песми Евровизије учествује од 1998. године и такмичења у Бирмингему. Први покушај наступа Македоније на Песми Евровизије био је 1996. године са Калиопи и песмом „Само ти“, међутим, она није успела да прође пре-селекцију, што је ову земљу спречило да дебитује те године.


== Историја ==
Пре него што је прогласила независност 1991. године, Македонија је учествовала у такмичењима за Песму Евровизије као део СФР Југославије, а македонски композитори писали су песме и за кандидате из других крајева Југославије. Међутим, Македонија никада није представљала Југославију на овом такмичењу. Први, и једини пут, македонска представница Маја Оџаклијевска, победила је 1980. на Југословенском националном избору (Југовизија), али није учествовала на Песми Евровизије јер је делегација Југославије одлучила да не учествује те године . Тако Македонија никада није имала свог извођача на Песми Евровизије у оквиру СФР Југославије.Македонска радио телевизија, која преноси Песму Евровизије, своје представнике бирала је путем фестивала Скопје фест, премда је било одступања 2004, 2005, 2006, 2007, и 2012. када су представници одабрани на другачији начин. Елена Ристеска је у Атини 2006. освојила 12. место
У периоду од 2008. до 2011. године Македонија није успевала да се пласира у финале иако је 2008. и 2009. у полуфиналним вечерима заузимала 10. место, тадашња правила дозвољавала су да гласови жирија избаце десетог по броју гласова публике, што је довело да 2008. уместо Северне Македоније у финале оде Шведска, а 2009. Финска. Најбољи пласман Северне Македоније је био 2019. када је Тамара Тодевска заузела 7. место. 


== Представници ==

2008. и 2009. године Македонија је у полуфиналима заузела 10. место али није се пласирала у финале одлукама жирија. Тако је 2008. уместо Македоније прошла Шведска, а 2009. Финска.
2012. Калиопи и румунска група „Mandinga“ имале су идентичан број поена, али ваља напоменути и то да су румунски представници максималан број поена добили само од једне земље- Молдавије, док је песма „Црно и бело“ добила 12 поена и од Србије и од Босне и Херцеговине.


== Гласање (1998—2012) ==
Македонија је највише поена дала:

Македонија је највише поена добила од:

Забелешка: Поени у горњим табелама дати су само током финалних вечери, а не и током полуфиналних која постоје од 2004.


== Референце ==


== Спољашње везе ==
МКРТВ Евровизија
Службена ЕБУ страница
ОГАЕ Македонија Архивирано на сајту Wayback Machine (14. октобар 2007)
Текстови песама које су представљале Македонију на Евровизији
Поени додељивани за и од Македоније