revision: 25681652
title: "\u0421\u0430\u045A\u0430 \u0411\u0443\u0440\u0438\u045B"
url: https://sr.wikipedia.org/wiki/%D0%A1%D0%B0%D1%9A%D0%B0_%D0%91%D1%83%D1%80%D0%B8%D1%9B


---

Сања Бурић (Сарајево 10. март 1973 — Сарајево 14. септембар 2021) била је босанскохерцеговачка глумица и професор на сарајевској Академији сценских уметности.


== Биографија ==
Рођена је 1973. године у Сарајеву, а студирала је на Академији сценских уметности у Сарајеву где је и дипломирала. Постдипломске студије завршила је у Међународној глумачкој школи „Жак Лекок” и на Корс Флоренту у Паризу. На предмету покрет на Академији сценских уметности у Сарајеву предавала је од 2018. до 2020. године. На Универзитету у Сарајеву обављала је функцију професорке уметности.
Остварила је улоге у ТВ серијама Виза за будућност, Црна хроника и филмовима као што су Код амиџе Идриза и Добро уштимани мртваци. Поред рада на филмовима и серијама остварила је позоришне улоге у Народном позоришту Сарајево, Босанском народном позоришту у Зеници, Каменом театру 55, Отвореној сцени ОБАЛА и Позоришту младих Сарајево.Преминула је 14. септембра 2021. године у Сарајеву од последица можданог удара, а сахрањена је на градском гробљу Влаково.


== Филмографија ==


== Референце ==


== Спољашње везе ==
Сања Бурић на сајту IMDb (језик: енглески)