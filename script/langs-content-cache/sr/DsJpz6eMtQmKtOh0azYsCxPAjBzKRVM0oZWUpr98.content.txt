revision: 25465412
title: "(P-74 \u043D\u0438\u0458\u0435 \u0443\u0441\u0432\u043E\u0458\u0435\u043D)"
url: https://sr.wikipedia.org/wiki/%D0%91%D0%B5%D0%BB_P-39_%D0%B5%D1%80%D0%B0%D0%BA%D0%BE%D0%B1%D1%80%D0%B0


---

P-39 еракобра (енгл. P-39 Airacobra) је био амерички једносједи ловац и ловац-бомбардер из периода Другог свјетског рата, кога је прозводила фабрика Бел (Bell Aircraft). Укупно је израђено 9558 авиона.
Насљедник авиона P-39 је P-63 Кингкобра, произвођен при крају рата.


== Развој ==
Први пут полетио као прототип 1939. године, био је необичан за своје вријеме јер је имао мотор иза пилота и трицикл стајни трап. Пропелер је погоњен са дугачком осовином која је пролазила испод кабине. Конструктори су били Вудс (R. J. Woods) и Вудсон (O. L. Woodson). Одсуство турбопуњача (turbocharger) на Алисон (Allison) мотору је значило да су перформансе авиона биле недовољне на већој висини. Због тога су углавном кориштени као ловци-бомбардери у америчком РВ.


== У борби ==
Највећи број авиона, 4773, је испоручен Совјетском Савезу. Тамо је авион добро примљен због велике брзине и јаког наоружања, и на почетку је кориштен највише као ловац. Многи совјетски асови су дио летачке каријере провели на P-39.
Капетан Григориј Речкалов је остварио 44 од укупно 58 ваздушних побједа у P-39 у 9. гардијској ловачкој дивизији, а
Александар Покришкин из 216. гардијске ловачке дивизије је остварио 48 од својих 59 побједа на P-39.
Авион се добро показао и за нападе на циљеве на земљи, нарочито у каснијем периоду рата када је надмоћ у ваздуху прешла на страну совјетског РВ. Нажалост, несреће приликом слијетања су биле честе због недовољне обучености пилота за овај необичан авион.
Кориштен је и у Медитерану и на Далеком истоку.


== Карактеристике ==
Ловац и ловац-бомбардер
Посада: Један пилот
Први лет: 1939.
Ушао у употребу: 1941.
Произвођач: Бел (Bell Aircraft)
Димензије
Дужина: 9.2 m
Размах: 10.37 m
Висина: 3.63 m
Површина крила: 19.79 m²
Масе
Празан: 	2540 Kg
Оптерећен: 	3530 Kg
Максимална полетна маса: 3720 Kg
Погонска група
Мотор: један, Алисон (Allison) В-1710 снаге 1325 КС (988 KW) са текућим хлађењем


== Перформансе ==
Максимална брзина: 612 Km/h
Долет: 2360 Km
Оперативни плафон: 10670 m
Брзина уздизања: 1220 m/min


== Наоружање ==
Стрељачко: 1 x 37 mm или 20 mm Хиспано топ, 2 митраљеза 12.7 mm Браунинг (Browning), 2 или 4 митраљеза 7.62 mm


== Литература ==
Gunston, Bill (1998). The Illustrated Directory of Fighting Aircraft of World War II. London: Salamander Books. ISBN 978-1-84065-092-1. 
Bishop, Chris (1999). The Complete Encyclopedia of Weapons of World War II. Prospero Books. ISBN 978-1-894102-22-3. 
Рендулић, Златко (1974). Ваздухопловне доктрине - гледишта и техника. Београд, Војноиздавачки завод.


== Спољашње везе ==
Детаљније о Еракобри на енглеском