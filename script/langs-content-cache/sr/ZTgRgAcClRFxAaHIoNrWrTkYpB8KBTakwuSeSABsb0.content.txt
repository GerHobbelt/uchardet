revision: 24480770
title: "\u0418\u043A\u0430\u0432\u0441\u043A\u0438 \u0438\u0437\u0433\u043E\u0432\u043E\
  \u0440"
url: https://sr.wikipedia.org/wiki/%D0%98%D0%BA%D0%B0%D0%B2%D1%81%D0%BA%D0%B8_%D0%B8%D0%B7%D0%B3%D0%BE%D0%B2%D0%BE%D1%80


---

Икавски изговор (такође икавица, икавштина) је један од изговора српскога језика и једини који није прихваћен у стандардном језику, за разлику од екавског и ијекавског, као ни раније у српскохрватском језичком стандарду.
Народни говори који користе икавски изговор су одређени говори Далмације, Истре, као и неки говори Славоније, Војводине и Босне и Херцеговине.
Икавски изговор је једна од главних особености хрватског чакавског наречја, мада има и екавских и ијекавских чакавских говора. У штокавском наречју најраширенији је млађи икавски дијалекат, који се говори у северној Далмацији и великом делу Босне и Херцеговине.
Икавским изговором старословенско слово јат доследно се замењује словом и. У неким икавским говорима, међутим, приметан је и утицај ијекавице и екавице (у крајевима од Ријеке на север мешају се екавски и икавски изговор у склопу чакавског наречја).
Икавица има писану традицију у књижевности. Утицаји овог изговора налазе се у дубровачкој и далматинској књижевности, као и у савременом (правилном) књижевном језику — јат се замењује са и у примерима новИји, долИвати, нИсам, а у ијекавском изговору и у неким који нису присутни у екавском — биљег, хтио, смио итд.).


== Види још ==
Ијекавски изговор
Екавски изговор
Српски језик
Хрватски језик
Бошњачки језик
Буњевачки говор
Шокачки говор


== Референце ==


== Литература ==
Ивић, Павле (1956). Дијалектологија српскохрватског језика: Увод и штокавско наречје (1. изд.). Нови Сад: Матица српска. 
Okuka, Miloš (2008). Srpski dijalekti. Zagreb: Prosvjeta.