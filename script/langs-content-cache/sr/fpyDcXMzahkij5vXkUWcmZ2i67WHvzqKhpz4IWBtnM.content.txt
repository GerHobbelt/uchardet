revision: 25677808
title: "\u0412\u043E\u0458\u0432\u043E\u0434\u0441\u0442\u0432\u043E \u0411\u043E\u0445\
  \u0435\u043C\u0438\u0458\u0430"
url: https://sr.wikipedia.org/wiki/%D0%92%D0%BE%D1%98%D0%B2%D0%BE%D0%B4%D1%81%D1%82%D0%B2%D0%BE_%D0%91%D0%BE%D1%85%D0%B5%D0%BC%D0%B8%D1%98%D0%B0


---

Војводство Бохемија (лат. Ducatus Bohemiæ, њем. Herzogtum Böhmen), познато и као Чешко кнежевство (чеш. České knížectví), била је монархија и кнежевина у средњој Европи током раног и високог средњег вијека. Основали су је 870. године Чеси као дио Великоморавске кнежевине. Бохемска земља се извојила из распаднуте Моравске након што се војвода Збигњев I заклео на вијерност источнофраначком краљу Арнулфу 895. године.
Док су бохемске војводе из династије Пшемисловић, прво владајући из Прашког храда и Леви храдеца, ширили посједе под својом контолом, покрштавање које су покренули Ћирило и Методије наставили су франачки бискупи из Регензбурга и Пасауа. Прашка бискупија 973. године је основана кроз заједничке напоре војводе Болеслава II и цара Отона I. Касније је војвода Вацлав I, који је убио свој млађег брата Белослава I, постао светац заштитник земље.
Док је земљу окупирао пољски краљ Болеслав I, а династију Пшемислеовић потресали унутрашњи сукоби, војвода Владивој је добио Бохемију као феуд од источнофраначког краља Хајнриха II 1002. године и војводство је постало царска држава Светог римског царства. Војводство Бохемија је постало насљедна Краљевина Бохемија, док је војводу Отокар I за краља крунисао њемачки краљ Филип Швапски 1198. године. Пшемисловићи су остали на власти током високог средњег вијека, све до изумирања мушке линије смрћу краља Вацлав III 1306. године.


== Референце ==


== Литература ==
Bradshaw, George (1867). Bradshaw's illustrated hand-book to Germany. London. стр. 223. Приступљено 12. 7. 2014.