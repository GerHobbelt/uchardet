revision: 24284744
title: "\u0421\u043A\u043E\u043F\u0441\u043A\u043E \u043F\u043E\u0459\u0435"
url: https://sr.wikipedia.org/wiki/%D0%A1%D0%BA%D0%BE%D0%BF%D1%81%D0%BA%D0%BE_%D0%BF%D0%BE%D1%99%D0%B5


---

Скопско поље (мкд. Скопско Поле), или Скопска котлина (мкд. Скопска Котлина), је пространа котлина у Северној Македонији, заграђена на сјеверу са Скопском Црном гором, на западу Шар-планином, Жеденом и Сухом гором, а на југу Водном и Јакупицом, на сјевероистоку и југоистоку широко отворена према Кумановско-прешевској удолини и Овчем пољу.
Ободом Скопског поља пробијају се ријеке кроз неколико живописних клисура: Вардар кроз Дервен (на излазу из Тетовског поља између Шар-планине и Жедна), Треска кроз Шишавску клисуру (на излазу из Пореча између Сухе ријеке и Водна), Лепенац кроз Качаничку клисуру (на излазу из Косова поља између Скопске Црне горе и Шар-планине), Вардар кроз Таорску клисуру (на излазу из Скопског поља под огранцима Јакупице и на ивици Овчег поља), и Пчињу (кроз Бадерску клисуру, на улазу у Таорску клисуру ниже Катланова).
Пред Други светски рат, овде је мелиорацијом добијено 3.000 хектара плодног земљишта.Као што је Скопско поље с околним ријечним клисурама и високим планинама веома богато природним лијепотама, тако Скопље и његова непосредна околина привлаче и богатством културних споменика византијског и српског средовјечног доба.


== Види још ==
Скопска Блатија


== Извори ==


== Литература ==
Народна енциклопедија, књига 4, 1925. год., стр. 137–139.