revision: 25132148
title: "\u041B\u0435\u0438\u0440\u0438\u0458\u0430"
url: https://sr.wikipedia.org/wiki/%D0%9B%D0%B5%D0%B8%D1%80%D0%B8%D1%98%D0%B0


---

Леирија (порт. Leiria) је значајан град у Португалији, смештен у њеном западном делу. Град је седиште истоименог округа Леирија, где чини једну од општина.


== Географија ==
Град Леирија се налази у западном делу Португалије. Од главног града Лисабона град је удаљен 150 километара северно, а од Портоа град 185 километара јужно.
Рељеф: Леирија се налази у приобалном подручју, на надморској висини од приближно 50 m. Подручје око града је равничарско - равница Беира, која је житница у држави. Област око града је познато као Пињолско приморје.
Клима: Клима у Леирији је средоземна.
Воде: Кроз Леирију протиче речица Лис, која је овом месту устављена, па више личи на језеро. Атлантски океан се налази на 20 километара западно од града.


== Историја ==
Подручје Леирије насељено још у време праисторије. Данашње насеље настало је у у 12. веку, као утврђење у заштити од могућих напада Мавара. Око утврде се образовало значајно насеље, које је добило градска права 1545. године. У дато време овде се зидају саборна црква и двор, па се у 16. веку град у потпуности образује.
Следећих векова град стагнира, али се током 20. века, услед стратешких повољног положаја града на „главном путу“ Португалије (Лисабон-Порто), поново почео убрзано развијати.


== Становништво ==
По последњих проценама из 2008. г. општина Леирија има око 128 хиљада становника, од чега око 50 хиљада живи на градском подручју. Последњих деценија број становника у граду расте.


== Партнерски градови ==
 Сетубал
 Halton
 Сао Пауло
 Токушима
 Рајне
 Маринга
 Сен Мор де Фосе
 Olivenza
 São Filipe
 Тунглинг
 Nampula


== Галерија ==

		
		
		


== Спољашње везе ==

Званични веб-сајт