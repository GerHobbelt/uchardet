revision: 25298694
title: "\u0414\u043E\u045A\u0430 \u041D\u043E\u0440\u043C\u0430\u043D\u0434\u0438\u0458\
  \u0430"
url: https://sr.wikipedia.org/wiki/%D0%94%D0%BE%D1%9A%D0%B0_%D0%9D%D0%BE%D1%80%D0%BC%D0%B0%D0%BD%D0%B4%D0%B8%D1%98%D0%B0


---

Доња Нормандија је бивши регион на северу Француске. Регион је формиран 1956. године, када је историјска регија Нормандија подељена на Горњу и Доњу Нормандију, поново је обједињена са Горњом Нормандијом 2016. године.


== Историја ==

У овом делу Нормандије се одвило искрцавање америчких војника за време Другог светског рата.


== Администрација ==
Седиште регионалног већа Доње Нормандије се налази у Кану. Састоји се од 47 заступничких места.
Од локалних избора 2004. године на власти је левичарска коалиција странака (Социјалистичке партије и Зелених) са 28 мјеста у већу.
Десничарска странка УМП има 14 места у већу, а радикално десна ФН (Национални Фронт) има 5 заступничких места.


== Географија ==

Регија се састоји од три департмана: Калвадос, Манш и Орн.


== Економија ==

Регион је већином пољопривредно оријентисан с нагласком на сточарство. Индустријски сектор углавном укључује прераду текстила и воћа. У регији такође постоји неколико рудника гвожђа близу Кана. У последње време је посебно развијен и туризам. Регија посједује директне трајектне везе с Енглеском (лука Шербур). Занимљива туристичка атракција ове регије је и место искрцавања војника у Другом свјетском рату, које се налази у Калвадосу.


== Становништво ==
1999. године регија је имала 1 422 193 становника.


== Култура ==
Локални језик у Нормандији је нормандијски. Језик се још увијек користи, посебно у Доњој Нормандији.
Доња Нормандија је позната по великом броју писаца из ове регије. Познати писци који су писали на француском су: Ги де Мопасан и Гистав Флобер. Такође постоји и одређен број писаца који су писали на нормандијском језику.
Познати музички композитор Ерик Сати је такође родом из ове регије.


== Спољашње везе ==

Званични веб-сајт
(језик: француски) Временско стање Доње Нормандије
(језик: француски) Доња Нормандија на Википутовањима