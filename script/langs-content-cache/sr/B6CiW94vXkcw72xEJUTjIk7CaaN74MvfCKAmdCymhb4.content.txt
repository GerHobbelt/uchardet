revision: 25901549
title: "\u0414\u0435\u043C\u043E\u043A\u0440\u0430\u0442\u0441\u043A\u0430 \u0426\u0440\
  \u043D\u0430 \u0413\u043E\u0440\u0430 (\u0441\u0442\u0440\u0430\u043D\u043A\u0430\
  )"
url: https://sr.wikipedia.org/wiki/%D0%94%D0%B5%D0%BC%D0%BE%D0%BA%D1%80%D0%B0%D1%82%D1%81%D0%BA%D0%B0_%D0%A6%D1%80%D0%BD%D0%B0_%D0%93%D0%BE%D1%80%D0%B0_(%D1%81%D1%82%D1%80%D0%B0%D0%BD%D0%BA%D0%B0)


---

Демократска Црна Гора (ДЦГ), позната и као Демократе, центристичка је парламентарна политичка странка у Црној Гори, основана 2015. када се дио Социјалистичке народне партије одвојио и формирао нову политичку странку. Странка тренутно има девет мандата у Парламенту Црне Горе, које су освојили на изборима 2020. Лидер странке је Алекса Бечић.
Демократска Црна Гора је самостално учествовала на парламентарним изборима 2016, гдје је освојила 10% гласова, односно 8 посланика у Скупштини Црне Горе. Такође, учествовала је на локалним изборима у Котору и Будви у истом периоду, гдје су, у коалицији са другим партијама формирали власт и имали позиције градоначелника. У Херцег Новом на изборима 7. маја 2017. Демократе су биле друга најјача странка и кроз коалицију су добили функцију градоначелника.
На предсједничким изборима 2018, подржали су независног кандидата Младена Бојанића, док су на локалним изборима 2018, наступили су у коалицији са Уједињеном реформском акцијом у већини општина, а формирали су власт у Беранама, у коалицији са Демократским фронтом и Социјалистичком народном партијом.
На парламентарним изборима 2020, наступили су у коалицији Мир је наша нација, заједно са ДЕМОС-ом и другим мањим партијама. Коалиција је освојила укупно 10 мандата и са коалицијама За будућност Црне Горе и Црно на бијело формирали су власт са укупно 41 мандатом. Истог дана, одржани су локални избори у пет општина, од којих су у три Демократе оствариле добар резултат, док су бојкотовали изборе у Тивту.


== Историја ==
Демократска Црна Гора је основана 2015. године, када се дио Социјалистичке народне партије Црне Горе одвојио и формирао нову политичку партију, са два представника у Скупштини Црне Горе. На првом конгресу странке, Алекса Бечић, је као једини кандидат, изабран за предсједника странке.

На парламентарним изборима 2016, Демократе су освојиле осам мандата у Скупштини, а након локалних избора 2016, странка је, у коалицијама, формирала власт у Будви и Котору, док је након локалних избора 2017, формирала власт и у Херцег Новом, са укупно 9 мандата.У марту 2018, Демократе су подржале независног кандидата за предсједника — Младена Бојанића, на предсједничким изборима 2018, као и Демократски фронт, Социјалистичка народна партија, Уједињена реформска акција и Уједињена Црна Гора. На изборима, Бојанић је завршио други, иза Мила Ђукановића, са 33,40% гласова.На локалним изборима 2018, Демократе су формирале коалицију са Уједињеном реформском акцијом (УРА) у више општина. Након избора, формирали су власт само у Беранама, у коалицији са Демократским фронтом и Социјалистичком народном партијом.На парламентарним изборима 2020, Демократе су формирале коалицију Мир је наша нација, са ДЕМОС-ом, Новом љевицом, Партијом пензионера, инвалида и реституције (ПИР) и Друштвом за истраживање политике и политичке теорије, као и неким независним кандидатима, као што је либерал Владимир Павићевић, бивши лидер Црногорске. Коалиција је освојила 10 мандата, од чега девет припада Демократама, а један ДЕМОС-у. Заједно са коалицијом За будућност Црне Горе и Црно на бијело имају укупно 41 мандат и формирали су Владу, док је предсједник странке — Алекса Бечић, изабран за предсједника Скупштине. За избор Бечића гласао је и један посланик Албанске алтернативе и три посланика Бошњачке странке. Истог дана кад и парламентарни, одржани су и локални избори 2020. у пет општина. У Гусињу је побиједила Демократска партија социјалиста; у Будви, Котору и Андријевици је побиједила опозиција, заједно са Демократама, док су бојкотовали изборе у Тивту, на којима је највише гласова освојила грађанска листа Народ побјеђује.


== Резултати на изборима ==


=== Парламентарни избори ===


=== Предсједнички избори ===
a  Независни кандидат, подршка


== Позиције ==
Главне позиције које су остварили чланови Демократске Црне Горе:


== Референце ==


== Спољашње везе ==
RTCG — Radio Televizija Crne Gore — Nacionalni javni servis :: Politika :: Bečić predstavio "Demokratsku Crnu Goru
Bečić izabran za predsjednika "Demokratske Crne Gore — Demokrata Архивирано на сајту Wayback Machine (7. новембар 2019)
Izbori Herceg Novi: Najveći pobjednik Demokrate