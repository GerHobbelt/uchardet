revision: 23304366
title: "\u041A\u0430\u0440\u043B \u0408\u043E\u0445\u0430\u043D \u041B\u0443\u0445\
  \u0442"
url: https://sr.wikipedia.org/wiki/%D0%9A%D0%B0%D1%80%D0%BB_%D0%88%D0%BE%D1%85%D0%B0%D0%BD_%D0%9B%D1%83%D1%85%D1%82


---

Карл Јохан Лухт (ест. Karl Johann Luht; Тарту, 30. новембар 1996) естонски је пливач чија ужа специјалност су трке леђним стилом. Вишеструки је национални првак, рекордер и репрезентативац.Од 2016. студент је на Државном универзитету Луизијане у Батон Ружу, за чију пливачку секцију наступа.  


== Спортска каријера ==
Лухт је дебитовао на међународним такмичењима 2014, на Олимпијским играма младих у кинеском Нанкингу, где му је најбољи резултат било 14. место у полуфиналу трке на 50 леђно. 
Први наступ на сениорским такмичењима је имао на Европском првенству 2016. у Лондону, а две године касније је наступио и на континенталном првенству у Глазгову.  
На светским првенствима у великим базенима је дебитовао у корејском Квангџуу 2019, где се такмичио у три дисциплине. Пливао је у квалификационим тркама на 50 леђно (39) и 100 леђно (38. место). Естонска мушко-женска штафета на 4×100 мешовито у саставу Лухт, Ромањук, Зирк, Голд, испливала је у квалификацијама нови национални рекорд у времену 3:54,18 минута, што је било довољно тек за 21. место.


== Референце ==


== Спољашње везе ==

Спортска биографија на сајту the-sports.org
Профил на сајту Евроспорта
Профил на сајту collegeswimming.com