revision: 22990138
title: "\u0421\u0440\u0431\u0438 \u0443 \u0410\u0437\u0435\u0440\u0431\u0435\u0458\
  \u045F\u0430\u043D\u0443"
url: https://sr.wikipedia.org/wiki/%D0%A1%D1%80%D0%B1%D0%B8_%D1%83_%D0%90%D0%B7%D0%B5%D1%80%D0%B1%D0%B5%D1%98%D1%9F%D0%B0%D0%BD%D1%83


---

Срби у Азербејџану су грађани Азербејџана српског порекла и Срби који живе и раде у Азербејџану.


== Историја ==
Срби су се у Азербејџан досељавали појединачно, зависно од пословних ангажмана. Своје заступнике и раднике имају српске компаније „Златиборац“ и „Делта група“ које се баве трговином. Постоји и компанија „Сербаз“ чији су власници Милан и Божо Вученовић, која ради на градилиштима у Бакуу и Мингачевиру. Она је запошљавала око 800 грађевинских радника из Србије и других балканских земаља. Једно време у Бакуу је живела и српска списатељица Биљана Србљановић. Многобројни српски спортисти су живели и радили у Азербејџану. Међу њима су одбојкашки тренер Драгутин Балтић, који је био тренер репрезентације Азербејџана, фудбалери Саша Стаменковић, Срђан Баљак, Ненад Ковачевић, Јован Крнета, Весељко Тривуновић, Војислав Станковић и репрезентативац Азербејџана Бранимир Субашић.У Бакуу, почетком фебруара 2013. године, председници Србије и Азербејџана, Томислав Николић и Илхам Алијев, су открили споменик српском научнику Николи Тесли.


== Демографија ==
Према попису из 1989. године, у тадашњој Азербејџанској ССР је било 6 Срба. Данас, не постоје прецизни подаци колико Срба живи у Азербејџану.


== Види још ==
Односи Србије и Азербејџана


== Референце ==


== Литература ==
Лопушина, Марко (2014). Срби у Источној Европи. Нови Сад.