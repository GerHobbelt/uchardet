revision: 23723122
title: Cyclorhagida
url: https://sr.wikipedia.org/wiki/Kinorhyncha


---

Kinorhyncha је мала група (око 100 описаних врста) сићушних (величине до 1 mm),  бескичмењака који живе искључиво у морској води. Највише се налазе у приобалним деловима у муљу на дну крећући се црволиким покретима. Тело име покривено дебелом кутикулом која образује чврте плочице и дугачке трнолике израштаје. У телу се налази примарна телесна дупља, псеудоцелом. Псеудоцелом је испуњен течношћу и садржи многобројне ћелије амебоците. Недовољно су проучена група животиња.
Тело је само по површини издељено на 12 до 13 сегмената који се групишу у три телесна региона:

главу која се састоји од једног сегмента, назива се зонит, и на којој се налази неколико трноликих израштаја; она може да се увлачи у труп;
врат који се као и глава састоји од једног зонита на коме су плочице различите грађе код различитих врста;
труп кога чине остали сегменти покривени плочицама и трновима распоређеним дуж средине леђне стране и бочних страна.


== Класификација Kinorhyncha ==
ред Cyclorhagida - фамилије⇒
Echinoderidae
Dracoderidae
Zelinkaderidae
Centroderidae
Semnoderidae
Cateridae
ред Homalorhagida - фамилије⇒
Neocentrophyidae
Pycnophyidae


== Литература ==
Догељ, В, А: Зоологија бескичмењака, Научна књига, Београд, 1971.
Крунић, М: Зоологија инвертебрата 1, Научна књига, Београд, 1977.
Крунић, М: Зоологија инвертебрата 2, Научна књига, Београд, 1979.
Маричек, магдалена, Ћурчић, Б, Радовић, И: Специјална зоологија, Научна књига, Београд, 1986.
Матоничкин, И, Хабдија, И, Примц - Хабдија, Б: Бескраљешњаци - билогија нижих авертебрата, Школска књига, Загреб, 1998.
Marcon, E, Mongini, M: Све животиње света, ИРО Вук Караџић, Београд, 1986.
Радовић, И, Петров, Бригита: Разноврсност живота 1 - структура и функција, Биолошки факултет Београд и Stylos Нови Сад, Београд, 2001.
Ратајац, Ружица: Зоологија за студенте Пољопривредног факултета, ПМФ у Новом Саду и МП Stylos Нови Сад, 1995.
Библиотека Планета Земља и живот на њој: Човек и животињски свет, ЗУНС и Српско биолошко друштво, Београд, 1987.


== Спољашње везе ==

BioNet škola
Introduction to the Cephalorhyncha
Drawings of Kinorhyncha