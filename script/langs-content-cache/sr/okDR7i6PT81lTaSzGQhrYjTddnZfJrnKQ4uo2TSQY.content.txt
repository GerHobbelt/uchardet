revision: 25884657
title: "\u041A\u0443\u043F \u041D\u0435\u043C\u0430\u0447\u043A\u0435 \u0443 \u0444\
  \u0443\u0434\u0431\u0430\u043B\u0443"
url: https://sr.wikipedia.org/wiki/%D0%9A%D1%83%D0%BF_%D0%8A%D0%B5%D0%BC%D0%B0%D1%87%D0%BA%D0%B5_%D1%83_%D1%84%D1%83%D0%B4%D0%B1%D0%B0%D0%BB%D1%83


---

Куп Њемачке у фудбалу (нем. DFB-Pokal) је фудбалско куп такмичење које се организује од стране Фудбалског савеза Њемачке од 1935. године. То је друго најважније фудбалско такмичење у Њемачкој после Бундеслиге. Победник такмичења учествује у Суперкупу Њемачке и квалификује се за Лигу Европе, уколико претходно није обезбедио пласман у Лигу шампиона играњем у првенству.


== Систем такмичења ==
У купу играју 64 екипе, по 18 из Бундеслиге и 2. Бундеслиге, најбоље 4 екипе из 3. Лиге, 21 екипа који су победници купова регионалних савеза, а преостале 3 екипе су из регионалних савеза који имају највећи број клубова и они сами бирају која ће екипа учествовати у купу. Најчешће то буду финалисти купова тих регионалних савеза. Резервним екипама није дозвољено учествовање у купу. Такмичење се игра по једноструком куп систему.
У првом колу жреб се врши тако што се 64 екипе поделе у два шешира која имају по 32 екипе. У првом шеширу се налазе сви аматерске екипе и 4 екипе које су ушле у Другу Бундеслигу, а у другом шеширу се налазе екипе из Бундеслиге и преостале екипе из Друге Бундеслиге. Екипе из првог шешира су домаћини тих мечева. Финале купа се од 1985. игра на Олимпијском стадиону у Берлину сваке године.


== Успешност по клубовима ==


== Спољашње везе ==
Куп Немачке на сајту Фудбалског савеза Немачке