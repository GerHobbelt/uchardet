revision: 10844917
title: Priapulidae
url: https://sr.wikipedia.org/wiki/%D0%9F%D1%80%D0%B8%D1%98%D0%B0%D0%BF%D1%83%D0%BB%D0%B8%D0%B4%D0%B5


---

Priapulida су бескичмењаци који се према особинама целома сврставају у протостомије (Protostomia), али међу којима немају ближих сродника. Овај тип животиња је са јако малим бројем врста, до данас је познато само њих осам и све живе у муљевитој подлози у морима. Тело им је овално, површински сегментисано и дужине око 10 cm. На њему се разликују два дела:

рилица (proboscis) на чијем се предњем делу налази усни отвор окружен трноликим израштајима
труп, слично пробосцису, носи трнолике израштаје и на његовом задњем делу се налази анални отвор и две урогениталне поре.Телесни зид чине следећи слојеви:

хитинска кутикула на самој површини, периодично се пресвлачи;
једнослојни епидермис
слој кружних и узужних мишића.Целом је обавијен перитонеумом. Перитонеум образује и мезентере које држе црево у средини. Целом је испуњен течноћшћу у којој се налазе ћелије:

амебоидне ћелије
ћелије које садрже хемеритрин (пигмент за дисање).Црево је права цев на којој се разликују следећи делови:

усни отвор
ждрело, у коме се образују зубићи и које је обложено кутикулом
средње црево
задње црево са аналним отвором, обложено кутикулом.Излучивање обављају протонефридијама које ступају у везу са полним жлездама па тако образују урогенитални систем. Крвни систем немају, а нервни систем им је врпчаст са околождрелним прстеном и трбушним стаблом. Полови су им одвојени, али је њихово размножавање и развиће недовољно разјашњено.


== Класификација ==
Тип приапулида подељен је на следеће класе:

класа (Priapulimorpha), којој припада један ред
ред Priapulimorphida, подељен на две породице:
породица Priapulidae, којој припадају родови:
род Acanthopriapulus
род Priapulopsis
род Priapulus
породица Tubiluchidae, са родовима:
род Meiopriapulus
род Tubiluchus
класа Halicryptomorpha, са редом:
ред Halicryptomorphida
породица Halicryptidae
род Halicryptus
класа Seticoronaria
ред Seticoronarida
породица Maccabeidae
род Maccabeus


== Литература ==
Догељ, В, А: Зоологија бескичмењака, Научна књига, Београд, 1971.
Крунић, М: Зоологија инвертебрата 1, Научна књига, Београд, 1977.
Крунић, М: Зоологија инвертебрата 2, Научна књига, Београд, 1979.
Крстић, Љ: Човек и микроби, Драганић, Београд, 2003.
Маричек, магдалена, Ћурчић, Б, Радовић, И: Специјална зоологија, Научна књига, Београд, 1986.
Матоничкин, И, Хабдија, И, Примц - Хабдија, Б: Бескраљешњаци - билогија нижих авертебрата, Школска књига, Загреб, 1998.
Marcon, E, Mongini, M: Све животиње света, ИРО Вук Караџић, Београд, 1986.
Петров, И: Сакупљање, препаровање и чување инсеката у збиркама, Биолошки факултет, Београд, 2000.
Радовић, И, Петров, Бригита: Разноврсност живота 1 - структура и функција, Биолошки факултет Београд и Stylos Нови Сад, Београд, 2001.
Ратајац, Ружица: Зоологија за студенте Пољопривредног факултета, ПМФ у Новом Саду и МП Stylos Нови Сад, 1995.
Библиотека Планета Земља и живот на њој: Човек и животињски свет, ЗУНС и Српско биолошко друштво, Београд, 1987.


== Спољашње везе ==

БиоНет Школа
[1]
[2]