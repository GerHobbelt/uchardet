revision: 11758765
title: "\u0414\u0435\u043C (\u0413\u044A\u0440\u0446\u0438\u044F)"
url: https://bg.wikipedia.org/wiki/%D0%94%D0%B5%D0%BC_(%D0%93%D1%8A%D1%80%D1%86%D0%B8%D1%8F)


---

Демът (на гръцки: δήμος, димос) е най-малката административно-териториална единица в Република Гърция, еквивалент на българската община, като последното най-ниско ниво на административно деление в Гърция.
Демите представляват обединение от административен център – град и няколко села. Демът според гръцкото законодателство е юридическо лице на публичното право осъществяващо (местната) власт на първо ниво и функционира като самоуправляваща се единица. 
Към началото на 2023 г. броят на демите е 332 и те отговарят за пътното строителство, водоснабдяването, гражданската защита, училищата, комуналните услуги и някои търговски разрешения. 


== История на местното самоуправление на Гърция ==
С кралски указ от 27 декември 1833 г. Гърция е разделена на 45 провинции, 10 префектури и общини – деми. През 1912 г. Елевтериос Венизелос извършва радикална реформа на местното самоуправление. 
През 1997 г. със закона „Каподистрия“ се създават повече деми. От 1 януари 2011 г. във връзка с настъпилата финансова криза в Гърция се налага приемането на закона „Каликратис“ по силата на който се намаляват изборните длъжности, щатовете и единиците на местно самоуправление, което предизвиква протести и брожения.През 1912 г., т.е. преди Балканските войни в Кралство Гърция е имало 642 деми с 4143 местни общности.
През 1923 г. след края на втората гръцко-турска война Кралство Гърция има 40 деми с 4757 местни общиности. През 1928 г. броят им е увеличен на 53 деми с 4990 местни общности.
След премахването на монархията в Република Гърция през 1996 г. има  441 деми с 5382 местни общности, а след промените през 1998 г. броят им е увеличен драстично на 900 деми, но на най-ниско несамоуправляващо се ниво броя на местните общности е сведен до 133. През 2006 г. броят на демите е 910 със 127 несамоуправляващи се местни общности в тях.
През 2011 г. след влизането в сила на закона „Каликратис“ броят на демите възлиза на 325, а от 2019 г. след малки промени е доведен до 332 деми.


== Вижте също ==
Списък на демите в Гърция


== Бележки ==