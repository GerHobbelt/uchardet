revision: 11781457
title: "\u0420\u0438\u043A\u0438 \u041C\u0430\u0440\u0442\u0438\u043D"
url: https://bg.wikipedia.org/wiki/%D0%A0%D0%B8%D0%BA%D0%B8_%D0%9C%D0%B0%D1%80%D1%82%D0%B8%D0%BD


---

Рики Мартин (роден Енрике Мартин Моралес, на испански: Enrique Martín Morales) е пуерторикански певец, актьор и автор, носител на Грами, считан за „кралят на латиноамериканския поп“ Той започва кариерата си на 12-годишна възраст с момчешката поп група Menudo. След пет години с групата той издава няколко самостоятелни албума на испански език през 1990-те. От самото начало на своята солова кариера през 1991 г. Рики Мартин се превръща в един от най-продаваните изпълнители на латино музика на всички времена с над 70 милиона записи по целия свят. Той също така се появява и по телевизията в Мексико, където постига скромна известност. През 1994 г. се появява в американската телевизионна сапунена опера „General Hospital“, играейки пуерторикански певец.
В началото на 1999 г., след като издава няколко албума на испански език, Рики Мартин изпълнява „The Cup of Life/La copa de la vida“ („Купата на живота“) в 41-вото годишно шоу за наградите „Грами“, което се превръща в катализатор на латино поп музиката на челните места на американската музикална сцена. След успеха си пуска „Livin' la Vida Loca“, която му помага да постигне успех в световен мащаб. Обикновено се възприема като песента, която започва латино експлозията от 1999 г. и улеснява прехода на други испаноезични изпълнители да преминат на англоезичния пазар. Първият му англоезичен албум (озаглавен „Ricky Martin“), продава 15 милиона копия и е най-продаваният му албум. Другите му студийни албуми включват: Рики Мартин (1991), Me Amaras (1993), A Medio Vivir (1995), Vuelve (1998), Sound Loaded (2000), Almas del Silencio (2003), Life (2005), Música + Alma + Sexo (2011), A Quien Quiera Escuchar (2015).


== Биография ==
Мартин е роден на 24 декември 1971 г. в Пуерто Рико. Има двойно гражданство, испанско и американско и започва кариерата си на 12 години в групата Menudo, съставена само от момчета.. След пет години с групата, той издава няколко солови албума на испански език през 90-те години. От началото на соловата си кариера през 1991 г. Рики Мартин е продал над 70 милиона албума, което го прави един от най-продаваните артисти на латинска музика за всички времена. Той също така участва на сцената и по телевизията в Мексико, където постига скромна слава. Има 21 хита, които са били в първата десетка на най-популярните музикални класации. Той е един от първите, които популяризират латино-музиката в световен мащаб.
След успеха си Мартин издава „Livin 'la Vida Loca“, което му помага да постигне огромен успех в световен мащаб. Тази песен обикновено се възприема като песента, която започва латино поп експлозия през 1999 г. и прави прехода по-лесен за другите испаноезични артисти да се преместят на англоговорещия пазар. Първият му албум на английски език (озаглавен „Рики Мартин“) продава 15 милиона копия и това е най-продаваният му албум.
През 2017 г. играе ролята на Антонио Д'Амико в „Американска криминална история: Убийството на Джани Версаче“. На следващата година е номиниран за награда Еми в категория „Най-добър поддържащ актьор в телевизионен минисериал или филм“.


=== Благотворителна дейност ===

Рики Мартин е основател на Fundación Ricky Martin („Фонд на Рики Мартин“), нетърговска организация, призвана да работи за благополучието на децата по целия свят. Сред събитията, организирани от фонда, е летен лагер за бедни, като Рики лично участва в организацията и общува с децата. Фондът също си сътрудничи тясно с UNICEF.
Мартин е удостоен с честта да получи много награди за благотворителната си дейност, включително: Награда за лидерство в благотворителността, награда „Дух на надеждата“ (Billboard), ALMA Award, GLAAD Media Award (Награда за авангардизъм), Международна хуманитарна награда за работа в Международния център за изчезнали безследно и експлоатирани деца, Испанска благодарност за помощ чрез фонда Sabera в спасяването на три сирийски момичета-сирачета от улиците на Калкута.
Мартин сътрудничи на Международната организация за миграция в кампанията Llama y Vive, целяща предотвратяване на търговия с хора и деца. За работата му против търговията с роби Държавният департамент на САЩ обявява Мартин за един от своите „Герои в прекратяването на съвременното робство“ през 2005 г.
След урагана „Мария“ в Пуерто Рико през 2017 г. фондът на Рики помага на пострадалите и възстановява сгради, разрушени от стихията.
По време на пандемията COVID-19 Мартин организира кампания в помощ на медицинските работници чрез нетърговската организация Project Hope.


== Личен живот ==
След успеха на първия му английски албум през 1999 г., той е подложен на атаки за своята сексуална ориентация. През август 2008 г. става баща на две момчета-близнаци, износени от сурогатна майка. На 16 октомври 2007 г. получава звезда на Алея на славата. Мартин става вегетарианец през март 2013 г.
След години медийна спекулация, Рики Мартин разкрива своята хомосексуалност на 29 март 2010 г. От април 2016 г. Мартин се среща с шведско-сирийския художник Джуан Йосеф. През ноември същата година по време на шоу на Елън Дедженеръс те обявяват, че са сгодени. През януари 2018 г. Мартин обявява, че той и Йосеф официално са сключили брак. На 31 декември 2018 г. Мартин и Йосеф чрез Инстаграм обявяват, че им се е родила дъщеря, Люсия Мартин-Йосеф.


== Дискография ==


=== Студийни албуми ===

1991: Ricky Martin
1993: Me Amaras
1995: A Medio Vivir
1998: Vuelve
1999: Ricky Martin
2000: Sound Loaded
2003: Almas del Silencio
2005: Life
2011: Música + Alma + Sexo
2015: A Quien Quiera Escuchar


=== Компилации ===
2000: Hit Collection 2000
2001: La Historia
2001: The Best of Ricky Martin
2008: Mis Favoritas Grandes Éxitos
2008: 17
2011: Greatest Hits
2012: Colección Frente a Frente
2012: Playlist: The Very Best of Ricky Martin
2013: Greatest Hits: Souvenir Edition
2018: Esencial


=== Live албуми ===
2006: MTV Unplugged
2007: Live Black & White Tour


=== EP албуми ===
2020: Pausa


=== Видео албуми ===
1999: The Video Collection
1999: One Night Only
2001: Europa: European Tour
2001: La Historia
2006: MTV Unplugged
2007: Live Black & White Tour
2008: 17


=== Сингли ===


== Турнета ==
1992: Ricky Martin Tour
1993 – 1994: Me Amaras Tour
1995 – 1997: A Medio Vivir Tour
1998: Vuelve World Tour
1999 – 2000: Livin' la Vida Loca Tour
2005 – 2006: One Night Only with Ricky Martin
2007: Black and White Tour
2011: Música + Alma + Sexo World Tour
2013 – 2014: 2013 Australian Tour
2014: Ricky Martin Live in Mexico
2015 – 2018: One World Tour
2017 – 2018: All In
2018 – 2019: Ricky Martin en Concierto
2020: Movimiento Tour
2021: Enrique Iglesias and Ricky Martin Live in Concert


== Източници ==


== Външни препратки ==
Рики Мартин в  Internet Movie Database
Ricky Martin Music Архив на оригинала от 2008-02-15 в Wayback Machine.