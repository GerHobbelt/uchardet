revision: 11611804
title: "\u041E\u0431\u0449\u0435\u0441\u0442\u0432\u043E \u0437\u0430 \u043C\u0430\
  \u043A\u0435\u0434\u043E\u043D\u0441\u043A\u0438 \u0438\u0437\u0441\u043B\u0435\u0434\
  \u0432\u0430\u043D\u0438\u044F"
url: https://bg.wikipedia.org/wiki/%D0%9E%D0%B1%D1%89%D0%B5%D1%81%D1%82%D0%B2%D0%BE_%D0%B7%D0%B0_%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8_%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B8%D1%8F


---

Обществото за македонски изследвания (на гръцки: Εταιρεία Μακεδονικών Σπουδών) е гръцка научна организация, създадена на 29 април 1939 година в Солун, която има за цел изучаването на географската област Македония. Издава годишно списание „Македоника“, основано в следващата 1940 година. Пръв председател и съответно пръв редактор на списанието е Антониос Сигалас. От 2 април 2006 година председател на организацията е Николаос Мердзос. Организацията се помещава в три сгради в град Солун. Управлява се от Съвет на директорите.
Сградата на улица „Етники Амина“ № 4 в Солун, в която се намира организацията е завършена в 1951 година. Към нея започва да се изгражда библиотека на третия етаж, чието построяване е предвидено още в устава в 1939 година. Първото книжно ядро на библиотеката е изградено в 1940 година с дарения на македонци от Атина и Солун, както и закупуване. Към момента библиотеката има около 70 000 тома книги, периодични издания, ръкописи, вестници, карти и други некнижни материали. В тази цифра трябва да се отбележи наличието на значителен брой антични и редки издания.През март 1953 година е създаден Институтът за балкански изследвания като клон на Обществото за македонски изследвания. Институтът е самостоятелна организация под егидата на Министерството на културата на Гърция от 1974 година.


== Председатели ==


== Вижте също ==
Македонски научен институт
Македонски изследвания (пояснение)


== Бележки ==