revision: 11165012
title: "\u0410\u0441\u0435\u043D\u043E\u0432\u043E (\u043E\u0431\u043B\u0430\u0441\
  \u0442 \u042F\u043C\u0431\u043E\u043B)"
url: https://bg.wikipedia.org/wiki/%D0%90%D1%81%D0%B5%D0%BD%D0%BE%D0%B2%D0%BE_(%D0%BE%D0%B1%D0%BB%D0%B0%D1%81%D1%82_%D0%AF%D0%BC%D0%B1%D0%BE%D0%BB)


---

Асèново е село в Югоизточна България, община Тунджа, област Ямбол.


== География ==
Село Асеново се намира на около 18 km югоизточно от областния център Ямбол. Разположено е югозападно от Бакаджиците. Климатът е преходноконтинентален, почвите в землището са преобладаващо смолници. Надморската височина в центъра на селото е около 157 m, в западния край е около 150 m, а в източния нараства до около 175 – 180 m.
Общинският път до Асеново е отклонение в отстоящото на около 1,5 km северозападно село Симеоново от минаващия през последното общински път, който на запад води към връзка с първокласния републикански път I-7 (Ямбол – Елхово) и след кръстовището с него – към село Тенево, а на север – към връзка с третокласния републикански път III-5308 и с околните села Калчево, Саранско и други.
Западно покрай Асеново тече ляв приток на Тунджа – река Ада, на която северно от селото има микроязовир, а на дерето югоизточно от него – и втори по-малък, който към 2017 г. е безводен (пресъхнал).Населението на село Асеново, наброявало 505 души към 1934 г. и 550 към 1946 г., намалява до 78 (по текущата демографска статистика за населението) към 2019 г.
При преброяването на населението към 1 февруари 2011 г., от обща численост 95 лица, за 92 лица е посочена принадлежност към „българска“ етническа група.


== История ==
След края на Руско-турската война 1877 – 1878 г., по Берлинския договор селото остава на територията на Източна Румелия. От 1885 г. – след Съединението, то се намира в България с името Упчелии. Преименувано е на Асеньово през 1934 г., осъвременено на Асеново през 1965 г.В Държавния архив – Ямбол, се съхраняват документи на/за Земеделска кооперация „Асеновец“ – село Асеново, Ямболско“ от периодите 1950 – 1958 г. и 1992 – 2009 г. Според промените в наименованието на фондообразувателя, в съответните периоди на съхраняваната в архива документация за тях, са съществували следните организационни структури:

Трудово кооперативно земеделско стопанство (ТКЗС)– с. Асеново, Ямболско (1950 – 1958);
Производствен участък при ТКЗС – с. Симеоново, Ямболско, виж фонд № 162 (1959 – 1975);
ТКЗС – с. Асеново при АПК – с. Тенево, Ямболско, виж фонд № 896 (1976 – 1989);
Земеделска кооперация „Асеновец“ – с. Асеново (1990 – 1991);
Земеделска кооперация „Асеновец“ в ликвидация – с. Асеново (1992 – 1993);
Всестранна кооперация „Възраждане“ – с. Асеново (1993 – 2000);
Земеделска кооперация за производство и услуги (ЗКПУ) „Възраждане“ – с. Асеново (2000 – 2007);
Земеделска кооперация за производство и услуги „Възраждане“ в ликвидация – с. Асеново (2007 – 2009) и последно
Земеделска кооперация за производство и услуги „Възраждане“ в несъстоятелност – с. Асеново (2009 – 2010).През 2005 г. в Асеново е построен храмът „Свети Димитър“.


== Религии ==
В село Асеново се изповядва православно християнство.


== Обществени институции ==
В село Асеново към 2020 г. има действаща само на големи религиозни празници православна църква „Свети Димитър“;


== Природни и културни забележителности ==
Паметна плоча на загиналите от село Асеново във войните през 1912 – 1913 г. и 1915 – 1918 г. (монтирана на каменен блок до сградата на бившето училище).


== Източници ==


== Външни препратки ==