revision: 11494080
title: "\u0420\u0430\u043D\u0441\u044A\u043C\u0443\u0435\u0440"
url: https://bg.wikipedia.org/wiki/%D0%A0%D0%B0%D0%BD%D1%81%D1%8A%D0%BC%D1%83%D0%B5%D1%80


---

Рансъмуер (на английски: ransom – откуп) или „шифроващи вредителски програми“, е вид малуер, който шифрова информацията на заразения компютър и изнудва потребителя да му плати откуп, за да получи ключ за дешифриране. Макар че съществува от по-рано, разпространението на подобен вид вредителски програми силно нараства след 2009 г., когато е създаден биткойн, тъй като относителната анонимност на страните в сделката прави криптовалутите е изключително подходяща за сделки, извършвани анонимно по интернет и излизащи извън рамките на закона.
Първият рансъмуер е AIDS Trojan (познат още като PC Cyborg), разпространен с безплатни дискети сред участници в международна конференция за СПИН на Световната здравна организация в Стокхолм през 1989 г. и представен уж като програма AIDS Version 2.0 за откриване на СПИН.
Повечето от съществуващия рансъмуер е за операционната система Windows, но има варианти и за Linux и OS. Има и варианти за мобилни телефони (предимно работещи с Android), та дори и за интелигентни термостати. Той може да проникне в компютъра на потребителите по три основни пътя: спам по електронната поща, използване на компрометирани уеб сайтове и вредителски реклами (malwertising).


== Източници ==


== Външни препратки ==
CERT.BG. Инструкции за намаляване на риска, идентифициране на зараза и смекчаване на последици от атаки от тип „ransomware“ (pdf). //   Computer emergency response team. Посетен на 18 август 2022.