revision: 11445712
title: "\u041C\u0430\u0439\u043A\u044A\u043B \u041F\u0430\u043B\u0438\u043D: \u041E\
  \u043A\u043E\u043B\u043E \u0441\u0432\u0435\u0442\u0430 \u0437\u0430 80 \u0434\u043D\
  \u0438"
url: https://bg.wikipedia.org/wiki/%D0%9C%D0%B0%D0%B9%D0%BA%D1%8A%D0%BB_%D0%9F%D0%B0%D0%BB%D0%B8%D0%BD:_%D0%9E%D0%BA%D0%BE%D0%BB%D0%BE_%D1%81%D0%B2%D0%B5%D1%82%D0%B0_%D0%B7%D0%B0_80_%D0%B4%D0%BD%D0%B8


---

Около света за 80 дни е английска телевизионна продукция, за пътешествие около света, на телевизия ББС. Програмата е инспирирана от едноименния роман на Жул Верн, където главният герой Филиъс Фог, след облог, приема предизвикателството да обиколи света за 80 дни или по-малко. Водещ на телевизионните серии е актьорът Майкъл Палин, известен от участията си в Монти Пайтън и някои игрални филми. Поставената му цел е да следва възможно най-близко пътя на героя от романа, с едно условие - да използва само превозни средства, съществували по времето на излизането на романа. Поради забрана от властите на комунистическите държави, той не успява да ги прекоси с Ориент Експрес, и се налага да промени маршрута си от Австрия към Италия, вместо към Истанбул. В първите седмици от пътешествието си, Майкъл Палин значително изостава от Филиъс Фог в придвижването си, дължащо се на 3-членния му екип.
Цялото пътуване продължава от 25 септември до 12 декември, 1988 година. Майкъл Палин прекосява следните държави: Великобритания, Франция, Швейцария, Лихтенщайн, Австрия, Италия, Гърция, Египет, Саудитска Арабия, Катар, Обединени Арабски Емирства, Индия, Сингапур, Китай, Япония и САЩ.
Предаването е голям успех както в собствената си страна, така и по света.
През 2014 г. на българския пазар излиза и книгата „Около света за 80 дни“, която описва преживяванията на Майкъл Палин.


== Външни препратки ==
Сайт за пътуванията на Майкъл Палин
Палин, Майкъл. Около света за 80 дни. София: Вакон, 2014. 304 с.