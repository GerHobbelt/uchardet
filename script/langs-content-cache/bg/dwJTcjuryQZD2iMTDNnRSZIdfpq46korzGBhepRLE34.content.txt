revision: 10290542
title: "\u0417\u043B\u043E\u043A\u043E\u0431\u0435\u043D \u043E\u0441\u0442\u0440\u043E\
  \u0432"
url: https://bg.wikipedia.org/wiki/%D0%97%D0%BB%D0%BE%D0%BA%D0%BE%D0%B1%D0%B5%D0%BD_%D0%BE%D1%81%D1%82%D1%80%D0%BE%D0%B2


---

„Злокобен остров“ (на английски: Shutter Island) е американски психологически трилър от 2010 година. Режисьор на филма е Мартин Скорсезе, а главната роля се изпълнява от Леонардо ди Каприо. Сценарият е писан по едноименната книга на Денис Лихейн. Премиерата на филма се състои на 13 февруари 2010 г. на Берлинале.
След филмите „Бандите на Ню Йорк“, „Авиаторът“ и „От другата страна“ това е четвъртият филм, в който Мартин Скорсезе и Леонардо ди Каприо работят заедно.
Безкомпромисната атмосфера въздейства тотално на зрителя, като го пренася директно на мястото на действието и го прави част от него. Забележително за „Злокобен остров“ е, че в него умело са преплетени похвати от киното от средата на 20 век (когато се развива и действието) с модерни драматургични техники, въздействащи дълбоко върху зрителя. След старта си в Съединените щати и Канада само за премиерния си уикенд продукцията привлича 75,1 милиона долара, като заема първо място в американската боксофис класация.


== Сюжет ==

През 1954 г. федералният шериф Теди Даниълс поема разследването на случай с изчезването на пациент от лудница, разположена на остров. След започване на разследването странни събития го карат да си мисли, че е получил случая, защото лекарите експериментират с пациентите си. Теди тръгва по обещаваща следа, но управата на болницата не му разрешава достъп до архивите, които могат да разрешат целия случай. Когато ураган прекъсва всички връзки с континента, Теди започва да се съмнява във всичко – в собствените си спомени, в партньора си, дори в разума си. Теди прави нови и все по-тревожни открития относно случая и самия остров, като същевременно започва да се чувства и изглежда все по-болен. До края на филма напрежението нараства постоянно, докато един обратен завой преобръща цялата история и остава зрителя напълно безмълвен.


== В ролите ==


== Източници ==


== Външни препратки ==
„Злокобен остров“ – Официален уебсайт ((en))
„Злокобен остров“ в  Internet Movie Database
„Злокобен остров“ в  Allmovie
„Злокобен остров“ в Rotten Tomatoes