revision: 11749291
title: "\u041A\u043E\u0441\u0442\u0435\u043D\u0443\u0440\u043A\u0438\u0442\u0435 \u043D\
  \u0438\u043D\u0434\u0436\u0430"
url: https://bg.wikipedia.org/wiki/%D0%9A%D0%BE%D1%81%D1%82%D0%B5%D0%BD%D1%83%D1%80%D0%BA%D0%B8%D1%82%D0%B5_%D0%BD%D0%B8%D0%BD%D0%B4%D0%B6%D0%B0


---

Костенурките нинджа 
(на английски: Teenage Mutant Ninja Turtles) е екип от четири мутирали костенурки, които са тренирани от своя сенсей, учителя Сплинтър, за да станат обучени нинджа воини. Те живеят в каналите на Ню Йорк, изолирани от обществото, и се бият срещу дребни крадци, зли мегаломанияци и извънземни нашественици.


== Герои ==
Леонардо – Лидерът на костенурките, Леонардо е смел, решителен и отдаден ученик на бойните изкуства. Верен привърженик на Бушидо, той има силно чувство за чест и справедливост. Той носи синя маска и чифт катани. Кръстен е на Леонардо да Винчи.
Рафаело – Анти-героят на екипа, Рафаело има агресивна натура и рядко се колебае да нанесе първия удар. Личността му е агресивна, саркастична и пълна с гняв. Той носи червена маска и две остри саи. Кръстен е на Рафаело Санцио.
Микеланджело – Общителният Микеланджело е хумористичен и забавен. Освен, че обича да чете комикси и да яде пица, тази костенурка има и приключенска страна. Най-добре познат е с репликата си „Кауабанга!“ или „Буякаша!“. Той носи оранжева маска и чифт нунчакута. Кръстен е на Микеланджело Буонароти.
Донатело – Брилянтният учен, изобретател и разбирач по технологии, Донатело има репутация на щедър човек. Той е най-малко избухливата костенурка, предпочитайки да разрешава проблемите с интелекта си. Той носи лилава маска и дървена тояга (Бо). Кръстен е на Донато ди Николо ди Бето Барди.
Сплинтър или така нареченият Хамато Йоши – Сенсей и осиновител на костенурките. Сплинтър е мутирал плъх, който е научил пътя на нинджицу от неговия учител – Хамато Йоши.


== В телевизионен ефир ==


=== Костенурките нинджа (1987г.–1996г.) ===
Когато към Playmates Toys се обърнаха за създаването на играчки на Костенурките нинджа, те бяха предпазливи и поискаха първо да се сключи телевизионна сделка.  На 28 декември 1987 г. започва първата анимационна поредица на Костенурките нинджа, която започва като минисериал от пет части и се превръща в редовна поредица. Сериалът е продуциран от Murakami-Wolf-Swenson Film Productions Inc, (по-късно и от Fred Wolf Films). Mirage Studios не притежава правата върху този анимационен сериал, макар и да участва в разработването му. Шоуто е по-опростено от комиксите. Тук костенурките са представени като четири забавни супергерои, които се борят срещу силите на злото от своето скривалище в канализацията. Те обичат пица и се появяват на повърхността за първи път в маски, кодирани с цветове на всяка костенурка, а в комиксите са носили само червени маски. Костенурките са били добре известни и с използването на идиоматични изрази, характерни за Капиталистическия лагер, особено от Микеланджело. Думите и фразите включваха "пич", "радикален", "тубулосо", "нахален" и вероятно най-разпознатият "ковабунга". В България епизодите бяха излъчвани по БНТ1 и бТВ Екшън.


=== Костенурките нинджа: Нови приключения (2003г.–2009г.) ===
През 2003 г. се обяви нов сериял на Костенурките нинджа, продуциран от 4Kids Entertainment и започна да се излъчва в програмния блок "FoxBox" (по-късно преименуван на "4Kids TV"). По-късно се премести в блока "CW4Kids". Сериалът е продуциран и от Mirage Studios, а Mirage притежава една трета от правата върху сериала. Значителният дял на Mirage в творческия контрол доведе до анимация, която се доближава по-близо до оригиналните комикси, създавайки по-тъмно и по-грубо усещане от карикатурата от 1987 г., но все пак достатъчно подходяща за деца. Макар да е подходяща за деца петият сезон бе забранен в България заради прекомерно насилие и отблъскващо съдържание.


=== Костенурките нинджа: Нова мутация (2012г.–2017г.) ===

Nickelodeon придоби глобалните права на Костенурките нинджа от Mirage Group и 4Kids Entertainment Inc. и обяви нов телевизионен сериал на Костенурките нинджа, анимиран с CGI. Версията за 2012 г. се характеризира с анимеподобна иконография и акцент върху мутагена, който продължава да променя ежедневието на костенурките и техните врагове; освен това е акцентирана версия на оригиналната поредица. Също така включва и сериозни екшън епизоди. Сериалът има пет сезона.


=== Възходът на Костенурките нинджа (2018г.–2020г.) ===

Nickelodeon направи нов 2D анимационен сериал, базиран на франчайза, който се появи през септември 2018 г. Тази версия се характеризира с по-лек хумор и също имаше известна аниме иконография. За разлика от другите поредици, в тази фокуса върху Шредър е отместен и заменен с други колоритни злодеи.


== Външни препратки ==
Официален уебсайт
TMNTPedia