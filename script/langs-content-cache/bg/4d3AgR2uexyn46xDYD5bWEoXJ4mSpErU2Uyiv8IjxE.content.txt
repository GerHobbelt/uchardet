revision: 11790720
title: "\u201E\u0421\u0432\u0435\u0442\u0438 \u0413\u0435\u043E\u0440\u0433\u0438\u201C"
url: https://bg.wikipedia.org/wiki/%D0%A1%D0%B2%D0%B5%D1%82%D0%B8_%D0%93%D0%B5%D0%BE%D1%80%D0%B3%D0%B8_(%D0%B1%D0%B0%D0%B7%D0%B8%D0%BB%D0%B8%D0%BA%D0%B0_%D0%B2_%D0%A1%D0%BE%D1%84%D0%B8%D1%8F)


---

„Свети Георги“ е българска православна църква в центъра на столицата София.


== Местоположение ==
Храмът е разположен в едноименната градина на бул.„Патриарх Евтимий".


== История ==
Църквата е построена през 1899 – 1909 година по проект на архитект Алекси Начев. Освещаването на храма става на 11 ноември 1918 година от митрополит Василий Доростолски и Червенски. Построена е със средства на Войската и е смятана за храм на военните.


== Описание ==
В архитектурно отношение сградата е трикорабна базилика с притвор с 35 m дължина, 20 m ширина и 20 m височина. Светите престола са три - централният е посветен на Свети Георги Победоносец (празник 6 май), южният на Свети Иван Рилски (празник 19 октомври), а северният на Свети Василий Велики (празник на 1 януари). Освен централния купол, базиликата има и два по-малки над притвора.Стенописите са от Михаил Малецки. Централният купол е изписан през 2002 година.Олтарните двери, владишкият трон и амвонът са с дърворезба. Резбата е дело на четирима знаменити резбари от различни школи и поколения. Иконостасът, владишкият трон и амвонът са дело на дебърски майстори от рода Филипови. В 1941 година Методи Балалчев прави клиросите и троновете на храма.В църквата се съхранява камъкът, където е бил убит и погребан Свети Георги Софийски Нови, открит недалеч от храма.


== Бележки ==