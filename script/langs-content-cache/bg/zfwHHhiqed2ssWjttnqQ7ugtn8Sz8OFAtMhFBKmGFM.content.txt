revision: 9691665
title: "\u041F\u0430\u043C\u0435\u0442\u043D\u0438\u043A \u043A\u043E\u0441\u0442\u043D\
  \u0438\u0446\u0430 (\u041A\u0430\u0432\u0430\u0434\u0430\u0440\u0446\u0438)"
url: https://bg.wikipedia.org/wiki/%D0%9F%D0%B0%D0%BC%D0%B5%D1%82%D0%BD%D0%B8%D0%BA_%D0%BA%D0%BE%D1%81%D1%82%D0%BD%D0%B8%D1%86%D0%B0_(%D0%9A%D0%B0%D0%B2%D0%B0%D0%B4%D0%B0%D1%80%D1%86%D0%B8)


---

Паметникът костница (на македонска литературна норма: Спомен-костурница) е паметник, в който са положени посмъртните останки на жертвите на фашизма и борците от комунистическата съпротива във Вардарска Македония, загинали във Втората световна война от Кавадарци и околностите.
Паметникът е разположен в парк в източната част на града. Вътре в костницата се намира гранитна плоча, на която са изписани над 300 имена на загиналите. Костницата е изградена от бетон и е официално открита на 7 септември 1976 г. Неин архитект е професорът от Скопския университет Петър Муличовски.
Намира се на надморска височина 305 метра, като от него може да се видят град Кавадарци и околностите. Изграден е във вид на стилизирана македонска къща с двор, оградена с бетонни стени. Височината на сградата е 12 метра и е на 2 етажа.


== Вижте също ==
Списък на паметници на комунистическата съпротива във Вардарска Македония


== Бележки ==