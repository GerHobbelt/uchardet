revision: 11725314
title: "\u0422\u043E\u0434\u043E\u0440 \u0411\u0430\u043D\u0447\u0435\u0432"
url: https://bg.wikipedia.org/wiki/%D0%A2%D0%BE%D0%B4%D0%BE%D1%80_%D0%91%D0%B0%D0%BD%D1%87%D0%B5%D0%B2


---

Тодор Върбанов Банчев, известен и като Банчо войвода, е български хайдутин и революционер, участник в Априлското въстание.


== Биография ==
Роден е в Батак или според други източници в съседното Баня. Работи като учител в село Радилово, Пловдивско. В 1854 година излиза хайдутин и оглавява чета, в която влизат Бейко Гащанов, Иван Малинчов и Гого Ангелов от Радилово. Разчиства проходите от Батак за Македония и Тракия от разбойнически шайки. Хайдутува над 10 години и за него са запазени много легенди.Тодор Банчев кара школо в Батак и Татар Пазарджик, след което е назначен за учител в село Радилово. Тук той се задомява и създава многолюдно семейство, По-късно всичките му момчета са ангажирани в революционната дейност по Освобождаването на България.След Кримската война в района на Пазарджишко, Пещерско и Родопите плъзват многобройни разбойнически шайки от арнаути, турци, помаци и юруци. Една такава банда напада и и разграбва селото. Сред предприетите мерки от селяните било и общото съгласие Тодор да оглави чета и да излезе хайдутин. Задачата била да погне насилниците. Заедно с Атанас Малинчов от село Радилово, Иван Тупаров от Ракитово и неколцина други смелчаци, над Батак дружината настига няколко от юруците и ги избива. Само един от тях оцелява, колкото да донесе на властите за разпознатия от него Тодор. Като няма що друго да сторят, те хващат гората и съвсем скоро към тях се присъединява и Бейко Гащанов от село Калугерово. С тези четници Тодор Банчев върлува няколко години в Чепинския край и брани поробеното население от разбойнически групи, местни властници и други злосторници. През лятото четата, вече разрастнала се значително действа в този район, а през зимата се намира във Влашко, за да се завърне отново напролет.След десет годишно хайдутуване, Тодор Банчев през 1867 г. по застъпничество от Найден Геров, руски консул по това време в Пловдив, бива амнистиран. Установява се в Пазарджик и се залавя с търговия на дървен материал. Има запазен спомен за участие и в Херцеговското въстание през 1875 година.В Априлското въстание е помощник на Георги Бенковски и Панайот Волов при изграждането на революционните комитети в IV революционен окръг.Жаждата за свобода зове старият хайдутин и той взима дейно участие в подготовката на Априлското въстание. Придружавайки апостол Георги Бенковски в неговите обиколки на Четвърти революционен окръг основават комитети на Вътрешната революционна организация в селата Радилово, Брацигово, Пещера и Перущица. Като опитен боец, Тодор е определен за началник на комитетската охрана на Народното събрание в Оборище и се сражава храбро при отбраната на Панагюрище по време на въстанието. От гара Бельово се присъединява към Хвърковатата чета. Участва във въстанието в Копривщица – където по думите на Захари Стоянов „гаврътнал 20 турци“, в Брацигово, където се бият синовете му Иван и Георги. Тук Тодор Банчев предлага план на Васил Петлешков за оттегляне в планината, но той отказва. След разгрома на Панагюрище предлага на Бенковски Хвърковатата чета да тръгне към Рила и Родопите, но надделява мнението за оттегляне в Стара планина. С няколко другари напуска самоволно Хвърковатата чета на връх Баба, като задигат най-добрите коне, пробива турския обръч и се спасява.Историята на четата на Банчо войвода говори за отделянето на Бейко Гащанов със самостоятелна чета и смъртта на Иван Тупаров в местността Никулска черква, намираща се в землището на Радилово, за заловения Атанас Малинчов, прекарал седем години във Видинската крепост.Тодор Банчо войвода почива в самото навечерие на Освободителната война, през февруари 1877 година.


== Външни препратки ==
Тодор Хайдутина.


== Бележки ==