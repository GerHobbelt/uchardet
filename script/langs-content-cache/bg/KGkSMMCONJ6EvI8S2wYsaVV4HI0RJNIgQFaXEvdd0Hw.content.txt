revision: 11381542
title: "\u041C\u0430\u0440\u0431\u0435\u043B\u044F"
url: https://bg.wikipedia.org/wiki/%D0%9C%D0%B0%D1%80%D0%B1%D0%B5%D0%BB%D1%8F


---

Марбея или Марбеля е морски курортен град в Андалусия, Испания. Намира се на брега на Средиземно море под връх Ла Конча. През 2000 г. градът има население от 98 823 жители, а през 2004 г. – 116 234.
Марбея е главен морски комплекс на Коста дел Сол. Градът е известен с това, че е често посещаван от богати и известни личности, също така и с това, че е любима дестинация на заможни туристи от северна Европа, особено от Великобритания, Ирландия и Германия. В близост до града има множество голф игрища.
От Марбея лесно се достига с автобус до места като Малага и Алхесирас. До града също достига и магистрала А7, а най-близкото летище е в Малага.


== История ==
Археологически проучвания са били направении в планините около Марбея. Намерени са останки финикийски и картагенски древни градове в местността Рио Реал. В римски времена градът е наричан още Салдуба.
По времето когато градът е бил под ислямска власт, е бил построен замък обграден със защитна стена.
През четиридесетте години на 20 век Марбея е бил само малко село с 900 жители. През 1954 г. принц Макс Егон цу Хохенлох-Лангенбург отворил хотел-клуб „Марбея“, който въпреки името си е бил далеч от големите луксозни комплекси. Бил е традиционен комплекс с ниски къщички, разположени между 23 000 дървета. Скоро той убедил и други знатни европейски семейства да се преместят в Марбея и да се насладят на не чак толкова големия лукс. През 1974 г. принц Файд пристигнал в града след като „разбил“ банката на казино Монте Карло.


== Източници ==


== Външни препратки ==
Уебсайт на града
За туризъм в Марбея