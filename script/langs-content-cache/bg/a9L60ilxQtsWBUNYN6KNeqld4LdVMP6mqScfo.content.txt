revision: 10513821
title: "\u0413\u0435\u0440\u0442\u0440\u0443\u0434 \u0444\u043E\u043D \u0414\u0430\
  \u0433\u0441\u0431\u0443\u0440\u0433"
url: https://bg.wikipedia.org/wiki/%D0%93%D0%B5%D1%80%D1%82%D1%80%D1%83%D0%B4_%D1%84%D0%BE%D0%BD_%D0%94%D0%B0%D0%B3%D1%81%D0%B1%D1%83%D1%80%D0%B3


---

Гертруд фон Дагсбург или Гертруд фон Егисхайм (на немски: Gertrud von Dagsburg; Gertrud von Egisheim; * ок. 1190/1206; † 30 март 1225) от благородническия род на Етихонидите е графиня от Дагсбург и Мец и чрез женитби херцогиня на Горна Лотарингия, графиня на Блоа, Шампан и графиня на Саарбрюкен-Лайнинген. Тя е наследничка на Егисхайм, Дагсбург, Мец и Моха.


== Произход и наследство ==
Тя е единствена дъщеря и наследничка на граф Албрехт II фон Дагсбург († 1212) и съпругата му Гертруда фон Баден († 1225), единствената дъщеря на маркграф Херман IV фон Баден († 1190) и Берта фон Тюбинген († 1169).Двамата ѝ братя Хайнрих и Вилхелм са убити през 1202 г. при турнир в Белгия, и така благородническият род на Етихонидите с баща ѝ Албрехт II през 1211/1212 г. измира по мъжка линия. Гертруда става наследничка на графството Дагсбург.


== Фамилия ==
Първи брак: през 1215 или пр. 1 януари 1216 г. с херцог Теобалд I († 17 февруари или 24 март 1220), син на херцог Фридрих II († 1213) и Агнес от Бар († 1226). Теобалд става граф на Дагсбург и Мец. Бракът е бездетен.Втори брак: през 1217 или ок. 15 май 1220 г. с граф Теобалд IV от Шампан (* 3 май 1201; † 8 юли 1253), син на граф Тибо III Шампан (1179– 1201) и на Бланш Наварска († 1229). Тя е първата му съпруга, но той я изгонва понеже не получил графствата Мец и Дагсбург. Бракът е бездетен и те се развеждат ок. 13 юли 1222 г. През 1234 г. той става Теобалд I крал на Навара.
Трети брак: през 1223/между януари и септември 1224 г. с граф Симон фон Лайнинген († ок. 1234/1235), вторият син на граф Фридрих II фон Саарбрюкен-Лайнинген († 1237) и съпругата му Агнес фон Еберщайн (* ок. 1190), дъщеря на граф Еберхард III фон Еберщайн († 1219) и Кунигунда фон Андекс († сл. 1207). Бракът е бездетен. Симон получава графството Дагсбург. Графството Мец отива на епископия Мец. Симон основава линията Лайнинген-Дагсбург.
Симон фон Лайнинген се жени втори път на 29 август 1227 г. за Жана д' Аспремон.


== Литература ==
Dugas de Beaulieu: Le comté de Dagsbourg, aujourd'hui Dabo, archéologie et histoire, Société des Antiquaires de France, 2. Aufl., Paris 1858 ((fr)).
Albrecht II. Graf von Egisheim-Dagsburg/Erbin Gertrud, Genealogie-Mittelalter
Theobald I. Herzog von Ober-Lothringen (1213 – 1220) /Gertrud von Egisheim-Dagsburg, Genealogie-Mittelalter
Friedrich Oswald:Leiningen, zu. In: Neue Deutsche Biographie (NDB). Band 14, Duncker & Humblot, Berlin 1985, ISBN 3-428-00195-8, S. 142 – 144
Detlev Schwennicke, Europaische Stammtafeln, New Series, Vol. I/2, Tafel 200B., Vol. XXVI, Tafel 11., Tafel 89.
Europaische Stammtafeln, by Wilhelm Karl, Prinz zu Isenburg, Vol. VI, Tafel 160.


== Източници ==