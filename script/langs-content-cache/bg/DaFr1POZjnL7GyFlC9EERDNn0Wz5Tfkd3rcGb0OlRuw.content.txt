revision: 10919993
title: "\u0424\u0435\u0440\u0434\u0438\u043D\u0430\u043D\u0434 \u0425\u043E\u0434\u043B\
  \u0435\u0440"
url: https://bg.wikipedia.org/wiki/%D0%A4%D0%B5%D1%80%D0%B4%D0%B8%D0%BD%D0%B0%D0%BD%D0%B4_%D0%A5%D0%BE%D0%B4%D0%BB%D0%B5%D1%80


---

Фердинанд Ходлер (на немски: Ferdinand Hodler, роден на 14 март 1853 г. в Берн, починал на 19 май 1918 г. в Женева) е сред най-известните швейцарски художници, представител на символизма и на ар нуво.


== Биография ==

Фердинанд Ходлер расте в бедно семейство. Баща му е дърводелец мебелист и умира рано от туберкулоза. Майка му е женена повторно за художник декоратор и умира през 1867 г. също от туберкулоза, като оставя осем деца. Всичките братя и сестри на Фердинад умират през следващите 18 години един след друг от същата болест. Започва обучение в Тун за художник, между другото и като ученик на ведутния художник Фердинад Зомер. През следващите години Ходлер изучава старите майстори и се ориентира към Жан Батист Камий Коро и Гюстав Курбе. През 1875 г. отива в Базел, като изучава творчеството на Ханс Холбайн Млади, специално картината му „Мъртвия Христос“. През 1878 и 1879 г. предприема пътуване в Испания, където се среща с произведенията на Диего Веласкес. През 1881 г. заедно с други ученици работи по панорамата „Бурбаки“ на художника Edouard Castres. През годините Ходлер разработва свой собствен стил, който нарича „паралелизъм“, характеризиращ се със симетрично разположение на фигурите в танцуващи или ритуални пози.
През 1884 г. Ходлер среща Огюстен Дюпен, която му става модел за рисуване. Синът им Ектор се ражда през 1887 г. През 1889 г. обаче Ходлер се жени за Берта Щуки. Развеждат се още през 1891 г. На картината „Нощта“ са представени и двете жени. С тази картина, свързана със съня, смъртта и сексуалността, Ходлер прави пробив – въпреки първоначалната забрана за представяне в изложба, тя постига голям успех.
В годината на смъртта му (1918) е удостоен със званието „Почетен гражданин на Женева“.


== Галерия ==
Портрети
		
		
		
		
		
Бит и алегория
		
		
		
		
		
Пейзажи
		
		
		
		
		


== За него ==
Stéphanie Guerzoni, Ferdinand Hodler, Genève: Pierre Cailler, 1957
Jura Brüschweiler, Ferdinand Hodler, Bern: Benteli, 1983 ISBN 3-7165-1109-9
Matthias Fischer, Der junge Hodler. Eine Künstlerkarriere 1872-1897, Wädenswil: Nimbus, 2009 ISBN 978-3-907142-30-1
Ferdinand Hodler in Karikatur und Satire, Hrsg. und kommentiert von Matthias Fischer / Ferdinand Hodler par la caricature et la satire, édité et commenté par Matthias Fischer, Benteli, Sulgen, 2012 ISBN 978-3-7165-1718-5
Jura Brüschweiler, Hodler érotique. Genève: Notari, collection Hodleriana, 2016, 160 p. ISBN 978-2-9701150-1-4
Diana Blome, Niklaus Manuel Güdel. Ferdinand Hodler. Écrits esthétiques. Genève: Notari, collection Hodleriana, 2017ФилмографияFerdinand Hodler – Das Herz ist mein Auge, реж. Heinz Bütler, Швейцария, 2004, документален, 74 мин.


== Външни препратки ==
((fr)) Фердинанд Ходлер в Encyclopædia Universalis
((ru)) Фердинанд Ходлер. Ви́дение символиста, сп. „Третьяковская галерея“, специална книжка: „Швейцария – Россия: на перекрестках культур“