revision: 11620406
title: "\u0420\u0443\u0436\u0430 \u041C\u0430\u0440\u0438\u043D\u0441\u043A\u0430"
url: https://bg.wikipedia.org/wiki/%D0%A0%D1%83%D0%B6%D0%B0_%D0%9C%D0%B0%D1%80%D0%B8%D0%BD%D1%81%D0%BA%D0%B0


---

Ружа Лазарова Маринска е български изкуствовед, художествен критик и историк на изкуството.


== Биография ==
Родена е на 20 февруари 1944 г. в Смолян. Дъщеря е на изкуствоведа Лазар Марински. През 1967 г. завършва История и теория на изкуството в Московския държавен университет при проф. Виктор Лазарев и проф. Иван Маца.
В началото на професионалния си път се занимава предимно със социологията на изкуството (Енциклопедия на изобразителните изкуства, БАН). Пише статии и прави изследвания върху творчеството на Наум Хаджимладенов (1974), Найден Петков (1978), както и върху различни културологични проблеми.
По-късно се съсредоточава върху българското изкуство през ХХ век и по-специално върху проблемите на българския модернизъм. Организира някои от най-мащабните изложби в България, често придружени с конференции и дискусии по темата – Гео Милев и българският модернизъм ('СГХГ, 2005).
Директор е на Националната художествена галерия през втората половина на 1990-те години.
Преподава история на изкуството в Националната художествена академия и Нов български университет.
Ружа Маринска умира внезапно на 18 декември 2022 г.


== Библиография ==
Пабло Пикасо – рисунки. София: Български художник, 1983, 70 c.
Петър Славов. София: Български художник, 1986, 62 с.
Българската живопис (1900 – 1950). София-Европа в контекста на европейското изкуство. София, 1999, 199 с.
Никола Танев / Nicolas Taneff. София, 2000, 105 с.
Васил Стоилов (1904 – 1990). Сто години от рождението на художника. София, 2004, 215 c.
Гео Милев и българският модернизъм. София: Международна фондация „Гео Милев“, 2005, 168 c.
Никола Танев. Манхаймски дневник. София, 2008. ISBN 978-954-92323-1-8
Иван Милев 1897 – 1997.


== Външни препратки ==
От и за Ружа Маринска в Своден каталог НАБИС – национален каталог на академичните библиотеки в България
„Съмнения около живия музей: Разговор на Борислав Борисов с доц. Ружа Маринска, директор на Националната художествена галерия“, в-к „Култура“, бр. 9 (2069), 5 март 1999