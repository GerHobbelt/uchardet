revision: 10774818
title: "\u041A\u0440\u0443\u043C\u0438\u0446\u0430"
url: https://bg.wikipedia.org/wiki/%D0%9A%D1%80%D1%83%D0%BC%D0%B8%D1%86%D0%B0


---

Крумица (на гръцки: Μετόχι Χουρμίτσας) е бивш руски православен скит на Света гора, подчинен на руския манастир „Свети Пантелеймон“, сега със статут на метох на манастира. Понастоящем има голямо стопанство с лозя, маслинови и овощни градини и др.


== История ==
Бившият скит е известен и с руските наименования „Кромица“, „Кромница“ и „Крумница“, докато гърците го наричат „Хромайтиса“ и „Хормицино“. Основан е през ХVІІ век и оттогава принадлежи на „Свети Пантелеймон“.
До 1850 г. района е необроботен, и няма никакви постройки с изключение на две малки килии: едната построена през 1836 г. с църква посветена на Рождество на Пресвета Богородица, впоследствие опожарена и след възстановяването и преименувана в чест на иконата на богородица Иверска, и другата – с църква посветена на Свети Пантелеймон.
След като земята за известно време е заложене от гръцки монаси, руският манастир я откупва и постепенно местността започва да се облагородява. Съществен принос за това има българският схимонах Йоаникий, който започва засаждането на лозя, маслинови и овощни градини. По същото време навътре в сушата е построена и нова църква посветена на преподобния Платон Студийски и Света Татяна. Постепенно скита се разраства, и се построяват множество нови сгради – килии, трапезария, кухня, нов храм посветен на иконата на Богородица Казанска, осветен на 8 юли 1882 г.
Броят на монасите достига до 100 души. След 1917 г. скитът запада и е изоставен. След 1990 г. започва неговото възстановяване като метох на Пантелеймоновия манастир.
В наши дни в Крумица живеят отново монаси.


== Външни препратки ==
Атонските скитове на манастира „Свети Пантелеймон“
„Крумица“
„Крумица“