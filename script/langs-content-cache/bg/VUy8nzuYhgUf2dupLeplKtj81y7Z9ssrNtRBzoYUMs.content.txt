revision: 11679435
title: "\u0410\u0421\u041A\u041E"
url: https://bg.wikipedia.org/wiki/%D0%90%D0%A1%D0%9A%D0%9E


---

Асоциацията на специалистите по комуникации в общините (АСКО) е доброволно сдружение с идеална цел на професионална основа на специалистите по връзки с обществеността на органите за местно самоуправление в Република България. 
АСКО е независима, неправителствена, неполитическа и нестопанска организация и в дейността си се ръководи от принципите на Конституциятa на Република България, Закона за юридическите лица с нестопанска цел и разпоредбите на действащото законодателство.


== Стратегическа цел ==
Да обедини специалистите по връзки с обществеността в общините, да съдейства за повишаване на професионалната им квалификация и утвърждаването им като професионалисти, които работят за прозрачност на управлението, стимулиране на гражданското участие в местното самоуправление и издигане имиджа на българските общини.


== Приоритети ==
Издигане общественото признание на професията чрез цялостната дейност на АСКО и отстояване интересите на своите членове пред органите на законодателната и изпълнителната власт. 
Институционално укрепване и разширяване на членския състав/
Подпомагане професионалното развитие и създаване условия за обучение, обмяна на успешни практики и участие в работни групи като експерти и други инициативи/ 
Изучаване и разпространяване на опита в областта на масовите комуникации на водещи държави, организации и общини.
Партньорство със сродни национални и международни организации.
Разширяване и повишаване качеството на предлаганите услуги за членовете на АСКО  и външни организации.
Подпомагане дейността на местните власти във връзка с утвърждаване прозрачност на управлението, широко гражданско участие, ефективни връзки с медиите и създаване на партньорства.Асоциацията има дългосрочна стратегия за развитие и се утвърждава като организация, в която се създават и укрепват висококвалифицирани специалисти по връзки с обществеността в местното самоуправление, използва се потенциалът от професионалисти, натрупаният опит от предишни мандати и се оказва необходимата експертна помощ на общините за насърчаване на гражданското участие, осъществяване на прозрачност в управлението за подпомагане процеса на създаване на гражданско общество .
Специалистите по връзки с обществеността, обединени в Асоциацията на специалистите по комуникации в общините в Република България, отчитат, че упражняват професия, която налага да контактуват с много хора и им дава възможност да влияят на общественото мнение. Това изисква дейността им да бъде подчинена на регламентирани морални норми на професионално поведение. През 2003 г. АСКО прие Етичен кодекс , който се спазва от членовете на Асоциацията и няма разгледани случаи на поведение, уронващо престижа на професията.


== Източници ==


== Външни препратки ==
Официален сайт на АСКО
Камара за визуална комуникация и защита на околната среда Архив на оригинала от 2012-11-29 в Wayback Machine.
АСКО и Преброяване 2011 в България
Семинар за подобряване на работата по европроекти в ОИЦ-Габрово
Подписване на Етичния кодекс на ПР-специалистите в България
Бюлетин на БДВО „ПР практики“