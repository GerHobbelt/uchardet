revision: 11313793
title: "8K \u0440\u0435\u0437\u043E\u043B\u044E\u0446\u0438\u044F"
url: https://bg.wikipedia.org/wiki/8K_%D1%80%D0%B5%D0%B7%D0%BE%D0%BB%D1%8E%D1%86%D0%B8%D1%8F


---

8К или 8K UHD резолюцията е най-високата резолюция в дигиталната телевизия и кинематография. 8K има хоризонтална резолюция от порядъка на 8000 пиксела, формирайки изображение с размер от 7680x4320 пиксела. Това прави 16 пъти повече пиксели от Full HD резолюцията (1920x1080) и 4 пъти повече от 4К UHD резолюцията (3840x2160).
Дисплеите с висока резолюция (8К) позволяват пикселите да бъдат неразличими за човешкото око при подходяща дистанция на потребителя от екрана. При 8К екраните с размер 52 инча (132 см) този ефект се постига при разстояние 50.8 см от екрана, а при 92 инчов (234 см) екран разстоянието е 91.44 см. 8К резолюцията може да се използва и с цел подобряване на видео с по-малка резолюция в комбинация с техника на изрязване и/или downsampling техника, използвана при обработката на видео материала. 8К резолюцията позволява на режисьорите да снимат с висока разделителна способност с широки обективи или от далечно разстояние при наличие на опасни обекти (като например в документалните филми за дивата природа), което им позволява да увеличават и изрязват в пост-продукцията. Част от оригиналното изображение се изрязва, за да съвпадне като формат с някоя от по-ниските резолюции от сегашния стандарт за телевизия с висока разделителна способност (4К, 1080p и 720p).8К резолюцията е наследник на 4K резолюцията. Full HD (1080p) e сегашният популярен HD стандарт, като производителите на телевизори очакват 4K резолюция|4K да бъде новият стандарт през 2017. Възможността за бърз преход към новия стандарт е под въпрос, предвид липсата на техника за излъчване. 
През 2015 няколко камери могат да снимат видео в 8К формат. NHK е една от малкото компании създали малка камера за видео излъчване с 8К сензор за картината. Sony и Red Digital Cinema Camera Company са сред другите производители, които работят по вграждането на по-голям 8K сензор в повече от техните продукти през следващите години. Докато техниката за излъчване в 8K формат не стане налична е малко вероятно 8K да стане основната резолюция, но кинотворците изискват вече камери с 8K използвайки предимството да снимат по-качествено 4К видео.


== История ==

Японската компания NHK първа започва разработка на 4320 пикселна резолюция през 1995 г., по-късно формата е стандартизиран от ОИКиТ – Общество на инженерите в киното и телевизията (на английски: Society of Motion Picture and Television Engineers, SMPTE) през октомври 2007 г., а интерфейсът е стандартизиран от ОИКиТ през август 2010 г. и е препоръчан за международен телевизионен стандарт от lTU-R през 2012 г. Следват публични демонстрации на изложби на електроника, репортажи и публични излъчвания от Олимпиадата в Сочи през февруари 2014 г. и Световното първенство по футбол в Бразилия през юни 2014 използвайки висок стандарт за видео кодиране HEVC и партнирайки с фирмите AstroDesign и Ikegami Electronics.
На 6 януари 2015, Консорциумът MHL (Mobile High-Definition Link) обявява пускането в производство на superMHL стандарт, който ще поддържа 8K резолюция при 120 кадъра в секунда, 48-битово видео, цветова гама Rec. 2020, поддръжка на широк динамичен спектър на осветление (HDR rendering), 32-пинов двустранен superMHL конектор, и зареждане с мощност до 40 Вата за устройства.
На 1 март 2016 г. Асоциацията за Видео Електронни Стандарти (VESA) демонстрира разработката DisplayPort 1.4, нов формат който позволява използването на 8K резолюция (7680x4320) на 60Hz с HDR и 32 аудио канала през USB-C.


=== Първи камери ===
На 6 април 2013, фирма Astro Design обявява новата AH-4800, способна да записва в 8K резолюция. През април 2015 фирма Red обявява, че техният нов модел Red Weapon също е способен да записва 8K кадри.


=== Продукции ===
През 2007 г., оригиналният 65 мм негатив на филма Baraka от 1992 г. е сканиран наново в резолюция 8K с film scanner направен специално за целта във FotoKem Laboratories. Същият е използван и за подобряване на качестовото Blu-ray варианта от 2008. Критикът от Chicago Sun-Times Roger Ebert описва Blu-ray варианта като „най-добрият видео диск, който съм гледал или мога да си представя“. Подобна техника на сканиране в 8K и последваща 4K междинна цифрова реставрация е използвана за Blu-ray варианта на филма Лорънс Арабски и неговото кино преизлъчване през 2012 от Sony Pictures, отбелязвайки петдесетгодишнината на филма. Според Grover Crisp, изпълнителен вицепрезидент по реставрацията в Sony Pictures, новият 8K вариант има толкова висока резолюция, че когато е бил разгледан, била открита структура от серия концентрични линии „напомняща на отпечатък от пръст“ близо до горната част на кадрите. Тя била предизвикана от филмовата емулсия, която се разтопявала и пукала на пустинната жега по време на снимки. Sony трябвало да наемат допълнителна фирма да се заеме с намаляването или изчистването на тези артефакти от стопяването в новата реставрирана версия.На 17 май 2013, институтът Франклин излъчва премиерата на До Космоса и Обратно („To Space and Back“), 3D видео в 8K×8K, 60 кадъра в секунда, продължаващо около 25 минути. При първото излъчване в планетариума Фелс, филмът е бил излъчен в 4K, 60 кадъра в секунда.На 6 януари 2016, режисьорът James Gunn обявява че Guardians of the Galaxy Vol. 2 ще бъде първата художествена продукция, която ще бъде заснета в 8K.


=== Излъчване ===
Японската обществена телевизия NHK започва изследвания и разработка на 8K през 1995 г., като е похарчила над 1 милиард долара.NHK едновременно работи и върху развитието на 22.2-канален съраунд аудио звук с наименованието Super Hi-Vision.
Първата 8K телевизия в света е показана от Sharp на Consumer Electronics Show (CES) през 2012 г. Експериментални излъчвания с 8К резолюция са изпробвани по време на Олимпийските игри в Лондон през 2012, както и на Филмовия фестивал в Кан показвайки „Beauties À La Carte“ (27-минутен късометражен филм) на 220-инчов екран.
В края на 2015 NHK публикува тригодишен план, който включва стартиране на тестови излъчвания с 8К резолюция през 2016, които да преминат в пълна 8К услуга през 2018. Целта е да бъде осигурено излъчване и услуги с най-високи стандарти за Олимпиадата в Токио през 2020 година.


== Резолюции ==
8К UHD е резолюция с рамери 7680x4320 пиксела (33,2 мегапиксела) и е една от двете резолюции за ultra high definition UHD телевизия, другата е 4К UHD. През 2013 възможността на преносната мрежа да поддържа HDTV резолюция е лимитирана от интернет скоростта и започна да се разчита на сателит да предава данни с висока скорост. Очаква се търсенето да задвижи адаптацията на стандарти за видео компресия и да постави значителен натиск върху мрежите за физическа комуникация в близкото бъдеще.8K UHD има четири пъти повече вертикална и хоризонтална резолюция от 1080 HDTV формат и шестнадесет пъти повече пиксели.


== 8K fulldome ==
8K fulldome е резолюция с размери 8192х8192 пиксела (67,1 мегапиксела). Това е резолюцията, която е върхът при съвременните проектори за полусферични fulldome зали, най-често срещани в планетариуми.


== Устройства ==


=== Телевизори/Монитори ===
Sharp's 85 инча 8K LCD TV, 7680×4320 резолюция—International Consumer Electronics Show (CES) 2012
Panasonic's 145 инча 8K Plasma Display, 7680×4320 резолюция—Internationale Funkausstellung Berlin (IFA) 2012
LG's 98 инча 8K LCD TV, 7680×4320 резолюция—Internationale Funkausstellung Berlin (IFA) 2014
Samsung's 110 инча 8K 3D LCD TV, 7680×4320 резолюция—International Consumer Electronics Show (CES) 2015
Canon 30 инча 8K референтен дисплей—Септември 2015
LG's 98 инча UH9800 с ColorPrime Plus технология—International Consumer Electronics Show (CES) 2016
Samsung 98 инча SUHD 8K извит телевизор—International Consumer Electronics Show (CES) 2016
Hisense 98 инча ULED 8K —International Consumer Electronics Show (CES) 2016 
Changhong 98 инча 98ZHQ2R 8K „Full UHD“, 7680x4320 резолюция—International Consumer Electronics Show (CES) 2016


=== Камери ===
AH-4800, камера която предоставя възможност за записване в 8К резолюция. Представена от Astro Design на 6 април 2013 г.
RED 8K Weapon Vista Vision, заснемаща 8К (8192х4320) с 60 кадъра в секунда в режим на пълен сензор или до 75 кадъра в секунда в обхват (2.40:1) формат. Представена на NAB 2015 г. Пусната на пазара в края на 2015 г.
Ikegami SHK-810 8K UHDTV камера. Представена на NAB 2015 г.
Hitachi SK-UHD8060. Представена на NAB 2015 г.
Canon Cinema EOS System 8K камера. Представена през септември 2015 г.


=== Fulldome ===
Definiti 8K theaters, резолюция 8192х8192 пиксела.


== Източници ==

Категория:Изходни устройства