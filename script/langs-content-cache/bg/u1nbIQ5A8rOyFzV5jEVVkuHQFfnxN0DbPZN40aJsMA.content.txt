revision: 11838523
title: "\u0416\u0438\u0432\u043E\u0442\u0432\u043E\u0440\u044F\u0449 \u0438\u0437\u0442\
  \u043E\u0447\u043D\u0438\u043A (\u041A\u0430\u043F\u0430\u0442\u043E\u0432\u043E\
  )"
url: https://bg.wikipedia.org/wiki/%D0%96%D0%B8%D0%B2%D0%BE%D1%82%D0%B2%D0%BE%D1%80%D1%8F%D1%89_%D0%B8%D0%B7%D1%82%D0%BE%D1%87%D0%BD%D0%B8%D0%BA_(%D0%9A%D0%B0%D0%BF%D0%B0%D1%82%D0%BE%D0%B2%D0%BE)


---

„Пресвета Богородица Животворящ източник“ или „Живоприемен източник“ е възрожденска църква в петричкото село Капатово, България, част от Неврокопската епархия на Българската православна църква. Обявена е за паметник на културата.


== История ==
Църквата е построена в 1887 година. В Историческия музей в Петрич се съхранява султанският ферман на Абдул Хамид II, разрешаващ строителството на църквата.


== Архитектура ==

		
В архитектурно отношение църквата е трикорабна псевдобазилика с една апсида. Стенописната украса на храма е от 1888 година и е дело на братя Марко Минов и Теофил Минов. Техни са и апликираните тавани, владишкият трон, проскинитарият и амвонът. Иконостасът е изписан и частично резбован. На цокълните пана има осем сцени от Шестоднева. Иконостасните икони са 58 и са от средата на XIX век.Камбанарията е в предната част на храма. От запад има открита галерия. Подът е покрит с плочи, като върху централната мраморна плоча с двуглавия орел е отбелязана годината 1898, когато вероятно е изработена настилката.


== Бележки ==