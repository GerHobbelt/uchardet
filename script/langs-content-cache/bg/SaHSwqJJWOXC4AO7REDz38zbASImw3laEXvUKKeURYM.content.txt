revision: 10349069
title: "\u0417\u0430\u0431\u0435\u043B\u0441\u043A\u0438 \u043C\u0430\u043D\u0430\u0441\
  \u0442\u0438\u0440 \u201E\u0421\u0432\u0435\u0442\u0438 \u0414\u0438\u043C\u0438\
  \u0442\u044A\u0440\u201C"
url: https://bg.wikipedia.org/wiki/%D0%97%D0%B0%D0%B1%D0%B5%D0%BB%D1%81%D0%BA%D0%B8_%D0%BC%D0%B0%D0%BD%D0%B0%D1%81%D1%82%D0%B8%D1%80


---

Забелският манастир „Свети Димитър“ е български православен манастир.


== Местоположение ==
Разположен в планината Руй, на десния бряг на Забелската река, намира се на около 2 километра северно от село Забел, община Трън.


== История ==
Манастирът е датиран към средата на XIII век, като в началото на XVIII век запустява. Една негова книга – ръкописен миней, се намира в Погановски манастир. В близост до манастира през късното средновековие е било селото. На площ от 7-8 дка се намират все още материали от него. Днешната манастирска църква е изградена в ново време върху по старите основи. К. Иречек отнася разрушаването ѝ към XVIII век. Самата църква е еднокорабна, едноапсидна и безкуполна постройка с размери 12 х 5 м. Покрита е с двускатен дървен покрив. Църквата е вкопана на около 0,50 м под нивото на външния терен. Градена е с ломени камъни, тухли и преизползвани дялани камъни, спойката е с глина. В апсидата има отвор с размери: височина – 0,74 м, дълбочина – 0,70 м, и ширина – 0,28 м. В северозападния ъгъл на източната стена е оформена ниша (проскомидията). Престолът е направен от монолитен каменен блок с размери 0,83 х 1,08 х 0,53 м.


== Източници ==
„Манастирите в България“, издание на Panorama.bg ИВИДИМ София 2005 г./


== Бележки ==