revision: 10661642
title: "\u0426\u0430\u0440\u0438\u0446\u0430 \u0419\u043E\u0430\u043D\u043D\u0430\
  \ (\u0431\u0443\u043B\u0435\u0432\u0430\u0440\u0434 \u0432 \u0421\u043E\u0444\u0438\
  \u044F)"
url: https://bg.wikipedia.org/wiki/%D0%A6%D0%B0%D1%80%D0%B8%D1%86%D0%B0_%D0%99%D0%BE%D0%B0%D0%BD%D0%BD%D0%B0_(%D0%B1%D1%83%D0%BB%D0%B5%D0%B2%D0%B0%D1%80%D0%B4_%D0%B2_%D0%A1%D0%BE%D1%84%D0%B8%D1%8F)


---

Царица Йоанна е булевард, разположен в западната част на София.
Започва в западния край на ж.к. „Люлин“ от бул. „Д-р Петър Дертлиев“, недалеч от Околовръстния път (без да има излаз на него). На изток достига широкия център при бул. „Константин Величков“, където свършва. Продължението на „Царица Йоанна“ на изток е бул. „Тодор Александров“.
По пътя си от запад на изток бул. „Царица Йоанна“ пресича 4 големи булеварда: на 2 пъти се пресича с бул. „Д-р Петър Дертлиев“ – още в началото си и в източния край на ж.к. Люлин на границата със Западния парк. Също така се пресича и от бул. „Панчо Владигеров“ в средата на жк. Люлин, от бул. „Вардар“ до ж.к. Западен парк и бул. „Константин Величков“, където свършва.
Под целия бул. „Царица Йоанна“, с изключение на най-западния му участък в ж.к. Люлин между бул. „Д-р Петър Дертлиев“ и бул. „Панчо Владигеров“, преминава част от трасето на Първи метродиаметър на Софийското метро и по него са разположени 3 метростанции: Метростанция Люлин (в центъра на ж.к. Люлин), Метростанция Западен парк (на кръстовището с бул. „Д-р Петър Дертлиев“ до ж.к. Люлин-10 и Люлин-7) и Метростанция Вардар (на кръстовището с бул. „Вардар“). В източния край на булеварда, на границата с бул. „Тодор Александров“ е разположена и Метростанция Константин Величков.


== Външни препратки ==
Официален сайт на Софийското метро Архив на оригинала от 2008-10-01 в Wayback Machine.