revision: 11721151
title: "\u041E\u0442 \u043D\u0438\u0449\u043E \u043D\u0435\u0449\u043E"
url: https://bg.wikipedia.org/wiki/%D0%9E%D1%82_%D0%BD%D0%B8%D1%89%D0%BE_%D0%BD%D0%B5%D1%89%D0%BE


---

„От нищо нещо“ е български игрален филм (трагикомедия) от 1979 година на режисьора Никола Рударов, по сценарий на Николай Никифоров. Оператор е Георги Георгиев. Художник е Владимир Лекарски. Музиката във филма е композирана от Борис Карадимчев. 
Филмът е сниман в село Трудовец в къщата на семейство Ватеви и в село Литаково.


== Сюжет ==
Известен столичен журналист отива на гости на своя съученик Панчо в провинцията. Панчо е отишъл в града и съпругата му трябва да посрещне госта. Под любопитните погледи на съседите двамата очакват домакина пред трапезата. Неловкостта между тях се засилва. Как ще спят под един покрив? Какво ще кажат хората? Умореният гост е готов да преспи в плевнята. През нощта, изплашен от биволицата, журналистът пада в изкопа за септична яма. На разсъмване стопанката го открива и в желанието си да му помогне също пада в дупката. Когато Панчо си идва и намира приятеля си и жена си в ямата, той е потресен. Разяждан от ревност, той е готов да пренебрегне приятелството, с което се е гордял. Панчо не може да повярва, че кротката биволица е изяла ризата на приятеля му и той от уплаха е паднал в ямата. Затова решава да я заколи, за да открие в стомаха ѝ доказателството за неопетнената семейна чест. Селото се готви за пир. Журналистът, проклинайки се за главоболията, които е създал, се измъква през прозореца.


== Актьорски състав ==
и други


== Творчески и технически екип ==


== Източници ==


== Външни препратки ==
„От нищо нещо“ в  Internet Movie Database
„От нищо нещо“ в сайта bgmovies.org
„От нищо нещо“ в сайта на Българската национална филмотека