revision: 10883444
title: "\u0413\u0430\u0441\u0435\u043D\u0430 \u0432\u0430\u0440"
url: https://bg.wikipedia.org/wiki/%D0%9A%D0%B0%D0%BB%D1%86%D0%B8%D0%B5%D0%B2_%D1%85%D0%B8%D0%B4%D1%80%D0%BE%D0%BA%D1%81%D0%B8%D0%B4


---

Калциевият дихидроксид e неорганично съединение с йонна кристална решетка, което се състои от един калциев йон и два хидроксидни йона. Химичната му формула е 
  
    
      
        
          Ca
          
            
              (
              OH
              )
            
            
              2
            
            
              
            
          
        
      
    
     
  . Поради основния си химичен характер калциевият дихидроксид се нарича още и калциева основа. В широката практика е познат като гасена вар, тъй като се получава при реакция на калциев оксид (негасена вар) с вода. Процесът се нарича „гасене“. Гасената вар се използва най-вече в строителството и земеделието. Тя убива микроорганизмите и затова се използва за дезинфекция на помещения (главно на селскостопански животни), също и на жилищни постройки. Влиза в употреба в много области на стопанството – варуване на кисели почви, за приготвяне на белилна вар и други. Освен това с помощта на варта се извлича захарта в захарното производство.Гасената вар може да се нарича и хидратна вар. При реакция на негасена вар с вода в точно определено количество, необходимо за пълна хидратация на калциевия и магнезиевия окис, се получава прахообразен продукт.


== Основно приложение ==
В строителството за производство на варови разтвори за зидарии и мазилки.
В минно-обогатителната промишленост, при флотацията и пречистването на отпадни води.
В енергетиката за омекотяване и неутрализацията на технологични води.
В пречиствателните инсталации за питейни и отпадни води.
В кожарската промишленост.


== Вижте също ==
Натриев хидроксид
Калциев оксид


== Източници ==