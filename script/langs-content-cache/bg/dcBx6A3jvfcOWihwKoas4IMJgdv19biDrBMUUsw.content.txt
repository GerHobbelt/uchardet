revision: 10970431
title: 1976 Pulitzer Prize
url: https://bg.wikipedia.org/wiki/%D0%A2%D0%B0%D0%B4%D0%B0%D0%BE_%D0%90%D0%BD%D0%B4%D0%BE


---

Тадао Андо (на японски: 安藤忠雄) е виден японски архитект автодидакт. Носител на наградата „Прицкер“ за 1995 г. Последовател на Алвар Аалто.


== Биография ==
Роден е на 13 септември 1941 г. няколко минути преди своя брат близнак в Осака, Япония. В младостта си е шофьор на камион и боксьор. Андо така и си остава без специализирано архитектурно образование.
През 1969 г. основава архитектурното бюро Tadao Ando Architects & Associates. Когато през 1995 г. бива удостоен с наградата „Прицкер“ за високи индивидуални постижения в областта на архитектурата, Андо дарява цялата сума от $100 хиляди в подкрепа на пострадалите от земетресението през 1995 г. в Кобе.
Произведенията му са прочути с масираното използване на естествената светлина, както и на естествените форми на ландшафта.
Жилищният комплекс в района Рокко, в близост до Кобе, представлява сложен лабиринт от тераси, атриуми и балкони. Дизайнът на Rokko Housing One (1983) и Rokko Housing Two (1993) илюстрира приложението на традиционни архитектурни решения – на твърди и меки материали, на контраста на светлина и мрак, противопоставянето на отвореното и затвореното. Забележително е, че неговите клъстърни сгради устояват при земетресението през 1995 г. в Кобе.
Тадао Андо се опитва да прилага националните естетически ценности към архитектурата на съвременните сгради. Според него архитектът е длъжен да следва естествения ландшафт, а не да го изменя. В интериорите той майсторски използва възможностите на естественото и изкуственото осветление (Църква на Светлината, 1989)


== Творчество ==


== Галерия ==
Сгради и детайли на различни произведения на Тадао Андо
		
		
		
		
		
		
		
		


== За него ==
Francesco Dal Co. Tadao Ando: Complete Works. Phaidon Press, 1997. ISBN 0-7148-3717-2
Kenneth Frampton. Tadao Ando: Buildings, Projects, Writings. Rizzoli International Publications, 1984. ISBN 0-8478-0547-6
Randall J. Van Vynckt. International Dictionary of Architects and Architecture. St. James Press, 1993. ISBN 1-55862-087-7
Masao Furuyama. Tadao Ando. Taschen, 2006. ISBN 978-3-8228-4895-1
Werner Blaser, Tadao Ando, Architecktur der Stille, Architecture of silence. Birkhäuser, 2001. ISBN 3-7643-6448-3
Jin Baek, Nothingness: Tadao Ando’s Christian Sacred Space. Routledge, 2009. ISBN 978-0-415-47854-0


== Източници ==


== Външни препратки ==
 В Общомедия има медийни файлове относно Тадао Андо
Официален сайт на Тадао Андо Архив на оригинала от 2015-02-11 в Wayback Machine. ((en))
((en)) Страница за Тадао Андо в Minimalisti.com
Вера Илиева, „Тадао Андо – красота отвъд видимото“, в-к „Капитал“, 3 август 2002
Ваня Костова, „Тадао Андо сроди стихиите“, в-к „Стандарт“, 18 февруари 2006