revision: 11589182
title: "\u041C\u043E\u0433\u0438\u043B\u0430 (\u043E\u0431\u0449\u0438\u043D\u0430\
  \ \u041C\u043E\u0433\u0438\u043B\u0430)"
url: https://bg.wikipedia.org/wiki/%D0%9C%D0%BE%D0%B3%D0%B8%D0%BB%D0%B0_(%D0%BE%D0%B1%D1%89%D0%B8%D0%BD%D0%B0_%D0%9C%D0%BE%D0%B3%D0%B8%D0%BB%D0%B0)


---

Могила (на македонска литературна норма: Могила) е село в южната част на Северна Македония, център на едноименната Община Могила.


== География ==
Селото е разположено на 580 m надморска височина в областта Пелагония, на 10 km северно от град Битоля, на пътя свързващ Битоля с Прилеп.


== История ==

Църквата в селото „Свети Архангел Михаил“ е изградена в 1847 година. В XIX век Могила е българско село в Битолска кааза на Османската империя.

Според статистиката на Васил Кънчов („Македония. Етнография и статистика“) от 1900 г. Могила има 850 жители, всички българи християни.В началото на XX век българското население на селото е под върховенството на Българската екзархия. По данни на секретаря на екзархията Димитър Мишев („La Macédoine et sa Population Chrétienne“) през 1905 година в Могила има 736 българи екзархисти и работи българско училище.В края на XIX и началото на ХХ век местните жители се включват в борбата на ТМОРО. На 8 май 1903 година в къщата на Никола Мешков турски части откриват и след продължително сражение и употреба на артилерия унищожават четата на войводата Парашкев Цветков. Разрушени са няколко къщи, трима мъже и две жени от селото са убити, други са ранени.

В началото на юли 1905 година, след убийството на потераджията Шефки (притежаващ чифлик в селото) от Йон Пашата жителите на Могила са подложени на репресии от османска военна част.През септември 1910 година селото пострадва по време на обезоръжителната акция на младотурците.По време на българското управление във Вардарска Македония в годините на Втората световна война, Христо Светиев от Битоля е български кмет на Могила от 24април 1944 година до 9 септември 1944 година.Населението на селото намалява вследствие на емиграция към Битоля, Скопие, Прилеп, Европа и презокеанските земи.В началото на ХХІ век Могила е едно от най-големите в Северна Македония, общински център на редица села в Пелагония.
Според преброяването от 2002 година селото има 1526 жители, от които 1525 македонци и един друг.


== Личности ==

Родени в Могила Андон Попахтаров (1878 – ?), български революционер
 Захария Шумлянска (1864 – 1937), българска просветна деятелка
 Димче Сарванов Могилчето (1879 – 1907), български революционер
 Никола Мешков, български революционер, кмет на Могила
 Петко (? - 1908), селски войвода на ВМОРОПочинали в Могила дядо Андрей Петров Блажевски (Расолковски) (1861 – 1903), български хайдутин и революционер
 Димитър Филдишев (? – 1903), български революционер, секретар на четата на Парашкев Цветков
 Парашкев Цветков (1875 – 1903) – български революционер
 Кочо Песнаджиев (? – 1903), български революционер от ВМОРО
 Неделчо (Неделю) Попов Денев, български военен деец, поручик, загинал през Първата световна война
 Стойче Летник (1869 – 1909), български революционер, деец на ВМОРО
 Тома Никлев (1860 – 1909), български революционер от ВМОРО


== Бележки ==