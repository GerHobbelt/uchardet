revision: 10966080
title: "\u0413\u043E\u043B\u044F\u043C \u041C\u0430\u043D\u0447\u0435\u0441\u0442\u044A\
  \u0440"
url: https://bg.wikipedia.org/wiki/%D0%93%D0%BE%D0%BB%D1%8F%D0%BC_%D0%9C%D0%B0%D0%BD%D1%87%D0%B5%D1%81%D1%82%D1%8A%D1%80


---

Голям Манчестър (на английски: Greater Manchester) е административно метрополно графство в регион Северозападна Англия. В състава му влизат 10 общини с обща площ от 1276 km². Населението на областта към 2008 г. е 2 573 200 жители. Главен град е Манчестър.


== География ==

Голям Манчестър е вътрешен район без излаз на море, простиращ се на 1276 km² в рамките на северозападния регион на Англия. През части от източните общини Олдъм, Рочдейл и Темсайд, преминават възвишенията на ниската планинска верига Пенинс. Реките Мърси и Тем извират от тези хълмове и протичат през графството в западна посока. Блек Чю Хед е най-високата точка в района, издигащ се на 542 метра над морското равнище.
Областта представлява силно урбанизирана агломерация с все по-трудно различими граници между голяма част от населените места. Строго обособен е административният и икономически център, формиран от най-големия град Манчестър заедно с граничните Салфорд и Трафорд. Въпреки това Голям Манчестър е полицентрична област с десет общини, всяка една със свой главен град – общински център.


=== Административно деление ===


== Демография ==
С население от 2 573 200 жители към 2008 г., областта е на трето място във Великобритания след Голям Лондон и Западен Мидландс.


== Източници ==


== Външни препратки ==
www.agma.gov.uk Архив на оригинала от 2005-10-26 в Wayback Machine., Асоциация на управата на Голям Манчестър.
www.visitmanchester.com Архив на оригинала от 2006-10-17 в archive.today, Официална туристическа страница.
www.digimanchester.co.uk, Връзки към сайтове свързани с Голям Манчестър.