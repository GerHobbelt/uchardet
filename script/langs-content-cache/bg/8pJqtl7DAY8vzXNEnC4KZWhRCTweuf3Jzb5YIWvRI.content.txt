revision: 11164274
title: "\u0427\u044A\u043A \u0428\u0443\u043B\u0434\u0438\u043D\u044A\u0440"
url: https://bg.wikipedia.org/wiki/%D0%A7%D1%8A%D0%BA_%D0%A8%D1%83%D0%BB%D0%B4%D0%B8%D0%BD%D1%8A%D1%80


---

Чарлз Майкъл (Чък) Шулдинър (на английски: Chuck Schuldiner) е американски певец, композитор и китарист, основател на метъл група Death, а по-късно и на супергрупата Control Denied. Чък често е наричан „бащата на дет метъла“.


== Живот ==


=== Ранни години ===
Чък Шълдинър е роден на 13 май 1967 г. в Лонг Айлънд, Ню Йорк. Родителите му са учители от еврейски произход, а Чък е най-малкият от 3 деца. Има по-голяма сестра и по-голям брат на име Франк. През 1968 г. семейството му се мести във Флорида.
На 9 години започва да свири на китара. Когато 16-годишният му брат загива в катастрофа, родителите на Чък му купили китара, мислейки че по този начин ще се потули мъката му. Чък взимал уроци по класическа китара за по-малко от година, учителят му го научил на „Мери имаше малко Агънце“, която той не харесал особено, и почти спрял да свири, докато родителите му не видели една електрическа китара на разпродажба и му я купили. След придобиването ѝ, той никога не спрял да свири, да пише музика и да се самообучава. Чък често прекарвал уикендите си в гаража, или в стаята си, заедно с китарата, но в делничните дни бил ограничен до 3 часа заради училището.
Първоначално Чък е бил вдъхновен от Iron Maiden, Kiss, Billy Idol, и още много други. Той бил заинтересован най-вече от метъл движение наречено NWOBHM – Нова вълна в британския хевиметъл – и цитира групи от този жанр като любими. Той често споменавал френската легенда Sortilège като негова любима метъл група. Също и Slayer, Possessed, Mercyful Fate/King Diamond и Metallica, повлияли по-късно върху собствената му група.


=== 1999 – 2001 ===
През май 1999 г., Чък получава болка в горната част на шията, което той първоначално приписва на прищипан нерв. Консултира се със специалист невролог, след това с масажист терапевт, който му препоръчва MRI тест. Оказва се прав за нерва, но причината за болката е тумор. На рождения си ден, 13 май 1999 г., на Чък е поставена диагноза pontine glioma – вид рак на мозъка, а химиотерапията е неизбежна.
През октомври 1999 г., семейството на Чък обявява, че той почти се е възстановил. През януари 2000 г., Чък претърпява операция за премахване на това, което е останало от тумора.
Операцията преминала успешно, въпреки това, семейство му пропада финансово. Общите разходи за операциите, били около $70 000 – цена, която семейството на Чък не могли да си позволят. Много фондове, търгове, и концерти били нужни, за да покрият разходите. Парите започват да идват откъм метъл общността, изпаднала в тотален шок съзнавайки, че живота на Чък е в опасност. Метъл общността и семейството на Чък оказват голяма загриженост, защото Чък може да загуби живота си поради липса на средства.
Шулдинър продължил да работи с новата си група Control Denied, но около две години след първоначалната диагноза, през май 2001 г. ракът отново се проявил. Чък отказал операцията заради недостиг на средства (въпреки че такава трябвало да се направи веднага). Майка му, Джейн Шулдинър, подема иницатива срещу американската здравна система, тъй като след първата си операция, Чък отново имал здравна застраховка, но застрахователната компания отказала да заплати, тъй като тумора съществувал преди сключването на застраховката. През лятото на 2001 г. много американски музиканти правят аукциони и концерти, с цел събиране на средства за лечението. Чък бил на химиотерапия, но както на повечето лекарства против рак, страничните ефекти били силни и отслабили силите му. В края на октомври същата година, Чък се разболява от пневмония и на 13 декември 2001 г. умира. На 18 декември е погребан в Тампа, Флорида и в репортаж на MTV показва на погребението му голямо число известни музиканти, сред които убития 3 години по-късно Даймбег Даръл, както и всички бивши и настоящи членове на групата Death.


== Дискография ==


=== Death ===
Scream Bloody Gore (1987)
Leprosy (1988)
Spiritual Healing (1990)
Human (1991)
Individual Thought Patterns (1993)
Symbolic (1995)
The Sound of Perseverance (1998)


=== Voodoocult ===
Jesus Killing Machine (1994)


=== Control Denied ===
The Fragile Art of Existence (1999)