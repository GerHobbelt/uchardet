revision: 11268024
title: '...And Justice for All'
url: https://bg.wikipedia.org/wiki/...And_Justice_for_All


---

„... And Justice for All“ е четвърти студиен албум на Металика, издаден през 1988 година. Това е първият студиен албум с участието на новия басист на групата Джейсън Нюстед, заменил трагично загиналия по време на турне в Швеция през 1986 Клиф Бъртън. Албумът е може би най-амбициозната творба на Металика, номинирана за наградата „Грами“ за метъл албум същата година, но останала на втора позиция след Jethro Tull. Песните са дълги и комплексни, като само две от тях са с продължителност под 6 минути, следвайки политическата и социална насоченост на „Ride the Lightning“ и „Master of Puppets“. Парчето-символ на албума – „One“, написано по антивоенната новела на Долтън Тръмбо „Johnny Got His Gun“, влиза в топ 40 на американските класации, въпреки тежката си втора част. „One“ е третата песен след „Fade to Black“ и „Welcome Home (Sanitarium)“, която следва същата структура от мелодична и бавна първа част, плавно преливаща се в тежка втора, с насечени рифове и бързи виртуозни сола. „To Live Is To Die“ е инструментал, посветен на покойния басист Клиф Бъртън, като в него се съдържа и част от лирика, написана от Бъртън и цитирана от Хетфийлд. Албумът спазва традицията на предните два да започва и завършва с бързи траш парчета – „Blackened“ и „Dyers Eve“.
С този албум се отбелязва и напредък в звукозаписната техника и цялостното звучене на инструментите не само за Металика, а и за метъл музиката в общ план. Звукът в парчетата от албума е по-изчистен и ясен от който и да било друг запис дотогава.Като недостатък може да се отчете лошата чуваемост на баса, който е пренебрегнат при миксирането.Както може да се види в текстовете и на обложката, на която е изобразена Темида, доминиращата тема на албума е правосъдието и отмъщението.


== Песни ==


== Сингли ==
One (1989)
Harvester Of Sorrow (1988)


== Състав ==
Джеймс Хетфийлд – вокали и китара
Кърк Хамет – соло китара
Ларс Улрих – барабани
Джейсън Нюстед – бас китара


== Персонал ==
Флеминг Расмусен – продуцент
Майк Клинк – записи
Майк Хюз – записи
Тоби Райт – записи
Майкъл Барбирео – смесване
Джордж Коуън – смесване
Стийв Томпсън – смесване
Джордж Марино – ремастеринг
Рос Холфин – фотографии


== Позиция в класациите ==


=== Албум ===


=== Сингли ===


== Бележки ==


== Външни препратки ==
((en)) Ревю в allmusic.com
Даймъри, Робърт. „1001 албума, които непременно трябва да чуете“. Книгомания, 2011 г., ISBN 978-954-8432-21-4
Попов, Мартин. „Металика: пълната илюстрована история“. Вояджър Прес, 2013 г. ISBN 978-0-7603-4482-8 (на английски)
Макайвър, Джоел. „Истината за Metallica“. Адикс, 2008 г. ISBN 978-954-91900-5-2
Макайвър, Джоел. „To Live Is To Die. Животът и смъртта на Клиф Бъртън“. Адикс, 2008 г. ISBN 978-954-92327-6-9