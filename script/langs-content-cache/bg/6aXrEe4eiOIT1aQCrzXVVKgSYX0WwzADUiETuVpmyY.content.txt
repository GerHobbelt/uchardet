revision: 11786929
title: "\u041F\u0430\u043C\u0435\u0442\u043D\u0438\u043A \u043D\u0430 \u041E\u0434\
  \u0440\u0438\u043D\u0441\u043A\u0430\u0442\u0430 \u0435\u043F\u043E\u043F\u0435\u044F"
url: https://bg.wikipedia.org/wiki/%D0%9F%D0%B0%D0%BC%D0%B5%D1%82%D0%BD%D0%B8%D0%BA_%D0%BD%D0%B0_%D0%9E%D0%B4%D1%80%D0%B8%D0%BD%D1%81%D0%BA%D0%B0%D1%82%D0%B0_%D0%B5%D0%BF%D0%BE%D0%BF%D0%B5%D1%8F


---

Паметникът на Одринската епопея се намира в градината до църквата „Свети Никола“ между улиците „Пирот“, „Опълченска“, „Цар Симеон“ и „Брегалница“ в София.В периода 1913 до 1928 г. се събират 220 000 лв. за издигането на паметника и започва сттроителството му. Завършен е през 1931 г. и струва 438 000 лв. Допълнителните средства се събират по време на изграждането му. Тържественото откривне на паметника е в деня на независимостта по стар стил 3 октомври 1932 г. Присъстват военният министър генерал Александър Кисьов, председателят на Народното събрание Александър Малинов, митрополит Стефан, председателят на дружество „Одрин“ Захари Футеков.Паметникът е дело е на скулптора Тома Делирадев. Посветен ена загиналите от Петдесет и осми пехотен гюмюрджински полк по време на Балканската война – двама офицери, 10 старши и младши подофицери, двама ефрейтора и 149 редника. Състои се от пиедистал и статуя. Пиедистал е направен от владайски гранит, а паметника от бял врачански камък. Статуята представя опълченец, облечен с шинел, калпак, раница, паласка, с пушка в ръце. Отпред има бронзов медальон с бронзов лавров венец около него. Под надписа: „В памет на Одринската епопея (1912 – 1913 г.) и падналите опълченци“ е поставен бронзов барелеф с опълченската атака на кавказ табия. Имената на опълченците от Петдесет и осми пехотен гюмюрджински полк при Кавказ табия, Демир Капу и Каик табия са изписани на източната, северната и южната страна. На западната страна на монумента е изписана част от акта, който е закопан в основата на паметника. Общата му височината е 12 m, а само на паметника 2,80 m. Основата му е с размери 7 на 7 m.


== Източници ==