revision: 11422879
title: "\u041F\u0430\u043D\u0447\u0430\u0440\u0435\u0432\u043E (\u043E\u0431\u0449\
  \u0438\u043D\u0430 \u041F\u0435\u0445\u0447\u0435\u0432\u043E)"
url: https://bg.wikipedia.org/wiki/%D0%9F%D0%B0%D0%BD%D1%87%D0%B0%D1%80%D0%B5%D0%B2%D0%BE_(%D0%BE%D0%B1%D1%89%D0%B8%D0%BD%D0%B0_%D0%9F%D0%B5%D1%85%D1%87%D0%B5%D0%B2%D0%BE)


---

Панчарево (на македонска литературна норма: Панчарево) е село в община Пехчево на Северна Македония.


== География ==
Селото се намира в областта Пиянец, в подножието на планината Влахина, съвсем близо до границата с България.


== История ==

В няколко местности около Панчарево има следи от средновековни и антични селища. В местността Бобище (Бобиште) от двете страни на пътя от Църник към Стар Истевник има следи от римско селище. Вдясно от пътя Пехчево – Делчево се намира могилата Главица, в която има късноантични погребения. Също от Късната Античност е и селището в местността Градище (Градиште) на 2 км южно от Панчарево, а вдясно от пътя Пехчево – Делчево са останките от средновековната Илина църква.В началото на XX век Панчарево е малко българско село в Малешевска каза на Османската империя. Според статистиката на Васил Кънчов („Македония. Етнография и статистика“) в 1900 година Панчарево е чисто българско село със 700 души жители българи християни.Цялото население на Панчарево е под върховенството на Българската екзархия. По данни на секретаря на екзархията Димитър Мишев („La Macédoine et sa Population Chrétienne“) в 1905 година в Панчарево има 560 българи екзархисти и функционира българско училище.На 9 февруари 1915 - та сръбски окупационен офицер изпраща двама войници в дома на Георги Траянов, за да поискат дъщеря му, и понеже той отказал, го вързали, набили и отвлекли момичето при офицера, която я изнасилил. По - късно същият сръбски окупатор изнасилва и дъщерята на Васе Кюркчийски Юрданка. На 12 - ти същия месец е в близката местност "Раковица", докато пасе овцете си е заловена и изнасилена от сръбски окупационни войници Велика Кацарска.За членство в младежка българска противомакедонистка организация е пребит от югославските служби местния студент Петър Манчовски, който в резултат на това полудява.Според преброяването от 2002 година селото има 375 жители, всички македонци.


== Личности ==
Родени в Панчарево Ангел Шопов, български революционер
 Димитър Гоцев (р. 1945), български историк, председател на Македонския научен институт, бивш председател на ВМРО-СМД.
 Илия Николовски (р. 1948), генерал-майор от Северна Македония и политик
 Мето Йовановски (р. 1946), известен актьор от Северна Македония.
 Трайчо Манчев – Младен, ръководител на селския революционен комитет на ВМОРО към 1898 годинаПочинали в Панчарево Данаил Баждаров, български военен деец, младши подофицер, загинал през Междусъюзническа война


== Бележки ==