revision: 11343934
title: "\u041F\u0430\u043C\u0435\u0442\u043D\u0438\u043A \u043A\u043E\u0441\u0442\u043D\
  \u0438\u0446\u0430 (\u041A\u0438\u0447\u0435\u0432\u043E)"
url: https://bg.wikipedia.org/wiki/%D0%9F%D0%B0%D0%BC%D0%B5%D1%82%D0%BD%D0%B8%D0%BA_%D0%BA%D0%BE%D1%81%D1%82%D0%BD%D0%B8%D1%86%D0%B0_(%D0%9A%D0%B8%D1%87%D0%B5%D0%B2%D0%BE)


---

Паметникът костница е мемориална сграда, построена в центъра на град Кичево на хълма Китино кале.


== История ==
Строежът на паметника завършва през 1965 година. Вътре в костницата в метална кутия се съдържат останките на 511 участници в комунистическата съпротива във Вардарска Македония от Кичево и околностите му. 196 души от тях не са от Кичево и околностите му, но са погребани там, защото са умрели в района. Измежду по-видните останки са тези на Кочо Рацин, Мирко Милески и Ибе Паликукя.
Костницата е изградена от мрамор и е с полукръгла форма. На стената е изграден бронзов релеф, показващ мотиви от комунистическата съпротива, които включват сражение, оплакване на убитите и носене на ранените. Създател на релефа е Йордан Грабулоски. Вляво и вдясно от релефа са разположени девет мраморни плочи, на които са изписани имената на хората, чийто останки се съхраняват. В предната част на релефа има надгробен камък с надпис „1941 – 1945“


== Вижте също ==
Списък на паметници на комунистическата съпротива във Вардарска Македония


== Бележки ==