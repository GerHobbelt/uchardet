revision: 11781956
title: "\u0410\u043D\u0442\u0440\u0430\u0446\u0438\u0442 (\u0433\u0440\u0430\u0434\
  )"
url: https://bg.wikipedia.org/wiki/%D0%90%D0%BD%D1%82%D1%80%D0%B0%D1%86%D0%B8%D1%82_(%D0%B3%D1%80%D0%B0%D0%B4)


---

Антрацит (до 1962 г. – Боково-Антрацит) е място с областно значение в Луганска област, административен център на Антрацитски район без да е част от него. Населението му е 54 640 жители.


== География ==
Град Антрацит е център на Антрацитския район в Луганска област и се намира в североизточната част на Донецкия хребет на 30 km югозападно от Луганск, на 130 km североизток от Донецк, на автомагистрала E50M03 (Харков – Ростов на Дон). Градът се намира в степен район с клисури, планини, реки, близо до границата с Русия – на 32 km от руската Ростовска област. Площта на община Антрацит е 61 km², а на града – 29 km². Дължината на града е 9,2 km от север на юг и 7,8 km от изток на запад.
Има малки притоци на реките Наголна и Миус, както и изкуствени водоеми и подземни езера.
Градът се намира на надморска височина между 240 и 250 m. Антрацит се намира в континенталния климатичен пояс със сухи лета и зими с умерени валежи и сняг. Средната температура в най-топлия месец (юли) е 23°C, а през най-студения (януари) – от -5 °C до -7 °C. Максималната температура през лятото достига 42 °C, а минималната през зимата – -40 °C. Средната сума на валежите е от 150 mm до 320 mm с голяма амплитуда през годината. Средната височина на снежната покривка е 6 – 11 sm.