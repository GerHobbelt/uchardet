revision: 10848372
title: "\u041D\u0435\u0444\u0442\u0435\u0433\u043E\u0440\u0441\u043A (\u0421\u0430\
  \u0445\u0430\u043B\u0438\u043D\u0441\u043A\u0430 \u043E\u0431\u043B\u0430\u0441\u0442\
  )"
url: https://bg.wikipedia.org/wiki/%D0%9D%D0%B5%D1%84%D1%82%D0%B5%D0%B3%D0%BE%D1%80%D1%81%D0%BA_(%D0%A1%D0%B0%D1%85%D0%B0%D0%BB%D0%B8%D0%BD%D1%81%D0%BA%D0%B0_%D0%BE%D0%B1%D0%BB%D0%B0%D1%81%D1%82)


---

Нефтегорск (до 1970 г. Восток) е бивше селище от градски тип за добив на нефт в Сахалинска област, Русия. В резултат от силно земетресение е унищожено напълно на 28 май 1995 г.


== История ==
Решение за построяване на селището е взето през 1962 г., а самото строителство започва през 1964 г. Първоначално е наречено Восток, но през 1970 г. е преименувано на Нефтегорск. По това време се счита за едно от най-благоустроените места на остров Сахалин. Разполага със 17 пететажни блока, детска градина, училище и клуб. В селището живеят основно работници от нефтената промишленост и семействата им.
Нефтегорск е унищожен на 28 май 1995 г. от земетресение с магнитуд 7,6 по скалата на Рихтер, при което загиват 2040 души (при обща численост на населението от 3200 души). Всичките 17 блока в селището са сринати до земята. Според експертните оценки, тези блокове не са били предназначени за сеизмично активни райони, тъй като при строителството им са пестени строителни материали, което и става причина те да се разрушат толкова лесно до основи.Селището не е изграждано наново след бедствието. Построен е паметник на неговата територия. Оцелелите жители са преселени на други места в областта – главно в Оха, Ноглики и Южносахалинск.


== Население ==


== Източници ==