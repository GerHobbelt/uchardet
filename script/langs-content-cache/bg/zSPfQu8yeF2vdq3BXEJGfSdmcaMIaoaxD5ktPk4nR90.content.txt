revision: 9705024
title: "\u0425\u044E\u0441\u0435\u0438\u043D \u0425\u044E\u0441\u043D\u044E \u043F\
  \u0430\u0448\u0430 (1877)"
url: https://bg.wikipedia.org/wiki/%D0%A5%D1%8E%D1%81%D0%B5%D0%B8%D0%BD_%D0%A5%D1%8E%D1%81%D0%BD%D1%8E_%D0%BF%D0%B0%D1%88%D0%B0_(1877)


---

Хюсеин Хюсню паша (на турски: Hüseyin Hüsnü Paşa) е османски офицер и чиновник.


== Биография ==
Хюсеин Хюсню е помощник на министъра на полицията Мехмед Емин паша. Двамата успяват да изчистят столицата от престъпници. В 1854 година Мехмед Емин паша е назначен за управител на Македония, Тесалия и Епир. Мехмед Емин паша оставя за свой наместник в Епир Хюсни паша, който бързо успява да изкорени злоупотребите на османските низши чиновници в областта.След това от май до август 1858 година е управител на Трикалския санджак, където успява да се справи с върлуващите в областта разбойнически банди. През август е преместен като валия на еялета в Янина, където управлява до октомври и отново от януари 1863 до януари 1864 г. От февруари 1859 до януари 1860 година е валия на Крит. От август 1864 до януари 1865 година е валия на Румелийския еялет. От януари 1865 до декември 1866 година е солунски валия, а от декември 1866 до юни 1867 г. - островен валия. От юни 1867 до февруари 1868 г. и от юли до ноември 1875 г. е валия на Бурсенския вилает (Хюдавендигар). От март 1868 до септември 1871 г. е началник на полицията (заптиета). От май 1873 до април 1874 г. е валия на Призрен, а от ноември 1875 до април 1877 година е отново валия в Янина.Умира в 1877 г.


== Бележки ==