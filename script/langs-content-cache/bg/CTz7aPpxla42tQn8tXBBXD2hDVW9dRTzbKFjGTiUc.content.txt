revision: 11549238
title: "\u041D\u0435\u0433\u0430\u0441\u0435\u043D\u0430 \u0432\u0430\u0440"
url: https://bg.wikipedia.org/wiki/%D0%9A%D0%B0%D0%BB%D1%86%D0%B8%D0%B5%D0%B2_%D0%BE%D0%BA%D1%81%D0%B8%D0%B4


---

Калциевият оксид (CaO), известен още като негасена вар, е широко използвано в практиката химично съединение. При стайна температура калциевият оксид е бяло, корозивно, алкално вещество с кристална структура. Получава се при термичното разлагане на варовика. Варовикът представлява калциев карбонат (CaCO3), който при нагряването си отделя калциев оксид и въглероден диоксид.
Гасенето на варта е процес, в който негасената вар се залива с вода, което е съпроводено с отделяне на голямо количество топлина. Така образуваното съединение, Ca(OH)2 (калциев дихидроксид или още гасена вар), има приложение в строителството.
Термичното разлагане на варовика и гасенето на варта са химични реакции, познати на човека още от праисторията.
Негасената вар след „гасене“ е основен свързващ елемент в строителството. Приготвената смес, наричана хоросан, се използва като свързващ продукт при тухлена или каменна зидария и като материал за вътрешни и външни мазилки.


== Източници ==


== Външни препратки ==
Информация за калция в сайта Хим-МИК