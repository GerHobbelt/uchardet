revision: 8942370
title: "38 \u043F\u0440.\u043D.\u0435."
url: https://bg.wikipedia.org/wiki/38_%D0%B3._%D0%BF%D1%80.%D0%BD.%D0%B5.


---

38 (тридесет и осма) година преди новата ера (пр.н.е.) е обикновена година, започваща в неделя или понеделник, или високосна година, започваща в събота, неделя или понеделник по юлианския календар.


== Събития ==


=== В Римската република ===
Консули на Римската република са Апий Клавдий Пулхер и Гай Норбан Флак. Суфектконсули стават Луций Корнелий Лентул и Луций Марций Филип.
17 януари – сватба на Гай Юлий Цезар Октавиан и Ливия Друзила.
През пролетта:
Марк Агрипа е назначен за управител на Трансалпийска Галия, където потушава въстание на аквитаните.
Марк Антоний пристига в Брундизий, където е поканен за преговори от Октавиан, който не успява да се яви. Антоний публикува публично укорително писмо и отплава за Изтока.
През лятото – флотът на Секст Помпей нанася поражения на Октавиан в морски битки при Куме и нос Сцилей.
През есента – в битката при Гиндар, Публий Вентидий Бас разбива нахлулите в римска Сирия парти водени от Пакор I.
27 ноември – триумф на Публий Вентидий Бас за победите му над партите.
Изтича мандата на триумвирата.
Публикувани са „Еклоги“ на Вергилий.


== Родени ==
14 януари – Нерон Клавдий Друз, син на Ливия и Тиберий Клавдий Нерон, брат на Тиберий (умрял 9 г. пр.н.е.)


== Починали ==
Пакор I, престолонаследник на Партия


== Източници ==