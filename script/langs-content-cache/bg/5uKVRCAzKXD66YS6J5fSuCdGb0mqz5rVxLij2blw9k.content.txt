revision: 10914203
title: "\u041A\u043E\u0441\u043E\u0432\u043E (\u043E\u0431\u0449\u0438\u043D\u0430\
  \ \u0411\u0440\u043E\u0434)"
url: https://bg.wikipedia.org/wiki/%D0%9A%D0%BE%D1%81%D0%BE%D0%B2%D0%BE_(%D0%BE%D0%B1%D1%89%D0%B8%D0%BD%D0%B0_%D0%91%D1%80%D0%BE%D0%B4)


---

Косово (на македонска литературна норма: Косово) е село в Северна Македония, в община Брод (Македонски Брод).


== География ==
Селото се намира в областта Горно Поречие под връх Фойник.


== История ==

В XIX век Косово е село в Поречка нахия на Кичевска каза на Османската империя. В „Етнография на вилаетите Адрианопол, Монастир и Салоника“, издадена в Константинопол в 1878 година и отразяваща статистиката на мъжкото население от 1873 Косово (Kossovo) е посочено като село с 8 домакинства с 30 жители българи.Църквата „Свети Георги“ е от 1895 година.Според статистиката на Васил Кънчов („Македония. Етнография и статистика“) от 1900 г. Косово е населявано от 176 жители българи християни.Цялото село в началото на XX век е сърбоманско. Според митрополит Поликарп Дебърски и Велешки в 1904 година в Косоо има 25 сръбски къщи. По данни на секретаря на Българската екзархия Димитър Мишев („La Macédoine et sa Population Chrétienne“) в 1905 година в Косово има 240 българи патриаршисти сърбомани.След Междусъюзническата война в 1913 година селото попада в Сърбия.
На етническата си карта на Северозападна Македония в 1929 година Афанасий Селишчев отбелязва Косово като българско село.Според преброяването от 2002 година селото има 67 жители македонци.


== Бележки ==