revision: 11795293
title: "\u0411\u043E\u043B\u0433\u0440\u0430\u0434"
url: https://bg.wikipedia.org/wiki/%D0%91%D0%BE%D0%BB%D0%B3%D1%80%D0%B0%D0%B4


---

Болград (на украински: Болград) е град в Украйна, административен център на Болградски район, Одеска област. Населението на града през 2011 година е 15 479 души. Градът е приеман като неофициална столица на бесарабските българи.


== География ==

Болград се намира в историческата област Буджак, (Южна Бесарабия). Разположен е край северния бряг на езерото Ялпуг, на 176 километра югозападно от Одеса.


=== Климат ===


== История ==

Край Болград е открито енеолитно селище от културата Гумелница (Култура Коджадермен-Гумелница-Караново VI) от IV-III хилядолетие преди Христа. Приема се, че носителите на тази култура в региона са преселници от земите на запад от Прут и на юг от Дунав.През VIII-Х век край Болград съществува селище от Плисковско-преславска култура. По това време районът е част от Първото българско царство.
Днешният Болград е основан през 1821 година от български заселници, настанили се по тези земи под водителството на руския генерал Иван Инзов, който днес е честван от болградчани като основател на техния град.Болград става културен център на българските колонии в Бесарабия. На 29 октомври 1838 година, след пет годишно строителство, се освещава трипрестолният храм „Свето Преображение Господне“ – този ден се чества като Ден на бесарабските българи.
На 28 юни 1858 г., със съдействието на управителя на Молдова, българинът Никола Богориди, отваря врати Болградската гимназия „Св. св. Кирил и Методий“ – Народно централно училище в Болград, която изиграва много важна роля в Българското възраждане. Гимназията подготвя първите политически, просветни и културни дейци в България след Освобождението и възстановяването на българската държавност през 1878 г.
В края на 1860 година възниква напрежение между българите в района на Болград и румънската администрация, при което местен чиновник е пребит. На 8 ноември полицията разпръсква събрание на българи, след което започват произволни насилия – загиват 10 души, а около 200 са ранени. Тези събития предизвикват вълна от преселвания на руска територия, като от самия Болград заминават около 900 души.Във времето Болград е последователно на територията на Молдова от 1856 до 1859 г., на Румъния от 1859 до 1878, 1918 до 1940 и 1941 до 1944 година, като през останалото време е в състава на Руската империя. След 1944 година става част от Украинската ССР, а след това от независима Украйна.
При избухването на Балканската война 5 души от Болград са доброволци в Македоно-одринското опълчение.


=== Паметници ===
Паметник на българските опълченци


== Население ==


=== Етнически състав ===


=== Езици ===
Численост и дял на населението по роден език, според преброяването на населението през 2001 г.:


== Личности ==
РодениРодени в Болград са:

ПочиналиПочинали в Болград са:

Теодосий Икономов (1836 – 1872), български просветен деец
Димитър Мутев (1818 – 1864), български просветен деецДругиЛичности свързани с Болград са:

Димитър Агура (1849 – 1911), български историк, учител в града през 1875 – 1878
Васил Попович (1833 – 1897), български просветен деец, работи в града през 1861 – 1864
Васил Стоянов (1839 – 1910), български филолог, учител в града през 1873 – 1879
Николай Шматко (р. 1943), украински скулптор и художник
Сергей Малевински – военен инженер, адютант И. Инзова, автор на генералния план на града .


== Побратимени градове ==
 Генерал Тошево, България (от 2004 г.)
 Търговище, България (от 2009 г.)


== Вижте също ==
Болградска гимназия


== Източници ==


== Външни препратки ==
 В Общомедия има медийни файлове относно град Болград
Повече за град Болград на сайта на Болградска гимназия Г.С.Раковски
Новости Болградского района
Венцислав Каравълчев. Бесарабия, Болград и църквата „Св. Преображение“