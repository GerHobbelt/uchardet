revision: 11508546
title: "\u0414\u0435\u0441\u0438\u0441\u043B\u0430\u0432\u0430 \u0421\u0442\u043E\u044F\
  \u043D\u043E\u0432\u0430 (\u0436\u0443\u0440\u043D\u0430\u043B\u0438\u0441\u0442\
  )"
url: https://bg.wikipedia.org/wiki/%D0%94%D0%B5%D1%81%D0%B8%D1%81%D0%BB%D0%B0%D0%B2%D0%B0_%D0%A1%D1%82%D0%BE%D1%8F%D0%BD%D0%BE%D0%B2%D0%B0_(%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82)


---

Десислава Стоянова е съвременен български телевизионен журналист. 


== Биография ==
Завършва магистратура „Журналистика“ в Софийския университет.Омъжва се за Велислав Русев през 2006 г. Майка на две деца – близнаците Красимир и Стефан.


=== Професионално развитие ===
Десислава Стоянова започва кариерата си във в. „Сега“ през 1998 г. Работи в международния, а след това във вътрешно-политическия отдел на вестника.От 2002 г. се присъединява към екипа на bTV Новините. През следващите 5 години се занимава предимно с политическа журналистика – отразявала е работата на няколко правителства, присъединяването на България към Европейския съюз, процеса срещу българските медици в Либия.
Автор е на редица документални филми в bTV Репортерите.
Във филма „Двойният живот на Ванко 1“ изследва влиянието върху тийнеджърите на обвинения в трафик на хора и склоняване към проституция рапър, а една от жертвите му споделя от първо лице какво е преживяла.
Във филма „Трафик“ проследява съдбата на една от жертвите на българска мрежа за трафик на жени и сексуалната им експлоатация в Брюксел.
През есента на 2007 става заместник-главен редактор на списание „AMICA“. В следващите години пише за списанията AMICA, MAX L’Europeo.
От февруари 2012 г. е водеща на „Преди обед“ по bTV, заедно с Александър Кадиев.Автор е на последното интервю с алпиниста Боян Петров преди заминаването му за връх Шиша Пангма, откъдето той не се завръща. Заедно с оператора Добромир Иванов проследяват подготовката на Боян Петров за последната му експедиция и правят опит да изкачват Мальовица заедно с него.


=== Участия ===
През юли 2020 г. е лектор на конференцията „She’s the one“.
През септември 2020 г. води workshop на тема „Как да стана медийно атрактивен. Защо на едни им се получава, а на други – не?“ по време на Тук-Там Кошер 2020.
Заедно с Александър Кадиев са една от двойките, представени в книгата „1+1=1 Успели българи в тандем“ на Веселина Паскова.


=== Преподавателска дейност ===
От 2020-та година Десислава Стоянова е обучител и консултант по публично говорене, медийни и презентационни умения. Прави индивидуални и корпоративни обучения с два основни фокуса - подобряване на презентационните умения и ефективна комуникация с медиите и публиката.


=== Други ===
Лектор на форума за кариерно развитие Career show 2021.
Водещ на две поредни издания на конференцията за дигитална трансформация и иновации Digitalk - 2021 и 2022.


== Награди ==
Филмът на Десислава Стоянова „Двойният живот на Ванко 1“ печели първа награда в конкурса за разследваща журналистика на асоциация „Разследващи журналисти“ през 2003 г.За репортажите си за незаконно строителство в Еленския балкан печели през 2007 г. специалната награда на европейския кинофестивал на екологична тематика „Зелена вълна 21 век“.През 2007 година получава наградата в категория „Телевизия“ на журналистическия конкурс „Робер Шуман“ за филма си „Трафик“.През 2017-а е избрана за жена на годината в категория „Телевизия“ по време на 12-ите годишни награди на списание „Грация“.
Носител на наградата "БГ модна икона 2022".


== Източници ==


== Външни препратки ==
Интервю, „Sofia Live“
Деси Стоянова, bTVВидео интервю Деси Стоянова
Да се предизвикаш всеки ден
Деси Стоянова - Здраве срещу свобода
Интервю
Деси Стоянова в Майко Мила
Деси Стоянова в Стандарт Нюз
Деси Стоянова за журналистиката пред bTV
Деси Стоянова
Интервю с Деси Стоянова