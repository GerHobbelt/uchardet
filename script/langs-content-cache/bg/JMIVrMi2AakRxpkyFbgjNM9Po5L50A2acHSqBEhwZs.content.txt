revision: 10730591
title: "\u041F\u0430\u043C\u0435\u0442\u043D\u0438\u043A \u043A\u043E\u0441\u0442\u043D\
  \u0438\u0446\u0430 \u0432 \u0421\u0442\u0440\u0443\u043C\u0438\u0446\u0430"
url: https://bg.wikipedia.org/wiki/%D0%9F%D0%B0%D0%BC%D0%B5%D1%82%D0%BD%D0%B8%D0%BA_%D0%BA%D0%BE%D1%81%D1%82%D0%BD%D0%B8%D1%86%D0%B0_(%D0%A1%D1%82%D1%80%D1%83%D0%BC%D0%B8%D1%86%D0%B0)


---

Паметникът костница (на македонска литературна норма: Споменик-костурница) е мемориален комплекс в град Струмица, изграден на хълма Самораница на 327 m надморска височина.
Издигнат е като възпоменание на антифашистката борба и комунистическата съпротива през Втората световна война. Там са положени останките на няколко загинали комунистически партизани: Благой Янков, Герас Цунев, Сандо Масев, Васил Сурчев, Киро Абрашев, Ильо Шопов, Янко Цветинов и Димитър Цветинов.


== История ==
Строежът на паметника започва през 1979 година. На 4 юли 1982 година тържествено са пренесени останките на партизани от комунистическата съпротива и положени в ковчег.
Дизайнът на паметника е дело на архитект Благой Колев, а самият паметник е изграден от бял мрамор. На платото се намира аулата с ковчега изграден от кафяв мрамор. Самата аула има две врати и форма на полукръг с три странични и един централен прозорец. Платото е изградено със замисъл на амфитеатър, а формата да наподобява разкъсани вериги, разкъсано робство.


== Бележки ==


== Вижте също ==
Списък на паметници на комунистическата съпротива във Вардарска Македония