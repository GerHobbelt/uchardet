revision: 9771585
title: "\u0421\u044A\u044E\u0437 \u043D\u0430 \u043D\u0430\u0440\u043E\u0434\u043D\
  \u0430\u0442\u0430 \u043C\u043B\u0430\u0434\u0435\u0436"
url: https://bg.wikipedia.org/wiki/%D0%A1%D1%8A%D1%8E%D0%B7_%D0%BD%D0%B0_%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0_%D0%BC%D0%BB%D0%B0%D0%B4%D0%B5%D0%B6


---

Съюзът на народната младеж (СНМ), по-късно Димитровски съюз на народната младеж (ДСНМ), е прокомунистическа младежка политическа организация в България от 1946 до 1956 г.Създаден е на 22 декември 1947 г. вследствие от обединението на Работническия младежки съюз, Българския земеделски младежки съюз, лявото крило на Съюза на социалистическата младеж и Младежкия народен съюз „Звено“. Обединението е предшествано от създаването на т.нар. Комитети на демократичната младеж през 1946 г.
Организацията функционира под прякото ръководство и контрол от страна на БКП.
Много активисти и редови членове на СНМ се включват в бригадирското движение през 1946 – 1948 г. Особено голям принос дават в пътното строителство, селското стопанство и млекопреработвателна промишленост. Благодарение на активната организационна дейност от СНМ в бригадирското движение са привлечени около 250 000 души от цялата страна.
Седмица след смъртта на Георги Димитров на 2 юли 1949 г. СНМ свиква траурен конгрес на 9 юли с.г., на който се преименува в Димитровски съюз на народната младеж. ДСНМ приема името Димитровски комунистически младежки съюз (ДКМС) на априлския си пленум през 1956 година.


== Източници ==