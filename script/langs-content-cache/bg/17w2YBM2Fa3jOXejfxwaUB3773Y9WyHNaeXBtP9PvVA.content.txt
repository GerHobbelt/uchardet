revision: 11543838
title: "\u0422\u0438\u0431\u0435\u0442\u0441\u043A\u0438 \u044F\u043A"
url: https://bg.wikipedia.org/wiki/%D0%AF%D0%BA


---

Якът (Bos grunniens), наричан още тибетски як, е едър бозайник от разред Чифтокопитни (Artiodactyla) с дълга гъста кафява козина. Следва да се отбележи, че в Тибет „як“ се наричат само мъжките животни, а женските са дри.
От края на XX век се правят опити за изкуствено заселване на якове в България, като през 2005 година в страната има около 17 екземпляра., през 2011 и 2012 г. – 18 бр. (всичките в Държавно ловно стопанство „Витиня“).


== Физически характеристики ==
Мъжки
Маса – около 1200 кг до 1500 кг.
Височина на холката – 2 м.
Дължина на тялото – около 3,3 м.
Рога – 60 см.
Женските са като цяло по-дребни.Домашният як е значително по-дребен, размерите му са около наполовина на дивия. Козината му е дълга и гъста, с кафяв цвят.


== Разпространение ==
Якът се среща в диво състояние в Хималаите (подвид Bos mutus). В редица страни (включително България) е успешно аклиматизиран или в процес на аклиматизация.


== Начин на живот и хранене ==
Якът е тревопасен бозайник. Живее на малки стада.


== Размножаване ==
Бременността на яка трае 258 дни.
През юни женската ражда едно малко което ще остане с нея една година.


== Допълнителни сведения ==

Якът се отглежда като домашно животно заради млякото (което понякога след раждане е с розов цвят поради наличие на кръв) и месото. Използва се също така и като работно животно за оран, превоз и др. Кръстосва се успешно с домашното говедо (Bos taurus), като кръстоската се нарича на тибетски дзо или „дзопкьо“. Дивият як се ловува за месо. Числеността му намалява и се е превърнал в застрашен вид.


== Бележки ==