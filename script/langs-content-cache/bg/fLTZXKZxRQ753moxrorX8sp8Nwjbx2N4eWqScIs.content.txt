revision: 11788072
title: "\u0425\u043E\u043B\u0438\u0432\u0443\u0434\u0441\u043A\u0430 \u0430\u043B\u0435\
  \u044F \u043D\u0430 \u0441\u043B\u0430\u0432\u0430\u0442\u0430"
url: https://bg.wikipedia.org/wiki/%D0%A5%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B0_%D0%B0%D0%BB%D0%B5%D1%8F_%D0%BD%D0%B0_%D1%81%D0%BB%D0%B0%D0%B2%D0%B0%D1%82%D0%B0


---

34.101328, -118.345028

Холивудската алея на славата (на английски: Hollywood Walk of Fame) е тротоар, разположен по протежение на булевард „Холивуд“ в Холивуд, Лос Анджелис, щата Калифорния, който служи като своеобразна „Зала на славата“ на открито.
Първата постоянна звезда е поставена на алеята на 28 март 1960 г. и е в чест на Стенли Крамър. Човекът с най-много звезди е Джийн Отри, той има общо пет звезди – по една за всяка категория.На 20 август 2011 г., с добавянето на Дани Де Вито, петолъчните звезди на Алеята на славата стават 2445; звезди с имената на известни действителни или измислени личности, които са допринесли за развитието на развлекателната индустрия. При създаването на Алеята на славата се полагат 2500 празни звезди; през следващите шестнадесет месеца се посвещават 1558 от тях и оттогава, на месец биват посвещавани около две звезди. До 1994 година повече от 2000 от оригиналните 2500 звезди са посветени. През юли 2008 се обявява, че алеята ще претърпи обновяване, като 778 звезди ще бъдат заменени, защото са захабени и някои даже са опасни за пешеходците.


== Категории ==
Звездите на Алеята на славата са разпределени в пет категории с различен символ:

 Категория Кино (символ кинокамера)
 Категория Телевизия (символ телевизор)
 Категория Музика (символ грамофонна плоча)
 Категория Радио (символ микрофон)
 Категория Театър (символ театрални маски – трагедия и комедия)Всяка звезда е изработена от червена мозайка. В звездата е изписано името на твореца или групата, както и бронзов символ на категорията, в която е отличието.
Три звезди не принадлежат към никоя от гореизброените категории: първата звезда е на Том Брадли, дългогодишен кмет на Лос Анджелис, втората е по случай 50-годишния юбилей на увеселителния парк Дисниленд, а третата е посветена на седем полицаи загинали изпълнявайки служебния си дълг от полицейската служба в Лос Анджелис.
В чест на успешната експедиция до Луната на Аполо 11 е поставена звезда като бронзов диск с формата на Луната.


== Критерии ==
Официалните критерии при избор за отличия са обхванати от следните 3 точки:

професионален опит във въпросната категория;
поне 5 години работа в сферата на шоубизнеса;
общественозначим принос.След позитивна препоръка всяка кандидатура трябва да има снимка и кратка биография на предложената личност. Също така се превеждат 25 000$ (2007) на Hollywood Historic Trust като такса за кандидатстването. Починали звезди могат да бъдат предлагани до пет години след смъртта им; фенове също могат да дават предложения само с писмено съгласие от мениджъра на въпросната звезда.
Крайният срок за кандидатстване е 30 май всяка година, след което петчленната комисия взима своите решения. Решенията трябва да бъдат утвърдени от дирекцията на търговската палата и градския съвет на Лос Анджелис, за да бъдат официално признати. Отпадналите кандидати участват автоматично при избора следващата година; при повторно отпадане трябва да се кандидатства отново.
Всяка година кандидатстват приблизително 200 до 300 звезди, от които 20 до 24 биват одобрени. „Покупната цена“ – таксата за кандидатстване, често пъти се плаща от филмовите студия или продуцентите на звездите. Церемонията по награждаването трябва да се осъществи до пет години след избирането в присъствието на почетената звезда. При особени случаи, като например при анимационни герои или посмъртно отличие, наградата се връчва на представител.


== Отличени звезди ==
Някои от звездите получили признание на Алеята на славата:


==== A/О (A) ====


==== Б/Г (B) ====


==== К/Ч/Ш (С) ====


==== Д (D) ====


==== Е/А (E) ====


==== Ф (F) ====


==== Г/Дж (G) ====


==== Х (H) ====


==== И/Ъ (I) ====
Хулио Иглесиас
Педро Инфанте
Стив Ъруин


==== Дж/Ж/Й (J) ====


==== К ====


==== Л (L) ====


==== М ====


==== Н (N) ====


==== О ====


==== П (P) ====


==== К (Q) ====
Денис Куейд
Куийн
Антъни Куин


==== Р (R) ====


==== С/Ш (S) ====


==== Т ====


==== В/Ф (V) ====


==== У/В (W) ====


==== Й/Я (Y) ====
Майкъл Йорк
Лорета Йънг (2 звезди)
Алън Янг


==== З/Ц (Z) ====


== Известни личности без звезди ==
За получаване на звезда на холивудската Алея на славата е необходимо съгласието на кандидата (освен при посмъртно получаване), заради тази и други причини има няколко известни личности с безспорен принос към развлекателната индустрия без звезда:


== Източници ==


== Външни препратки ==
Официален уебсайт
 В Общомедия има медийни файлове относно Холивудска алея на славата