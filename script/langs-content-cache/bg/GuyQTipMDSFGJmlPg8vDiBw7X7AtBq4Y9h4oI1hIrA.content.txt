revision: 11802149
title: "\u0428\u0443\u043B\u0438\u043D"
url: https://bg.wikipedia.org/wiki/%D0%A8%D1%83%D0%BB%D0%B8%D0%BD


---

Шу̀лин (на албански: Shulin) e село в Република Албания в областта Мала Преспа, област Корча, община Пустец. Към 2007 година има около 600 – 650 жители.


== География ==
Селото е разположено на 3 km северозападно от общинския център Пустец, на брега на Голямото Преспанско езеро. В Шулин живеят основно хора с македонска или българска национална идентичност.


== Етимология ==
Според Раки Бело етимологията на името на селото е неясна. Българите в Мала Преспа са наричани презрително от албанците шуле. В съседната област Горна Преспа в Република Македония има село Шурленци. Местните жители се наричат шулинци.


== История ==
Шулинската кула е обявена за паметник на културата в 1973 година.В края на XIX век е чисто българско село. Според статистиката на Васил Кънчов („Македония. Етнография и статистика“) в 1900 година в Шулин живеят 270 българи християни.Всички българи християни в селото са под върховенството на Българската екзархия. По данни на Екзархията в края на XIX век в селото има 23 православни къщи с 375 души жители българи. По данни на секретаря на екзархията Димитър Мишев („La Macédoine et sa Population Chrétienne“) в 1905 година в Шулен има 80 българи екзархисти.В Екзархийската статистика за 1908/1909 година Атанас Шопов поставя Шумен в списъка на „българо-патриаршеските села“ в Корчанска каза.Според Георги Трайчев през 1911/1912 година в Шулинъ има 23 къщи с 375 жители.Боривое Милоевич пише в 1921 година („Южна Македония“), че Шулин има 30 къщи славяни християни.В 1939 година Гоге Ламбров от името на 37 български къщи в Шулин подписва Молбата на македонски българи до царица Йоанна, с която се иска нейната намеса за защита на българщината в Албания – по това време италиански протекторат.В 2013 година официалното име е сменено от Делас (Djellas, от diell, слънце) на оригиналното Шулин (Shulin).


== Вижте също ==
Билища
Бобощица и Дреново
Връбник
Голо бърдо


== Бележки ==