revision: 10910179
title: "\u0410\u0440\u043C\u0438\u043D \u0425\u0435\u0433\u0435\u0434\u044E\u0448"
url: https://bg.wikipedia.org/wiki/%D0%90%D1%80%D0%BC%D0%B8%D0%BD_%D0%A5%D0%B5%D0%B3%D0%B5%D0%B4%D1%8E%D1%88


---

Армин Хегедюш (на унгарски: Hegedűs Ármin) е известен унгарски архитект, представител на унгарския сецесион.


== Биография ==
Роден е на 5 октомври 1869 година в Сечен, тогава в Австро-Унгария. В 1891 година завършва архитектура в Техническия университет в Будапеща.

След завършването си работи за будапещенската община и участва в изграждането на гробището Керешпи. В 1896 година заедно с Хенрик Бьом основават собствено архитектурно бюро. Бьом ръководи офиса на компанията и отговаря за общите планове на сградите, а Хегедюш – за фасадите и детайлите. Това сътрудничество продължава до края на 30-те години на XX век. Макар обикновено да работят заедно, често пъти правят индивидуални проекти. Двамата участват в дизайна на Пещенското еврейско училище на улица „Хазар Андраш“ 10, разработен първоначално от Бела Лайта.Автори са на сградата Тьорьок банк на площад „Сервита“, на чиято реставрирана между 2007 и 2009 г. фасада има блестяща мозайка. За съжаление глобусът на покрива е унищожен. Сградата на училището на улица „Доб“ 85 е също с толкова красива мозайка – с играещи деца. Заслужават внимание кметството на XX район и синагогата в IV район.Стилът на Хегедюш и Бьом е многообразен. В началото ясно се вижда влияние от Йодьон Лехнер. Тьорьок банк е прекрасен пример на унгарски сецесион (ар нуво), но много други техни произведения са в стил необарок. Използват и комбинация от двата стила, като например в кметството в Уйпеща от 1899 година, което отвън е доста класическо, но детайлите на стълбището са в ар нуво. Към края на тяхното сътрудничество архитектите вече клонят към стила Нова вещественост, което може да се види площад „Хорват Михай“ и на улица „Напрафорго“.Извън Будапеща двамата са автори на няколко сгради като Чактомя (казино) и Кишкунфелегхаза (хотел и баня). Освен това са автори на дизайна на няколко гробници в еврейското гробище на улица „Козма“.Умира на 29 юни 1945 година в Будапеща.


== Творчество ==

Непълен списък с произведения на Хегедюш, работени предимно в сътрудничество с Бьом:
1896 г. – район IV. улица „Берзевици Гергей“ 8: Синагога
1899 г. – район IV. булевард „Ищван“ 14: Уйпещенско кметство (Újpesti Városháza)
1905 г. – район XIV. улица „Явор“ 11a: Хегедюш вила (Hegedűs-villa)
1905 – 1906 г. – район VII. улица „Доб“ 85: начално училище
1906 г. – район V. площад „Сервита“ 3: Тьорьок банк (Török-bankház)
1906 г. – район XX. площад „Лайош Кошут“ 1: Пещережебетинско кметство (Pesterzsébet Városháza), частично реконструирано
1911 г. – район IV. булевард „Медери“ 4: Уйпещенска кланица (Újpesti vágóhíd)
1911 – 1918 г. – район XI. площад „Сент Гелерт“ 1: Гелертска баня и хотел (Gellért Gyógyfürdő és Szálló) в сътрудничество с Артур Шебещен и Изидор Щерк
1911 – 1912 г. – район V. улица „Герлоци“ 11 / улица „Шемелвайс“ 27: частен дом
1912 г. – район V. улица „Ваци“ 78-80: частен дом
1928 г. – район IV. улица „Гьоргей Артур“ 69: Уйпещенски родилен дом (Újpesti szülõotthon)
1930 г. – район VIII. площад „Хорват Михай“ 15: жилищна кооперация
1913 – 1914 и 1923 – 1931 г. – район XIV. улица „Хазар Андраш“ 10: Пещенска еврейска гимназия (Pesti Izraelita Hitközség Alapítványi Gimnáziuma)
1926 г. – район IV. булевард „Дьондьоши“: жилищна кооперация
1931 г. – район II. улица „Напрафорго“ 14: вила


== Бележки ==