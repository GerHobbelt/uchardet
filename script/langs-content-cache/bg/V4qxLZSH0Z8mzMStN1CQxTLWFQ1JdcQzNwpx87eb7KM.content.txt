revision: 11300077
title: "\u0410\u0440\u0433\u0438\u043B\u043E\u0441\u043A\u0430 \u0433\u0440\u043E\u0431\
  \u043D\u0438\u0446\u0430 II"
url: https://bg.wikipedia.org/wiki/%D0%90%D1%80%D0%B3%D0%B8%D0%BB%D0%BE%D1%81%D0%BA%D0%B0_%D0%B3%D1%80%D0%BE%D0%B1%D0%BD%D0%B8%D1%86%D0%B0_II


---

Аргилоска гробница II (на гръцки: Β' Μακεδονικός Τάφος της Αργίλου) е македонско погребално съоръжение, строено в III век пр. Хр.Гробницата заедно с Аргилоската гробница I е разположена в некропола на Аргилос, източно от града и съвременното село Сикия. Изкопана е в склона на малък хълм. Дромосът на Аргилоска гробница II е широк 5 метра. Входът има два мраморни пилона и трегерът е с пет дентикула. Запазени са и преддверието, и погребалната камера, които са разделени с мраморна врата. Не са открити нито трон, нито погребално ложе (клине). Телата са били разположени в три цистови гроба, изкопани под пода на камерата. Гробницата е датирана в III век пр. Хр. по монети на Касандър и Антигон Гонат.

		


== Бележки ==