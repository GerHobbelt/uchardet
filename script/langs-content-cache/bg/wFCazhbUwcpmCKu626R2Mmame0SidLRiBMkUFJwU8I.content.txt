revision: 9430872
title: "\u0423\u0433\u0430\u043C\u0441\u043A\u0438 \u0445\u0440\u0435\u0431\u0435\u0442"
url: https://bg.wikipedia.org/wiki/%D0%A3%D0%B3%D0%B0%D0%BC%D1%81%D0%BA%D0%B8_%D1%85%D1%80%D0%B5%D0%B1%D0%B5%D1%82


---

Угамският хребет (на казахски: Өгем, Өгем жотасы;на узбекски: Ugom tizmasi, Угом тизмаси; на руски: Угамский хребет) е планински хребет в крайната западна част на Тяншан,разположен на територията на Казахстан (Туркестанска област) и Узбекистан (Ташкентска област). Простира се от североизток на югозапад на протежение от 115 km, между реките Пскем и Угам (десни притоци на Чирчик, десен приток на Сърдаря) и левите притоци на Арис (десен приток на Сърдаря). На североизток се свързва с хребета Таласки Алатау, а югоизточно и успоредно на него е разположен Пскемския хребет. Максимална височина връх Сайрам 4238 m, (42°08′16″ с. ш. 70°28′51″ и. д.42.137778° с. ш. 70.480833° и. д.42.137778, 70.480833), разположен в централната му част, в Туркестанска област. Изграден е основно от седиментни наслаги (в т.ч. варовици, със силно развити карстови форми). Северозападните му склонове са по-дълги и полегати, а югоизточните – стръмни. По склоновете му расте ефемероидна (субтропическа) полупустинна и степна растителност, а най-високите части са заети от ливадни степи и алпийски пасища.


== Топографска карта ==
К-42-Б М 1:500000
К-42-Г М 1:500000


== Източници ==