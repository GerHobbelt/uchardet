revision: 10999071
title: "\u0422\u0440\u0430\u043C\u0432\u0430\u0439 \u201E\u0416\u0435\u043B\u0430\u043D\
  \u0438\u0435\u201C (\u0444\u0438\u043B\u043C)"
url: https://bg.wikipedia.org/wiki/%D0%A2%D1%80%D0%B0%D0%BC%D0%B2%D0%B0%D0%B9_%E2%80%9E%D0%96%D0%B5%D0%BB%D0%B0%D0%BD%D0%B8%D0%B5%E2%80%9C_(%D1%84%D0%B8%D0%BB%D0%BC)


---

„Трамвай „Желание““ (на английски: A Streetcar Named Desire) е американски игрален филм - драматичен романс, излязъл по екраните през 1951 година, режисиран от Елия Казан с участието на Марлон Брандо, Вивиан Лий, Карл Молдън и Ким Хънтър в главните роли. Сценарият, написан от Тенеси Уилямс в сътрудничество с Оскар Соул, е адаптация по едноименната пиеса на Уилямс, поставена на сцена също от режисьора Казан.


== Сюжет ==
Бланш Дюбоа (Лий), жена с поизбледняваща южняшка хубост и слабост към алкохола, пристига от провинцията при сестра си Стела Ковалски (Хънтър), която живее със съпруга си Станли Ковалски (Брандо) – недодялан грубиян, в западнал квартал на Ню Орлийнс. Още в началото, побойникът Ковалски показва непоносимост към превзетата Бланш, която търси последна утеха в прегръдките на внимателния Харолд Мичъл (Молдън), приятел на Станли.
Трима от четиримата главни изпълнители участват и в оригиналната пиеса, поставена на Бродуей от Елиа Казан. Само Вивиън Лий е нова в екипа, но тя е участвала в поставянето на творбата на лондонската сцена.


== В ролите ==


== Награди и номинации ==
„Трамвай „Желание““ е сред големите заглавия на 24-тата церемония по връчване на наградите „Оскар“, където е номиниран за отличието в цели 12 категории, включително за най-добър филм. Произведението печели 4 статуетки, в това число три от актьорските награди - за най-добра главна роля на Вивиън Лий и най-добри поддържащи роли на Карл Молдън и Ким Хънтър.През 1999 година, филмът е избран като културно наследство за опазване в Националния филмов регистър към Библиотеката на Конгреса на САЩ.


== Източници ==


== Външни препратки ==
„Трамвай „Желание““ в  Internet Movie Database
„Трамвай „Желание““ в  Allmovie
„Трамвай „Желание““ в Rotten Tomatoes