revision: 11070030
title: "\u041B\u0438\u0446\u0438\u043D\u0438\u044F \u0421\u0442\u0430\u0440\u0430"
url: https://bg.wikipedia.org/wiki/%D0%9B%D0%B8%D1%86%D0%B8%D0%BD%D0%B8%D1%8F_%D0%A1%D1%82%D0%B0%D1%80%D0%B0


---

Лициния Стара или Магна (на латински: Licinia Magna) е знатна римлянка от 1 век.


== Произход ==
Произлиза от плебейската фамилия Лицинии. Според намереният надпис в гробницата на Лицинии-Красите при Порта Салария на Виа Салария в Рим, тя е дъщеря на консула от 27 г. Марк Лициний Крас Фруги и съпругата му Скрибония, правнучка на Помпей Велики. Баща ѝ е убит през 47 г. по нареждане на Валерия Месалина, понеже е обвинен в участие в заговора на сина си Гней Помпей Магн.
Лициния е сестра на Марк Лициний Крас Фруги (консул 64 г.), Гней Помпей Магн (жени се през 43 г. за Клавдия Антония, дъщеря на Клавдий и Елия Петина), Марк Лициний Крас Скрибониан, Луций Калпурний Пизон Фруги Лициниан (38 – 69), осиновен от император Галба и женен за Верания.


== Фамилия ==
Тя се омъжва за Луций Калпурний Пизон (консул 57 г.), син на Луций Калпурний Пизон (консул 27 г.). Съпругът ѝ е консул през 57 г. заедно с Нерон, през 69/70 г. e проконсул на провинция Африка. Там изпада в заподозрение да присвоява богатства. През 70 г. е убит от императорския легат Гай Валерий Фест.
Една дъщеря на Лициния Магна става съпруга на убития през 69 г. Калпурний Галериан.


== Източници ==
CIL 06, 01445
CIL 06, 00845
Тацит, Historiae, 1, 48, 1; 4, 48ff.; 4, 49.
Тацит, Annalen 13, 31.
Дион Касий, 60, 31, 7