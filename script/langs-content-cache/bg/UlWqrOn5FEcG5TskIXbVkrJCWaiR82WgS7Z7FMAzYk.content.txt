revision: 11069646
title: "\u041B\u0443\u0446\u0438\u0439 \u041B\u0438\u0446\u0438\u043D\u0438\u0439\
  \ \u041A\u0440\u0430\u0441"
url: https://bg.wikipedia.org/wiki/%D0%9B%D1%83%D1%86%D0%B8%D0%B9_%D0%9B%D0%B8%D1%86%D0%B8%D0%BD%D0%B8%D0%B9_%D0%9A%D1%80%D0%B0%D1%81


---

Луций Лициний Крас (на латински: Lucius Licinius Crassus; * 140 пр.н.е.; † 91 пр.н.е.) e римски политик на късната Римска Република и голям оратор.


== Биография ==
Произлиза от плебейската фамилия Лицинии Краси. Син е на Луций Лициний Крас.
На 19 години той е добър оратор и е квестор в Азия, където учи реторика и философия при Луций Целий Антипатър. През 107 пр.н.е. той е в Рим народен трибун, през 100 пр.н.е. едил, следващата година e проконсул в Галия, а през 92 пр.н.е. става цензор. Той е и авгур.
Когато е на 19 години през 120 пр.н.е. той напада в реч Гай Папирий Карбон, бившият привърженик на Тиберий Семпроний Гракх. Защитава Квинт Сервилий Цепион, когато е нападан от трибуна Гай Норбан през 103 пр.н.е.
През 95 пр.н.е. той става консул. Негов колега e Квинт Муций Сцевола. Те приемат закона lex Licinia Mucia, de civibus redigundis – закон, изгонващ от Рим всички намиращи се в Рим италики, които не могат да докажат правата си за римско гражданство.
През 94 пр.н.е. той e проконсул в Галия. През 92 пр.н.е. става цензор заедно с Гней Домиций Ахенобарб. През 91 пр.н.е. започва социалната война и той защитава Сената срещу консул Луций Марций Филип, оратор на оптиматите. Същата година Луций Лициний Крас се разболява и умира.


== Фамилия ==
Луций Лициний Крас е женен с Муция, дъщеря на Квинт Муций Сцевола (авгур) и Лелия Младша, дъщеря на Гай Лелий (консул 140 пр.н.е.). Те имат две дъщеври:

Лициния, съпруга на Публий Корнелий Сципион Назика (претор).
Лициния, съпруга на Гай Марий Младши, син на известния Гай Марий.По някои източници той е баща и на:

Лициния Краса Стара, съпруга на Публий Корнелий Сципион Назика Серапион (консул 111 пр.н.е.)
Лициния Краса Млада, съпруга на Квинт Цецилий Метел Пий (консул 80 пр.н.е.).


== Източници ==
T. Robert S. Broughton: The Magistrates Of The Roman Republic. Vol. 2: 99 B.C. – 31 B.C. Cleveland / Ohio: Case Western Reserve University Press, 1952. Unveränderter Nachdruck 1968. (Philological Monographs. Hrsg. von der American Philological Association. Bd. 15, Teil 2), S. 4f, S. 11, S. 17
Цицерон, Brutus 211f.


== Външни препратки ==
Smith, Dictionary of Greek and Roman Biography and Mythology, Lucius Licinius Crassus (23), v. 1.
p. 879 Архив на оригинала от 2011-03-04 в Wayback Machine.
p. 880 Архив на оригинала от 2011-03-04 в Wayback Machine.
p. 881 Архив на оригинала от 2012-10-21 в Wayback Machine.