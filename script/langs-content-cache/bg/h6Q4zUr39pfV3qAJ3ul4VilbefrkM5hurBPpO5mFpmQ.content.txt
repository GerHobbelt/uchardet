revision: 11068325
title: "\u041F\u0443\u0431\u043B\u0438\u0439 \u041A\u0432\u0438\u043D\u0442\u0438\u043B\
  \u0438\u0439 \u0412\u0430\u0440 \u041C\u043B\u0430\u0434\u0448\u0438"
url: https://bg.wikipedia.org/wiki/%D0%9F%D1%83%D0%B1%D0%BB%D0%B8%D0%B9_%D0%9A%D0%B2%D0%B8%D0%BD%D1%82%D0%B8%D0%BB%D0%B8%D0%B9_%D0%92%D0%B0%D1%80_%D0%9C%D0%BB%D0%B0%D0%B4%D1%88%D0%B8


---

Публий Квинтилий Вар Младши (на латински: Publius Quinctilius Varus Minor) e римски политик.


== Биография ==
Той е единственият син на генерал Публий Квинтилий Вар (консул 13 пр.н.е.) и втората му съпруга Клавдия Пулхра, дъщеря на Марк Валерий Месала Барбат Апиан и Клавдия Марцела Младша и внучка на Октавия Младша (по-старата сестра на римския император Август). Първи братовчед е на императрица Валерия Месалина, третата съпруга на император Клавдий.
Роден е в Рим между 1 – 6 г. През септември 9 г. баща му е убит в битката в Тевтобургската гора против Арминий в Долна Германия. Майка му не се омъжва след това. Тя е приятелка с втората си братовчедка Агрипина Стара. През 26 г. става жертва на Сеян. Тя е осъдена и наказана от Афер за опит да отрови император Тиберий, в магьосничество и прелюбодеяние с Фурний.
През 27 г. Вар Младши е обвинен пред Сената от роднината му Публий Корнелий Долабела за обида на императора. Сенатът отлага обвинението, понеже император Тиберий отсъства по това време. Не са известни други сведения за него.


== Източници ==
Тацит, Annalen 4, 66, 1