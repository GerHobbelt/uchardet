revision: 11560024
title: "\u0413\u043E\u0440\u0441\u043A\u0430 \u0442\u0435\u043C\u0435\u043D\u0443\u0433\
  \u0430"
url: https://bg.wikipedia.org/wiki/%D0%93%D0%BE%D1%80%D1%81%D0%BA%D0%B0_%D1%82%D0%B5%D0%BC%D0%B5%D0%BD%D1%83%D0%B3%D0%B0


---

Горска теменуга (Viola odorata), известна и като миризлива теменуга, е многогодишно тревисто растение от род Теменуга. Включено е в списъка на лечебните растения съгласно Закона за лечебните растения.


== Етимология ==
Името „миризлива теменуга“ носи заради уханието, което има, различаващо я от трицветната теменуга.


== Описание ==
Горската теменуга има силно разклонено коренище, без надземно стъбло, с розетка от листа и 10 – 25 cm дълги вкореняващи се надземни издънки. Листата са с дълги дръжки, закръглено бъбрековидни с яйцевидно бъбрековидни, в основата дълбоко и тясно, сърцевидни, плитко, ситно и тъпо назъбени. Цветовете са разположени по един в пазвите на розетковите листа, 1,5 – 2,5 cm високи, виолетови или сини, рядко бели, с приятна миризма. Плодът е многосеменна широко яйцевидна до сферична кутийка, разпукваща се при узряванехна 3 дяла.
Цъфти март – април


== Медицинска употреба ==
Теменугата някога се е употребявала против камъни в бъбреците и пикочния мехур и против запек. Цветовете са полезни за лекуване на астма, епилепсия и при други нервни припадъци. Настойката от пресни цветове се употребява против преумора, виене на свят, шум в ушите, сърцебиене и болки в гърдите. От чистата настойка се дават по две капки в малко вода 3 – 4 пъти на ден.


== Разпространение ==
Расте из просветлени листопадни гори и храсталаци в цялата страна до към 1000 м надморска височина.


== Източници ==