revision: 11699822
title: "\u0424\u0438\u0433\u0443\u0440\u043D\u043E \u043F\u044A\u0440\u0437\u0430\u043B\
  \u044F\u043D\u0435"
url: https://bg.wikipedia.org/wiki/%D0%A4%D0%B8%D0%B3%D1%83%D1%80%D0%BD%D0%BE_%D0%BF%D1%8A%D1%80%D0%B7%D0%B0%D0%BB%D1%8F%D0%BD%D0%B5


---

Фигурното пързаляне е зимен олимпийски спорт, в който спортистите се пързалят на кънки по лед с изпълнение на скокове, пируети и поредица от стъпки под музикален съпровод. В официалните състезания се раздават четири комплекта медали: единично жени, единично мъже, спортни двойки и танцови двойки.
Състезанието се състои от две съчетания, в които има включени задължителни елементи. Оценяват се от съдийска колегия с две оценки – едната е за технически елементи, а другата се сумира от оценките на съдиите за следните пет компонента: умение за пързаляне, преход между елементите, качество на представянето, композиция на програмата и интерпретация на музиката.
Фигурното пързаляне е включено в програмата на зимните олимпийски игри. До игрите в Кортина д'Ампецо през 1956 г. състезанията се провеждат на открито.Често фигуристите вземат участие в различни шоу програми на лед.


== Видове скокове ==
Аксел – скок, наречен на името на норвежкия фигурист Аксел Паулсен, който го изпълнява за първи път през 1882 г.
Лутц – скок, наречен на името на австрийския фигурист Алоис Лутц, който го изпълнява за първи път през 1913 г.
Ритбергер – скок, наречен на името на немския фигурист Вернер Ритбергер, който го изпълнява за първи път през 1910 г.
Салхов – скок, наречен на името на шведския фигурист Улрих Салхов, който го изпълнява за първи път през 1909 г.
Толуп (toe loop) – скок, който се изпълнява за първи път от американския фигурист Брус Мейпс през 1920 г.
Флип – скок, за който и до днес все още не е ясно, кой е първият му изпълнил – Джаксън Хайнес или Брус Мейпс
Валей – скок с един оборот, който рядко се изпълнява самостоятелно, но служи и за връзка между други скокове, изпълнявани в серия


== Известни български фигуристи ==
Виктория Димитрова
Цветелина Абрашева
Милена Маринович
Соня Радева
Иван Динев
Румяна Спасова и Станимир Тодоров
Христина Василева
Христо Турлаков
Найден Боричев
София Пенкова
Надежда Влахова
Анна Димова
Мария Филипов
Албена Денкова
Максим Стависки
Мина Здравкова
Александра Фейгин
Милена Велчева
Александър Златков


== Известни български треньори ==

Ева Панова
Даниела Величкова
Найден Боричев
Людмила Младенова


== Източници ==