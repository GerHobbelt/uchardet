revision: 11716984
title: "\u0411\u044A\u043B\u0433\u0430\u0440\u0441\u043A\u0438 \u0438\u0437\u0432\u043E\
  \u0440"
url: https://bg.wikipedia.org/wiki/%D0%91%D1%8A%D0%BB%D0%B3%D0%B0%D1%80%D1%81%D0%BA%D0%B8_%D0%B8%D0%B7%D0%B2%D0%BE%D1%80


---

Български ѝзвор е село в Северна България. То се намира в община Тетевен, област Ловеч.


== География ==
Село Български извор се намира в Северна България. През селото преминава главният път от София за Варна, а разстоянието до столицата е точно 100 km.


== История ==
Някогашното население на селото е изповядвало павликянството, като по-късно е преобърнато в мюсюлманската религия. Днес в селото освен помаци живеят и християни, преселили се след Руско-турската война от 1877-78 г.
След Руско-турската война от 1878 в селото килиен учител е българският възрожденец Иван (Йото) Лазаревич Кифалов, родом от Тетевен. До 1934 г. селото се нарича Турски извор.


== Религии ==
Около 40% от населението изповядва източноправославна религия а останалите 60% се определят, като помаци. Към 1893 г. в селото са живели 576 помаци, а според данни от 1881 година броят им достига 1038.


== Обществени институции ==
Основното училище в селото носи името на Апостола на свободата Васил Левски. В селото има читалище, носещо името на Христо Ботев, основано през 1897 г. с действащи самодейни колективи, богата библиотека от 17 800 тома книги и библиотека по програма „Глобални библиотеки“. В селото функционират още православна църква „Св. св. Кирил и Методий“, построена преди 100 години, детска градина с детска ясла. Има полицейско управление, здравна служба и разрушена османска джамия от 1850 г.


== Редовни събития ==
На 12 и 13 юли се провежда съборът на селото.


== Други ==
В селото работят дървопререботвателни цехове и месокомбинат (Добревски-1). Има много кафенета, магазини и дискотека („Ерос“). Местният футболен отбор се нарича „Балкан“. 


== Личности ==
Родени в Български извор Дачо Йотов, български революционер от ВМОРО, четник на Стефан Димитров


== Външни препратки ==
Радио и телевизия в Български извор
Село Български извор - крепост Кичера Архив на оригинала от 2014-09-03 в Wayback Machine., сайт Български крепости


== Източници ==