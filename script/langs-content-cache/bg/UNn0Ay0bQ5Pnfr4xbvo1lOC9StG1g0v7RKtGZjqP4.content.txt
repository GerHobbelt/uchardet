revision: 10702849
title: "\u0410\u043B-\u041C\u0430\u0441\u0443\u0434\u0438"
url: https://bg.wikipedia.org/wiki/%D0%9C%D0%B0%D1%81%D1%83%D0%B4%D0%B8


---

Абу'л-Хасан Али ибн ал-Хюсеин ал-Масуди (на арабски: أبو الحسن ، علي بن الحسين المسعودي‎‎‎) е арабски историк, географ, пътешественик.


== Биография ==

Роден е около 896 година в Багдад, Ирак. От 915 до 945 г., по време на своите пътувания посещава Иран, Индия, Цейлон, Северна и Източна Африка, Задкавказието, Източна Европа, Сирия и Египет. Освен, че се основава на своите лични наблюдения, той събира огромен материал от чужди източници и широко използва предишни автори.
На базата на събраните от него материали изработва карта на света. На картата е показан целия известен дотогава свят с планетите, сушата и моретата, разселването на различните народи по земята. В 30 тома излизат неговите трудове „Мурудж аз-захаб ва ма'адин ал-джавахир“ (в превод „Златни находища и находища на диаманти“). В тях той дава особено интересни сведения за страните и жителите на Източна Европа, в т.ч. и за славяните.
Малко преди смъртта си написва друго съчинение „Китаб ат-танбих ва-л-ишраф“ (в превод „Книга за указания и наблюдения“), където поправя и уточнява информацията, изложена по-рано. Двете произведения се отличават с наличието на важни исторически подробности, така също и излагането на фантастични легенди и предания. Автор е и на „Златни ливади“.
От многобройните му произведения са запазени „Полета на злато и рудници на бисери“ (943) и „Книга за предупреждения и наблюдения“ (956).Умира около 956 година в Кайро, Египет.


== Източници ==

Горнунг, М. Б., Ю. Г. Липец и И. Олейников, История открытия и исследования Африки, М., 1973., стр. 28.
Магидович, И. П., История открытия и исследования Европы, М., 1970., стр. 128 – 129.
Магидович, И. П. и В. И. Магидович, Очерки по истории географических открытий, 3-то изд. в 5 тома, М., 1982 – 86 г.Т. 1 Географические открытия народов Древнего мира и средновековья (до плаваний Колумба) Архив на оригинала от 2011-05-17 в Wayback Machine., М., 1982 г., стр. 188.Диба Юрій. Агіографічне джерело повідомлення ал-Мас'уді про споруди, вшановувані у слов'ян // Actes testantibus. Ювілейний збірник на пошану Леонтія Войтовича / Відпов. редактор Микола Литвин (Україна: культурна спадщина, національна свідомість, державність. Збірник наукових праць. Вип. 20. Інститут українознавства ім. І. Крип’якевича НАН України). – Львів, 2011. – С.254 – 88