revision: 11780657
title: 1 000 000 000
url: https://bg.wikipedia.org/wiki/%D0%9C%D0%B8%D0%BB%D0%B8%D0%B0%D1%80%D0%B4


---

Милиард (от френски: milliard) е число, равно на 1 000 000 000, или 109 (10 на 9-а степен), или хиляда милиона. Обикновено се съкращава млрд.В системата SI на милиард съответстват представките: за кратни на милиард – G (гига) (109), за дробни (милиардни) части – n (нано) (10−9).
Думата милиард (в съответните варианти) е обичайна за повечето езици, с изключение на английския. От началото на 20 век в американския английски за числото „1 с девет нули“ вместо милиард се използва думата billion (билион). Това постепенно се налага в разновидностите на английския език и често подвежда невнимателните преводачи. В повечето други езици обаче думата се е запазила, например: „miljardi“ във финландски, „milliard“ в норвежки и датски, „miliard“ в полски и румънски, „miliarda“ в чешки, „Milliarde“ в немски, „milliárd“в унгарски, „miliardo“ в италиански и на есперанто, „milijarda“ в словенски и хърватски, „миллиард“ в руски, „milijarda/милијарда“ в сръбски, „millardo“ в испански, „miliyard“ в персийски, „milyar“ в турски, מיליארד (на иврит, където също се произнася милиард), и т.н.

При числата над един милион образуването на наименованието е тривиално, като при четен брой тройки нули наименованието завършва на „-илион“ (за всички 106n).
При нечетен брой тройки нули наименованието завършва на „-илиард“ (за всички 106n+3).


== Преносно значение ==
Често думата се използва преносно за обозначаване на голямо множество, но обикновено е хипербола.


== Вижте също ==
Имена на числата
Естествени числа
www.serwis-matematyczny.pl


== Източници ==