revision: 9491529
title: "\u041A\u043E\u043C\u043F\u044E\u0442\u044A\u0440\u043D\u043E \u043F\u0440\u043E\
  \u0435\u043A\u0442\u0438\u0440\u0430\u043D\u0435"
url: https://bg.wikipedia.org/wiki/%D0%9A%D0%BE%D0%BC%D0%BF%D1%8E%D1%82%D1%8A%D1%80%D0%BD%D0%BE_%D0%BF%D1%80%D0%BE%D0%B5%D0%BA%D1%82%D0%B8%D1%80%D0%B0%D0%BD%D0%B5


---

Системите за автоматизирано проектиране и компютърното проектиране (на английски: Computer Aided Design (CAD), произнася се [kəmˈpjuːtə ˈeɪdɪd dɪˈzaɪn]) са термини, обединяващи софтуерни и хардуерни похвати за геометрично моделиране, позволяващи проектиране и изпитване във виртуална среда (с помощта на компютър и компютърни симулации)
на промишлени изделия, както и на инструментите, необходими за тяхното производство.
CAD системите са заменили чертожната дъска, както и много рутинни дейности при създаването на конструкционна документация за механични, електрически или електронни продукти. Намират приложение в отрасли като уредостроенето, машиностроенето, автомобилостроенето, самолетостроенето, корабостроенето, в денталната медицина, а също така и в архитектурата и строителното инженерство.
Според предназначението си CAD системите могат да позволяват както 2D, така и 3D моделиране. Пример за двумерно автоматизирано проектиране е KiCad, предназначен да улеснява проектирането на електронни схеми и превръщането им в печатни платки.


== Технология ==


=== Софтуер ===
Първоначално софтуерът за CAD системите бил разработван с езици като Fortran, но с навлизането на обектно-ориентираното програмиране с неговите предимства това рязко се променило. Обикновено съвременните системи за моделиране на плътни тела (на английски: Solid modeling) и произволни повърхнини (на английски: Freeform surface modelling) се изграждат на базата на различни основни C модули с техни собствени APIs.


== Вижте също ==
3D компютърна графика