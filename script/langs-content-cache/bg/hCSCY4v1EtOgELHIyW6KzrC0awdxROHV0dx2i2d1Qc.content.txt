revision: 11044137
title: "\u0421\u044A\u0440/\u0434\u0435\u0439\u043C"
url: https://bg.wikipedia.org/wiki/%D0%A1%D1%8A%D1%80/%D0%B4%D0%B5%D0%B9%D0%BC


---

Сър (на английски: sir, Sir, на свой ред на латински: senior, „по-възрастен“, през френското Sire, „феодален господар“) е английска благородническа титла за мъже с 2 значения – титла и обръщение.
Първоначално е само титла, която се дава на носители на титлата баронет или на титлата рицар бакалавър (Knight Bachelor, Kt) – най-ниската почетна рицарска титла, дадена от монарха, но без членство в рицарски орден) от Обединеното кралство, или на хора, членуващи в такъв орден.
Съответствието за жени е дейм (Dame – дама). Лейди (Lady) е съпругата на носителя на титлата „сър“.


== Титла ==
Във Великобритания титлата се употребява като почетна представка (префикс) пред името. Изписва се с главна буква (Sir) и се употребява в съчетание с името (без фамилното, например, Sir Paul, сър Пол) или с пълното име (Sir Walter Scott, сър Уолтър Скот); неправилно е да се употребява само с фамилното име (не се казва Sir McCartney, сър Маккартни). В англоезичните текстове (особено в британските) думата сър при имената на рицари и баронети се използва доста последователно (поне при първото споменаване в текста). Жена, имаща рицарски ранг в орден или титла на баронет по право, се нарича дама (Dame) с името си, но съпругата на сър се нарича лейди в съчетание с фамилното име без собственото (така съпругата на Пол Маккартни е лейди Маккартни).
След учредяването на Ордена на Британската империя (през 1917 г.) титлата се присвоява и заедно с удостояването с този орден, често съкратено наричано удостояване с рицарско звание.


== Обръщение ==
„Сър“ може да бъде и вежливо обръщение, заместващо „господин“ (mister).
В англоезичния свят това е вежливото обръщение към мъж, обикновено към началник или старши по звание (официално прието например в армията на САЩ при обръщане към к офицери). До 20 век това е приетото обръщение към джентълмен, чието име е неизвестно на събеседника. Обикновено се пише с малка буква, sir: „да, сър“; „здравейте, сър“ и т.н. Съответното обръщение към жена е „мадам“, madam (съкратено – мем, ma'am).
Не следва да се бърка с титлата сир (на френски: sire; на английски: sire) – обръщение към монарх (Ваше Величество, Господарю).


== Известни носители ==


=== На титлата „сър“ ===


=== На титлата „дейм“ ===


== Отказали титлите ==


== Източници ==


== Вижте също ==
Орден на Британската империя