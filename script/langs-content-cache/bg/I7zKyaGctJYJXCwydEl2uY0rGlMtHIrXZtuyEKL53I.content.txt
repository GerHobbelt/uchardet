revision: 10291057
title: "\u041F\u043E\u0441\u043B\u0435\u0434\u043D\u0430\u0442\u0430 \u0431\u0438\u0442\
  \u043A\u0430 (\u0444\u0438\u043B\u043C)"
url: https://bg.wikipedia.org/wiki/%D0%9F%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0_%D0%B1%D0%B8%D1%82%D0%BA%D0%B0_(%D1%84%D0%B8%D0%BB%D0%BC)


---

„Последната битка“ (на френски: Le Dernier Combat) е френски научнофантастичен филм от 1983 година на режисьора Люк Бесон по негов сценарий в съавторство с Пиер Жоливе.Действието се развива в постапокалиптичен свят, в който малцината оцелели, предимно мъже, не могат да говорят. Главният герой построява самоделен самолет и отива в съседен град, обитаван от барикадирал се в клиниката си доктор и агресивен мъж, живеещ извън нея. Главните роли се изпълняват от Пиер Жоливе, Жан Рено, Жан Буиз.„Последната битка“ е първият пълнометражен филм на Люк Бесон и начало на плодотворното му сътрудничество с Жан Рено и композитора Ерик Сера. Той е номиниран за награда „Сезар“ за дебютен филм.


== Бележки ==