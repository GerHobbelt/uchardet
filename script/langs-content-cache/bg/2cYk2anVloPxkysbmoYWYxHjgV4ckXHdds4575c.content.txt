revision: 11507860
title: Henipavirus
url: https://bg.wikipedia.org/wiki/%D0%A5%D0%B5%D0%BD%D0%B8%D0%BF%D0%B0%D0%B2%D0%B8%D1%80%D1%83%D1%81%D0%B8


---

Хенипавирусите (Henipavirus) са род вируси, които съдържат два вида - Hendravirus и Nipavirus. Принадлежат към семейството на Парамиксовирусите. Вирусите се разпространяват обикновено посредством плодоядните прилепи. Възприемчиви са много видове животни и човека. Болестите (Хендра и Нипа), причинявани от Хенипавирусите влизат в групата на зоонозите.Името Хенипавирус е портманто (сливане на две думи в една) от думите Хендравирус и Нипавирус, двата вида вируси, които принадлежат към този род.


== Вирусна структура ==
Хенипавирусите са плеоморфни (могат да заемат различни форми) и са с диаметър 40 – 600 nm. Те имат липидна мембрана върху вирусен матричен протеин. В ядрото има само 1 спирална верига РНК, която съдържа голям количество нуклеокапсид (N), който се свързва с големия (L) и фосфо- (P) протеините във вируса и активират РНК полимеразата по време на репликацията.
Под липидната обвивка са разположени и два протеина – сливащият се (F) и свързващият се (G) протеин. G протеинът се свързва с ефрин В2 по повърхността на атакуващите вируса клетки. F протеинът разкъсва вирусната и клетъчната мембрана на гостоприемника и помага за вкарването на вирусната нуклеинова киселина в клетката.


== Източници ==


== Външни препратки ==
ViralZone: Хенипавируси
Вирус Хендра Архив на оригинала от 2006-11-24 в Wayback Machine.
Вирус Нипа Архив на оригинала от 2006-11-29 в Wayback Machine.
Хенипавируси
Вируси по животните
Ветеринар от Куинсленд умира от Хендравирус
Treatment: Ахилесовата пета на вируса