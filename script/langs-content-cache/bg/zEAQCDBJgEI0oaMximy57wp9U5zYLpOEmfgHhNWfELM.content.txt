revision: 11632646
title: "\u0410\u043D\u0433\u043B\u043E-\u043D\u0443\u0431\u0438\u0439\u0441\u043A\u0430\
  \ \u043A\u043E\u0437\u0430"
url: https://bg.wikipedia.org/wiki/%D0%90%D0%BD%D0%B3%D0%BB%D0%BE-%D0%BD%D1%83%D0%B1%D0%B8%D0%B9%D1%81%D0%BA%D0%B0_%D0%BA%D0%BE%D0%B7%D0%B0


---

Англо-нубийска коза е английска порода коза с предназначение добив на мляко, месо и кожи.


== Разпространение ==
Породата е създадена през 1870 г. в Англия в резултат на сложно кръстосване на стари английски породи с кози, източноазиатски породи кози с висящи уши внесени през XIX век в Англия с нубийски пръчове от Египет. Тя е приспособима порода към топли и засушливи условия на живот. Поради тази причина е разпространена в много страни. Тя е широко разпространена порода в САЩ. В тази страна породата е наречена само с името Нубийска. В България е внесена за първи път през 1995 г. с цел използването на породата за подобряване на млечните качества на местните кози.
Към 2008 г. броят на представителите на породата е бил 45 индивида. Най-голям брой от представителите на породата в България се отглеждат в института по планинско животновъдство в Троян.
Рисков статус – критично състояние.


== Описание ==
Козите са с едро тяло и с характерна изпъкнала профилна линия наподобяваща „римски нос“. Космите са къси различно оветени. На места космената покривка е с бели петна. Тялото е добре замускулено. Вимето е много добре развито.
Козите са с тегло 85 – 95 kg, а пръчовете 55 – 65 kg. Плодовитостта им е 180 – 200%. Средната млечност за лактационен период е 600 – 700 l.


== Литература ==
Породи селскостопански животни в България, Авторски колектив, Каталог, Второ преработено издание, издателство ИФО Дизайн ООД, ISBN 978-954-92216-3-3, 2008 г. стр.118


== Външни препратки ==
Англо-нубийска коза