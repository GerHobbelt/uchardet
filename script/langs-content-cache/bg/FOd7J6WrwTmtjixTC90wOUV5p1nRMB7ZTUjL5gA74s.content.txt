revision: 11637794
title: "\u041D\u043E\u0432 \u042E\u0436\u0435\u043D \u0423\u0435\u043B\u0441"
url: https://bg.wikipedia.org/wiki/%D0%9D%D0%BE%D0%B2_%D0%AE%D0%B6%D0%B5%D0%BD_%D0%A3%D0%B5%D0%BB%D1%81


---

Но̀в Ю̀жен Уѐлс (на английски: New South Wales) е най-старият и най-населеният щат в Австралия. Намира се на север от Виктория и на юг от Куинсланд. Столица и най-голям град е Сидни.


== География ==
Нов Южен Уелс се намира на източния бряг на Австралия. На запад релефа е предимно равнинен. На север са разположени най-големите планини на континента известни като австралийските кордилери.
Високата 2228 метра планина Косцюшко е в южните части на щата.
Площта на Нов Южен Уелс е 809 444 км2. Това е три пъти повече от територията на Великобритания.


== Население ==
Една трета от цялото население на Австралия живее в Нов Южен Уелс. Щата е една от първите европейски колонии изобщо. За първи път европейци населяват щата още през 18 век.
Най-голямата част от коренното население на Австралия – аборигените живеят именно в Нов Южен Уелс и Куинсланд. На щата се падат 26% от всички аборигени.


== История ==
1770 – Джеймс Кук посещава източния бряг на Австралия и го нарича Нова Холандия. По късно територията получава името Нов Южен Уелс (кръстена на Уелс).
1788 – Капитан Артур Филип основава британска колония в Порт Джаксън (днешен Сидни)
1813 – Уилям Уентуорт, Грегори Блаксланд и Уилям Лосън организират експедиция през Сините планини, западно от Сидни.


== Стопанство ==
Нов Южен Уелс е голям стопански център. Добиват се олово, въглища, злато, цинк и сребро. В източните части силно развити са овцевъдството и говедовъдството. Големи територии са заети от овощни градини и пшеница. На бреговата ивица са разположени най-големите индустриални центрове на щата – Сидни, Нюкасъл и Уолонгонг.


== Университети ==
Университет Чарлз Стърт (CSU), Батърст
Университет Макюари (MAQUARIE), Северен Кампус
Саутърн Крос (SCU), Кофс Харбър
Университет на Нова Англия (UNE), Армидейл
Университет на Нов Южен Уелс (UNSW), Sydney
Университет на Нюкасъл (NEWCASTLE), Калахан
Университет на Сидни (SYDNEY), Сидни
Технологичен университет на Сидни (UTS), Сидни
Университет на Западен Сидни (UWS), Сидни
Университет на Уолонгонг (UWO), Уолонгонг
Австралийски католически университет (ACU), Бризбейн, Сидни, Канбера, Баларат, Мелбърн


== Източници ==


== Външни препратки ==
Управа на щата
Официален уебсайт на щата
Парламента на Нови Южен Уелс
Полицейско управление на щата
Карта Архив на оригинала от 2007-11-28 в Wayback Machine.