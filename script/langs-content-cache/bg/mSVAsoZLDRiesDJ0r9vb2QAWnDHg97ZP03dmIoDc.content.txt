revision: 11099894
title: "\u0411\u0440\u043E\u043D\u0435\u043F\u0430\u043B\u0443\u0431\u043D\u0438 \u043A\
  \u0440\u0430\u0439\u0446\u0435\u0440\u0438 \u0442\u0438\u043F \u201E\u0424\u043E\
  \u0440\u0431\u0438\u043D\u201C"
url: https://bg.wikipedia.org/wiki/%D0%91%D1%80%D0%BE%D0%BD%D0%B5%D0%BF%D0%B0%D0%BB%D1%83%D0%B1%D0%BD%D0%B8_%D0%BA%D1%80%D0%B0%D0%B9%D1%86%D0%B5%D1%80%D0%B8_%D1%82%D0%B8%D0%BF_%E2%80%9E%D0%A4%D0%BE%D1%80%D0%B1%D0%B8%D0%BD%E2%80%9C


---

Форбин (на френски: Forbin) са серия бронепалубни крайцери от 3-ти ранг на Националните военноморски сили на Франция, построена 1880 – 1890-те години на 19 век. Проекта е модификация на небронирания крайцер „Милан“, чието развитие са, и на Морският министър Хиацинт Об, привърженик на „Младата школа“. Те са първите серийни френски бронепалубни крайцери от 3-ти ранг, макар да имат известни разлики помежду си. Всичко от проекта са построени 3 единици: „Форбин“ (на френски: Forbin), „Сюркуф“ (на френски: Surcouf) и „Коетлогон“ (на френски: Coetlogon).


== История на службата ==
„Форбин“ – заложен май 1886 г. на стапелите арсенала на ВМС в Рошфор, спуснат на вода на 14 януари 1888 г., в строй от февруари 1889 г.
„Сюркуф“ – заложен май 1886 г. на стапелите на ВМС в Шербур, спуснат на вода октомври 1888 г., в строй от 1890 г.
„Коетлогон“ – заложен 1887 г. на стапелите на Ateliers de St. Nazaire – Penhoet в Сен Назер, спуснат на вода на 3 декември 1888 г., в строй от 1894 г. Дългият период на строежа е предизвикан от сериозна авария на изпитанията, след която трябва да се замени цялата силова установка. Списан 1906 г.


== Оценка на проекта ==
Вдъхновителят на идеята за малки бронепалубни крайцери – Хиацинт Об – ги смята за идеалните разузнавачи и изтребители на търговията. Но всъщност реалните бойни качества на френските крайцери от 3-ти ранг са оценявани лошо дори от съвременниците им. Независимо от външно страшният им вид те имат множество недостатъци. Въоръжението на крайцерите е прекалено слабо, особено с оглед на разположението на главния калибър, което позволява да се води стрелба по борда само от половината оръдия. Стрелбата на максимална скорост не е възможна, поради силните вибрации предизвикани от машините върху корпуса. Самата скорост, около 20 възела, по мерките на 1890-те г. в никакъв случай не гарантира безопасност. Поради това и огромният таран е абсолютно безсмислен, той като крайцерът ще бъде спрян при опит за таранен удар от вражеската артилерия.
Вероятно единствената възможност да се използват тези крайцери с полза в сериозна война е да се употребяват като минни заградители, тъй като почти всички те имат възможност да носят до 150 морски мини. Но към момента на влизането на Франция в Първата световна война всички нейни бронепалубни крайцери от 3-ти ранг са вече безнадеждно стари.


== Източници ==


== Литература ==
Ненахов Ю. Ю. Энциклопедия крейсеров 1860 – 1910. Минск, Харвест, 2006. ISBN 5-17-030194-4.
 Conway’s All the World’s Fighting Ships, 1860 – 1905. Conway Maritime Press, 1980. ISBN 0-85177-133-5.


== Външни препратки ==
FORBIN protected cruisers (1889 – 1894) ((en))

 В Общомедия има медийни файлове относно Бронепалубни крайцери тип „Форбин“