revision: 11568571
title: "\u0427\u0435\u0440\u043D\u043E\u0431\u0438\u043B"
url: https://bg.wikipedia.org/wiki/%D0%A7%D0%B5%D1%80%D0%BD%D0%BE%D0%B1%D0%B8%D0%BB


---

Черно̀бил (на украински: Чорнобиль; на руски: Чернобыль) е изоставен град, разположен до река Припят в Северна Украйна, Киевска област близо до границата с Беларус.


== История ==
Споменат е за пръв път в летопис от 1193 г. През средновековието е под контрола на Жечпосполита, а през 1793 г. преминава към Руската Империя. До 20 век мнозинството от населението са евреи, като Чернобил е бил център на хасидизма. Към 1898 г. населението на Чернобил възлиза на 10 800 души, от които 7200 – евреи. През 1905 г. и 1919 г. погроми на черносотници избиват голяма част от евреите в града.След Първата световна война, през 1921 г. е включен в състава на Украинската ССР. Градът е окупиран от Нацистка Германия през 1941 г., вследствие на което почти всички евреи в града са избити. Освободен е през ноември 1943 г.
През 1977 г. на 14,5 км северно от града заработват мощностите на Чернобилската АЕЦ „Ленин“. Градът е евакуиран през 1986 г. в резултат на Чернобилската авария.През 2001 г. е изключен от регистъра на населените места в Украйна.


== Вижте също ==
Припят, градът, най-близко разположен до атомната централа
Чернобилска авария


== Източници ==


== Външни препратки ==
((ru)) За града на Чернобил и неговите жители, миналото и настоящето
Чернобил – историята на една трагедия