revision: 10944472
title: "\u041A\u0430\u0440\u0430\u0442\u043C\u0430\u043D\u043E\u0432\u043E"
url: https://bg.wikipedia.org/wiki/%D0%9A%D0%B0%D1%80%D0%B0%D1%82%D0%BC%D0%B0%D0%BD%D0%BE%D0%B2%D0%BE


---

Каратманово (на македонска литературна норма: Каратманово) е село в централната част на Северна Македония, община Джумайлия (Лозово).


== География ==
Селото е разположено в областта Овче поле, на около 4 километра западно от общинския център Джумайлия (Лозово).


== История ==
През XIX век Каратманово е изцяло турско село в Щипска кааза, нахия Овче поле на Османската империя. Според статистиката на Васил Кънчов („Македония. Етнография и статистика“) от 1900 година селото има 475 жители, всички турци.След Междусъюзническата война в 1913 година селото попада в Сърбия.
Според Димитър Гаджанов в 1916 година в Каратман живеят 140 турци.На етническата си карта от 1927 година Леонард Шулце Йена показва Кара Османли (Kara-Osmanli) като турско село.В 1994 година митрополит Михаил Повардарски полага темелния камък на селската църква „Покров Богородичен“. На 24 юли 2005 година църква е осветена от администратора на Повардарска епархия митрополит Тимотей Дебърско-Кичевски.


== Бележки ==