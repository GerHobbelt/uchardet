revision: 11258055
title: "\u041C\u0435\u0440\u0442\u0430\u0442\u043E\u0432\u043E"
url: https://bg.wikipedia.org/wiki/%D0%9C%D0%B5%D1%80%D1%82%D0%B0%D1%82%D0%BE%D0%B2%D0%BE


---

Мертатово или Мертатьово или Мертатево или Мертат (на гръцки: Ξηρότοπος, Ксиротопос, до 1927 Μερτάτη, Мертати) е село в Гърция, дем Сяр (Серес), област Централна Македония и има 177 жители (2001).


== География ==
Селото се намира в южните склонове на планината Шарлия (Врондос), на 15 километра северно от град Сяр (Серес). Разположено е в долината на река Серовица.


== История ==


=== Етимология ===
Според Йордан Н. Иванов името е вероятно по изчезналото лично име или прякор Мертат < турското mert, храбър, мъжествен, смел и бъларската наставка – ат и може да се сравни със селищните имена Храбърско, Храбрино. Друга възможност е да е от турското (арабско) murtat, който се е отказал от исляма. Жителското име е мерта̀тьовя̀нин, мерта̀тьовя̀нка, мерта̀тьовя̀не.


=== В Османската империя ===
В XIX век Мертатово е чисто българско село в Сярската каза на Османската империя. В 1837 година е построена църквата „Успение Богородично“. Според „Етнография на вилаетите Адрианопол, Монастир и Салоника“ в 1873 година в Мертат (Mertate) има 68 домакинства и 230 жители българи. Селото е типично въглищарско селище, тъй като почвата му е безводна и неплодородна. В 1889 година Стефан Веркович („Топографическо-этнографическій очеркъ Македоніи“) пише за Мертатово:

В статистическите си таблици Веркович отбелязва Мертат като село с 95 български къщи.В 1891 година Георги Стрезов определя селото като част от Баницакол и пише:

Според статистиката на Васил Кънчов („Македония. Етнография и статистика“) в 1900 година в селото има 500 жители българи християни. След Илинденското въстание в 1904 година цялото село минава под върховенството на Българската екзархия. По данни на секретаря на Екзархията Димитър Мишев („La Macédoine et sa Population Chrétienne“) в 1905 година в Мертатово (Mertatovo) има 680 българи екзархисти, като в селото работи българско училище с 1 учител.По време на Балканската война един човек от Мертатово е доброволец в Македоно-одринското опълчение.


=== В Гърция ===
През войната селото е освободено от български части, но след Междусъюническата война в 1913 година селото попада в Гърция. Към 1913 година селото има 65 къщи. През Междусъюзническата война 15 екзархийски семемейства се изселват в България. След края на Първата световна война в 1918 година още 3-4, а след края на окупацията от България през Втората световна война в 1944 година - още 5 семейства. В 1944 година селото има 45-50 къщи. Бежанците от Мертатово се заселват в Свети Врач (Сандански), ямболското село Атолово и Станимака (Асеновград).В 1927 година името на селото е сменено на Ксиротопос, в превод сухо място.


== Личности ==
Родени в Мертатово Миндо Василев Илиев (1919 – 1944), български военен деец, подофицер, загинал през Втората световна война
 Никола Димитров (1891 – ?), македоно-одрински опълченец, четата на Стефан Чавдаров, 3 рота на 15 щипска дружина


== Бележки ==