revision: 11730874
title: "\u0421\u0432\u0435\u043A\u044F\u043D\u0438"
url: https://bg.wikipedia.org/wiki/%D0%A1%D0%B2%D0%B5%D0%BA%D1%8F%D0%BD%D0%B8


---

Свекяни (на македонска литературна норма: Свеќани) е село в централната част на Северна Македония, община Градско.


== География ==
Селото е разположено в областта Клепа, северозападно от общинския център село Градско.


== История ==
В XIX век Свекяни е малко изцяло българско село във Велешка кааза, Нахия Азот на Османската империя. В „Етнография на вилаетите Адрианопол, Монастир и Салоника“, издадена в Константинопол в 1878 година и отразяваща статистиката на мъжкото население от 1873 година, Свйекяни (Sviékyani) е посочено като село с 15 домакинства и 66 жители българи. Според статистиката на Васил Кънчов („Македония. Етнография и статистика“) от 1900 г. Свекяни има 100 жители, всички българи християни.В началото на XX век жителите на селото са под върховенството на Българската екзархия. По данни на секретаря на екзархията Димитър Мишев („La Macédoine et sa Population Chrétienne“) през 1905 година в Свекяне (Svekiané) има 184 българи екзархисти.След Междусъюзническата война в 1913 година селото попада в Сърбия.
На етническата си карта от 1927 година Леонард Шулце Йена показва Свечани (Svečani) като българско християнско село.Селската църква „Свети Атанасий“ е в руини. Край селото е и манастирът „Св. св. Константин и Елена“. Останките на първоначалната манастирска църква са от края на IX и началото на X век, а днешната църква е от 30-те години на XX век.


== Външни препратки ==
Четвероевангелие от XVI век, прибрано от Свекяни от Тодор Ецов и след това оставено във Велешката митрополия от Гошо Владикостов, според приписка от 13 март 1897 г., прибрано от епископ Йосиф Цвийович в 20-те години на XX век, съхранявано днес в Библиотеката на Белградския университет. На задната корица има приписка от поп Арсо Марко от 1859 г.


== Бележки ==