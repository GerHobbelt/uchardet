revision: 10064326
title: "\u0414\u0443\u043F\u043D\u0438\u0448\u043A\u0438 \u0433\u043E\u0432\u043E\u0440"
url: https://bg.wikipedia.org/wiki/%D0%94%D1%83%D0%BF%D0%BD%D0%B8%D1%88%D0%BA%D0%B8_%D0%B3%D0%BE%D0%B2%D0%BE%D1%80


---

Дупнишкият говор е български диалект, представител на централната група югозападни говори.
Говори се в района на Дупница – в котловините по течението на река Джерман, между Конявска планина, Рила и Верила. Сходен е с кюстендилския говор.


== Характерни особености ==
Ят се произнася винаги е: бел (бял)
Гласната а понякога се променя в е: чекам (чакам)
Групи шт и жд на прасляванските *tj и *dj.
Застъпници на стб. ѫ са:
Застъпник на стб. ъ е предимно o и в редки случаи а: бòчва (бъчва), зòлва (зълва), вàшка (въшка), лàжа (лъжа), маж (мъж), заб (зъб), каща (къща); Членуването завършва на о: големио (големия).
предимно гласната a – пат (път), рàка (ръка).
понякога гласната у – мỳка (мъка), сут (съд)
Групата ъл/лъ в дупнишкия говор търпи следните промени:
сонантен изговор: жл̥т (жълт), дл̥̀га (дълга)
изпускане на л, когато групата е ударена и е между две съгласни: дъ̀го (дълго), гъ̀там (гълтам)
изговор на ạ (полуредуцирано а), когато групата е неударена и е между две съгласни: дạбòк (дълбок), жạтѝца (жълтица),
изговор на у, когато групата е след устнена съгласна: вук (вълк), пун (пълен)
Сонантно р: бр̥̀кам (бъркам), др̥т (дърт), цр вен (червен), цр н (черен)
Палаталност на л и н само в края на думата, както и пред гласни е и и: сол’, кон’, н’ѝва, зèл’е.
Окончание за 1 л. ед. ч. сег. време -ем или им: Я четем (Аз чета).
Окончание за 1 л. мн. ч. сег. време -ме(мекане): Ние четеме (Ние четем).
Окончание за 3 л. мн. ч. сег. време -ат: Он, она, оно чете (Той, тя, то чете) и Они четат (Те четат).
Частица за бъдеще време че, а в по-източните краища и к’е (сравни с книжовното ще).
Образуване на деепричастия с -ейки и -айки: орèйки, кàрайки.
Наличие на гломеративно падежно окончание -те при личните имена от м. р., завършващи на -о и -е: Минчò—Минчòте, дойдṑме с Минчòте (дойдохме с Минчо).
Наличие на дателно падежно окончание -ти при личните имена от м. р., завършващи на -о и -е: Минчò—Минчòти, дàдōме Минчòти колàта (дадохме колата на Минчо).
Понякога съществителните в мн. число завършват на е: пръсетене (пръстени).
Частицата за пояснение на местоположението е винаги у освен при нормата в случаи като у нас: у Дупница (в Дупница), у ВУЗ (във ВУЗ) у университет (в университет).
Индивидуални различия при думите: модро (синьо), немой (недей), нога (крак), разбой (стан), кошуля (риза), жежок (горещ).
Акцентни изоглоси: мèсо (месò), бèри (берѝ).


== Вижте също ==
Преходни говори
Кюстендилски говор
Благоевградски говор


== Източници ==

Българска диалектология Ст. Стойков
Стойков, Стойко: Българска диалектология, Акад. изд. „Проф. Марин Дринов“, 2006