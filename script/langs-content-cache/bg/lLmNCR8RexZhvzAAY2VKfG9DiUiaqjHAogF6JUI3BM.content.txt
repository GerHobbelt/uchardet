revision: 11310141
title: "\u041A\u0414 \u0410\u0442\u043B\u0435\u0442\u0438\u043A\u043E \u0425\u0443\
  \u043D\u0438\u043E\u0440"
url: https://bg.wikipedia.org/wiki/%D0%9A%D0%94_%D0%90%D1%82%D0%BB%D0%B5%D1%82%D0%B8%D0%BA%D0%BE_%D0%A5%D1%83%D0%BD%D0%B8%D0%BE%D1%80


---

Клуб Депортиво Популар Хуниор, по-известен само като Хунииор или Атлетико Хуниор (на испански: Club Deportivo Popular Junior, Junior, Atlético Junior) е колумбийски футболен отбор от Баранкиля, департамент Атлантико. Основан е на 7 август 1924 г. Хуниор е сред най-успешните отбори в страната със своите девет шампионски титли.


== История ==
В началото на 20-те години на 20 век в квартала Сан Роке група италиански имигранти създават отбор, наречен Ювентус, а по-късно името е променено на Хувентуд. През август 1924 г. част от по-младите членове, заедно с други сподвижници, сформират нов отбор, наречен Хувентуд Инфантил. От 1926 г. тимът се състезава в аматьорското първенство на департамент Атлантико - първоначално в трета, между 1927 и 1929 г. - във втора и след това в първа дивизия. С изкачването си в първа дивизия, отборът започва да се нарича Хувентуд Хуниор. През 1932 г. печели шампионската титла, а през 1936 г. името е променено за пореден път и Хувентуд отпада от него. В периода 1942 - 1947 г. Хуниор е считан за най-добрия в Колумбия. През 1945 г. отборът се състезава като националнен отбор на Колумбия в Първенството на Южна Америка (първо участие за страната в турнира) и завършва на пето място с една победа, едно равенство и четири загуби. През 1948 г. тимът, този път под името Атлетико Хуниор, е сред основателите на професионалното първенство на Колумбия и завършва на второ място в неговото първо издание. Година по-късно отборът отново е избран да представлява Колумбия в първенството на Южна Америка, като този път остава на последното място след две равенства и пет загуби. Участието на Хуниор води до изваждането му от първенството, защото то е администрирано от Димайор, организация, която се намира във вражда с Адефутбол, федерацията, администрираща досегашните аматьорски първенства на страната, както и участието в първенството на Южна Америка. Двугодишното наказание е намалено на една година и през 1950 г. Хуниор отново е част от първенството, което по това време изживява златния си период. Въпреки че се подсилва с играчи от Бразилия, Аржентина, Унгария и Чехословакия, отборът не успява да бъде реална конкуренция и в следващите четири години най-предното му класиране е шесто място. През 1953 г. Хуниор изпада във финансова криза и е принуден да напусне първенството и да участва в аматьорски първенства. Завръща се в професионалния футбол през 1966 г. и оттогава не е напускал елитната дивизия. Първата шампионска титла от професионалната ера идва през 1977 г. под ръководството на играещия треньор Хуан Рамон Верон - баща на Хуан Себастиан Верон. Впоследствие Хуниор успява да се наложи като един от най-успешните отбори в първенството през 21 век, а със своите общо седем титли е на пето място в страната по този показател.


== Играчи ==


=== Настоящ състав ===


=== Известни бивши играчи ===
 Айдер Паласио
 Алексис Мендоса
 Бела Шароши
 Бернардо Редин
 Вилиам Мартинес
 Дулио Миранда
 Гаринча
 Джовани Ернандес
 Едгардо Бауса
 Елено де Фрейташ
 Иван Рене Валенсиано
 Карлос Бабингтон
 Карлос Бака
 Карлос Валдерама
 Луис Муриел
 Нелсон Тапия
 Омар Себастиан Перес
 Рене Игита
 Теофило Гутиерес
 Ференц Ниерс
 Хорхе Боланьо
 Хуан Рамон Верон
 Хулио Сесар Урибе
 Хенри Рохас


== Успехи ==
НационалниКатегория Примера А:
Шампион (9): 1977, 1980, 1993, 1995, 2004 Ф, 2010 А, 2011 Ф, 2018 Ф, 2019 А
Вицешампион (7): 1948, 1970, 1983, 2000, 2003 А, 2009 А, 2014 А
Трето място (3): 1972, 1991, 1999
Купа на Колумбия:
Полуфинал (3): 1989, 2009, 2011
Суперлига Коломбиана:
Финалист (1): 2012
Лига де Футбол дел Атлантико, първа дивизия:
Шампион (1): 1932
Лига де Футбол дел Атлантико, втора дивизия:
Шампион (1): 1927
Лига де Футбол дел Атлантико, трета дивизия:
Шампион (1): 1926МеждународниКопа Либертадорес:
Полуфинал (1): 1994
Копа Судамерикана:
Четвъртфинал (1): 2004
Копа КОНМЕБОЛ:
Четвъртфинал (1): 1992


== Рекорди ==
Най-голяма победа: 8:1 срещу Атлетико Букараманга, 22 юни 1983 г.
Най-голяма загуба: 7:2 срещу Онсе Калдас, 23 ноември 1980 г.
Най-много мачове във всички турнири: Айдер Паласио – 472
Най-много голове във всички турнири: Иван Рене Валенсиано – 158
Най-много поредни мачове без загуба: 18 – 1980 г.
Най-много поредни мачове без загуба като домакин: 48 – от 27 ноември 1975 до 31 октомври 1977 г. (национален рекорд)


=== Футболисти с най-много мачове за първенство ===


=== Футболисти с най-много голове във всички турнири ===


== Източници ==