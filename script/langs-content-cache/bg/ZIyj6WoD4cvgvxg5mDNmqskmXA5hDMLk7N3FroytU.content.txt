revision: 10912397
title: "\u0414\u043E\u043B\u043D\u043E \u0411\u043E\u0442\u0443\u0448\u0435"
url: https://bg.wikipedia.org/wiki/%D0%94%D0%BE%D0%BB%D0%BD%D0%BE_%D0%91%D0%BE%D1%82%D1%83%D1%88%D0%B5


---

Долно Ботуше или Долно Ботушие (среща се и днес неправилното изписване Ботушье, на македонска литературна норма: Долно Ботушје) е село в Северна Македония, в община Брод (Македонски Брод).


== География ==
Селото се намира в областта Поречие в източните склонове на планината Добра вода.


== История ==
В XIX век Долно Ботуше е село в Поречка нахия на Кичевска каза на Османската империя. В „Етнография на вилаетите Адрианопол, Монастир и Салоника“, издадена в Константинопол в 1878 година и отразяваща статистиката на мъжкото население от 1873 Бетуше (Горно и Долно) (Bétouché) е посочено като село с 26 домакинства със 108 жители българи.Според статистиката на Васил Кънчов („Македония. Етнография и статистика“) от 1900 г. Ботушье (Горно и Долно) е населявано от 410 жители българи християни.Цялото село в началото на XX век е сърбоманско. Според митрополит Поликарп Дебърски и Велешки в 1904 година в Ботуше има 46 сръбски къщи. По данни на секретаря на Българската екзархия Димитър Мишев („La Macédoine et sa Population Chrétienne“) в 1905 година в Ботуше (Горно и Долно) има 400 българи патриаршисти сърбомани.След Междусъюзническата война в 1913 година селото попада в Сърбия.
Църквата „Свети Никола“ („Свети Йоан“) е от 1915 година.На етническата си карта на Северозападна Македония в 1929 година Афанасий Селишчев отбелязва Ботуше (Горно и Долно) като българско село.Според преброяването от 2002 година селото има 34 жители македонци.В селото има манастир „Успение Богородично“.


== Бележки ==