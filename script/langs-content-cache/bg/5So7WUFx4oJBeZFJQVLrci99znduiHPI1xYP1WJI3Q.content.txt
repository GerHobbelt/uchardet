revision: 11705653
title: Behlmer
url: https://bg.wikipedia.org/wiki/%D0%9A%D0%B0%D0%B7%D0%B0%D0%B1%D0%BB%D0%B0%D0%BD%D0%BA%D0%B0_(%D1%84%D0%B8%D0%BB%D0%BC)


---

„Казабланка“ (на английски: Casablanca) е американски игрален филм от 1942 г., режисиран от Майкъл Къртис и с участието на актьорите Хъмфри Богарт, Ингрид Бергман и Пол Хенрейд. Историята се развива по време на Втората световна война и главно действащо лице е американски емигрант в Казабланка, който е раздвоен между своята любов и това да помогне на нея и нейния съпруг да избягат от нацистите. Сценарият е базиран на пиесата „Всички търсят Рик“ от Мъри Бърнет и Джоан Алисън. Поддържащият актьорски състав включва: Клод Рейнс, Конрад Вейт, Сидни Грийнстрийт, Питър Лори и Дули Уилсън.


== Сюжет ==
Действието на филма се развива в Казабланка, Мароко в края на 1941 година, по време на Втората световна война. Във филма главният герой Рик Блейн (Хъмфри Богарт) е горчив и циничен американец, който държи бар Rick's Café Americain (Кафето на Рик Американеца). Луксозният нощен клуб привлича разнообразни клиенти: французи, германци и бегълци от нацисткото настъпление, и дори крадци. Една нощ в заведението се появява Елза (Ингрид Бергман), бившата и болезнена любов на Рик със своя съпруг Виктор Ласло - водач на чешката съпротива, който бяга от режима на Виши, за да проължи битката с нацизма. Рик трябва да избира между това да задържи своята най-голяма любов или да помогне на нея и съпруга ѝ да избягат.


== В ролите ==


== Награди и номинации ==
Произведението получава три награди „Оскар“ в категориите: „Най-добър филм“, „Най-добър режисьор“ и „Най-добър адаптиран сценарий“.


== Продукция ==
Филмът „Казабланка“ е базиран на пиесата „Всички търсят Рик“ от Мъри Бърнет и Джоан Алисън, която не е поставяна на драматичен театър. Стивън Карнот, литературен анализатор на Уорнър Брос, определя пиесата като „префърцунена глупост“, но дава своето одобрение. Редакторът отговарящ за сценариите Ирен Даймънд, която открива драматургичния текст по време на пътуване до Ню Йорк през 1941 г., разубеждава продуцента Хал Уилис да закупи правата през януари 1942 г. за $20,000 (равняват се на днешните $280,000) - най-високата сума плащана до тогава в Холивуд за нереализирана пиеса. Проектът е преименуван на „Казабланка“, като имитация на успешния филма от 1938 г. „Алжир“. Бъдещата лента също така споделя други сходни качества с посоченото заглавие - начин на предаване на историята, декори и теми. „Алжир“ пък от своя страна е римейк на популярен френски филм от 1937 „Пепе льо Моко“ с участието на Жан Габен и режисиран и съсценарий Жулиен Дювивие.Снимките на филма започват на 25 май 1942 г. и приключват на 3 август същата година. Производствените разходи достигат $1 039 000 ($75 000 над бюджета).


== Галерия ==


== В България ==
В България филмът е издаден на VHS от „Брайт Айдиас“ през 1994 г. с български дублаж. Екипът се състои от:


== Източници ==


== Използвана литература ==
Behlmer, Rudy. „Inside Warner Bros. (1935–1951)“. London, Weidenfeld and Nicolson, 1985. ISBN 978-0-297-79242-0. (на английски)
Harmetz, Aljean. „Round Up the Usual Suspects: The Making of Casablanca – Bogart, Bergman, and World War II“. Hyperion, 1992. ISBN 978-1-56282-761-8. Посетен на 19 септември 20222.
Francisco, Charles. „You Must Remember This: The Filming of Casablanca“. Englewood Cliffs, New Jersey, Prentice-Hall, 1980. ISBN 978-0-13-977058-6. p. 216. (на английски)


== Външни препратки ==

„Казабланка“ в  Internet Movie Database
„Казабланка“ в  Allmovie
„Казабланка“ в Rotten Tomatoes