revision: 11427653
title: "\u0432\u0435\u0441\u0442\u0430\u043B\u043A\u0430"
url: https://bg.wikipedia.org/wiki/%D0%92%D0%B5%D1%81%D1%82%D0%B0%D0%BB%D0%BA%D0%B0


---

Весталки (на латински: virgines Vestales; sg. virgo Vestalis) се наричат жриците на богинята Веста.


== Служба като весталка ==
В храма на богинята имало шест весталки, чиито главни задължения се състояли в поддържането на свещения огън. В Древен Рим те заемали почетно положение – техните показания в съда имали решаващо значение. Обида отправена към весталка се наказвала със смърт, а ако тя срещала престъпник, осъден на смърт, екзекуцията се отменяла.
Подборът на кандидатките за весталка бил много строг: от патрицианските семейства по жребий се излъчвали 20 девойки на възраст от 6 до 10 години без физически недъзи. След това pontifex maximus избирал от тях 6, които постъпвали за десет години на обучение при старшите весталки. След посвещаването и принасянето в жертва на отрязаните си коси, момичетата били обличани в бели дрехи и към името им добавяли „Амата“. После 10 години жриците изпълнявали служба в храма. Следващите 10 години те обучавали новите млади весталки, след което /след 30 години в храма/ могли най-накрая да се завърнат в родния си дом и да се омъжат.
Най-голямото провинение на една весталка било загуба на целомъдрието – това се считало за осквернение на светостта на храма на Веста: виновната весталка била заравяна жива в земята. Друго провинение било загасването на свещения огън, което било тълкувано като лоша поличба за града – тогава провинилата се жрица била бичувана от понтифекса.


== Галерия ==

		
		


== Известни весталки ==
Аквлия Севера, за която се жени император Елагабал след скандал. Според Дион Касий заради сватбата си, която погазва законите и оскверняването на весталка, Елагабал е трябвало да бъде публично бичуван на форумът, хвърлен в затвора, а след това убит.
Коелия Конкордия, последната оглавявала ордена.
Рея Силвия, майката на митичните основатели на Рим – Ромул и Рем.
Тарпея, която предава Рим на сабините и на чието име е наречена Тарпейската скала.


== Вижте също ==
Храм на Веста


== Бележки ==


== Литертура ==
Eckstein, Arthur M. Polybius, the Gallic Crisis, and the Ebro Treaty. //  Classical Philology 107 (3). 2012. DOI:10.1086/665622. 0009-837X. (на английски)
Касий, Дион. Римска история. //  Книга 80. Loeb Classical Library, 1927. (на английски)