revision: 11080993
title: "\u0421\u0430\u043B\u043E\u043D\u0438\u044F"
url: https://bg.wikipedia.org/wiki/%D0%A1%D0%B0%D0%BB%D0%BE%D0%BD%D0%B8%D1%8F


---

Салония (на латински: Silonia) е римлянка, живяла в средата на 2 век пр.н.е., втората съпруга на Катон Стари.


== Биография ==
Тя е малката дъщеря на Салоний, помощник-секретар на Катон Стари. Със смъртта на първата си съпруга, Катон започва да намира утеха в едно момиче, негова робиня, което тайно го посещава в леглото. Неговият син Марк Порций Катон Лициниан и съпругата му не одобряват тази връзка, затова Катон решава да се ожени за Салония и така да разреши проблема. Когато обаче Лициниан научава за това, той се оплаква, че сега проблемът му е женитбата на баща му със Салония. Катон отговаря, че обича сина си и просто иска да има повече като него.През 154 пр.н.е. Салония ражда Марк Порций Катон Салониан, който е само на пет, когато баща му умира. От своя син Салония е баба на Луций Порций Катон и Марк Порций Катон Салониан Млади, прабаба на Катон Млади и прапрабаба на Марк Порций Катон (II), който загива в битката при Филипи, и на Порция Катона, която се омъжва за Марк Юний Брут.


== Родословно дърво ==
Легенда:

(1) - първа съпруга / първи съпруг
(2) - втора съпруга / втори съпруг
x  - убиец на Цезар


== Източници ==


== Външни препратки ==