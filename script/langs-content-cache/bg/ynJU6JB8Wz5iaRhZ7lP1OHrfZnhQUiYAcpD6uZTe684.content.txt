revision: 10836028
title: "\u0411\u0438\u0442\u043E\u0432\u043E"
url: https://bg.wikipedia.org/wiki/%D0%91%D0%B8%D1%82%D0%BE%D0%B2%D0%BE


---

Битово (на македонска литературна норма: Битово) е село в Северна Македония, в община Брод (Македонски Брод).


== География ==
Селото се намира в областта Поречие в източните склонове на Добра вода.


== История ==

В XIX век Битово е село в Поречка нахия на Кичевска каза на Османската империя. В „Етнография на вилаетите Адрианопол, Монастир и Салоника“, издадена в Константинопол в 1878 година и отразяваща статистиката на мъжкото население от 1873 Битово (Bitovo) е посочено като село с 10 домакинства с 42 жители българи.Според статистиката на Васил Кънчов („Македония. Етнография и статистика“) от 1900 г. Битоо (Битово) е населявано от 200 жители българи християни.Цялото село в началото на XX век е сърбоманско. Според митрополит Поликарп Дебърски и Велешки в 1904 година в Битоо има 27 сръбски къщи. По данни на секретаря на Българската екзархия Димитър Мишев („La Macédoine et sa Population Chrétienne“) в 1905 година в Битоо има 200 българи патриаршисти сърбомани.Църквата „Свети Никола“ е от 1912 година.След Междусъюзническата война в 1913 година селото попада в Сърбия.

На етническата си карта на Северозападна Македония в 1929 година Афанасий Селишчев отбелязва Битово като българско село.Според преброяването от 2002 година селото има 63 жители македонци.В селото има и църква „Свети Петър и Павел“.


== Бележки ==