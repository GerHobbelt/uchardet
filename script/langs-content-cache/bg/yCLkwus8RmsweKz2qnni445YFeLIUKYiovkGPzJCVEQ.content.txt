revision: 11805685
title: "\u0414\u0436\u0435\u0441\u0438\u043A\u0430 \u0427\u043E\u043D\u0433"
url: https://bg.wikipedia.org/wiki/%D0%94%D0%B6%D0%B5%D1%81%D0%B8%D0%BA%D0%B0_%D0%A7%D0%BE%D0%BD%D0%B3


---

Джесика Чонг (на английски: Jessica Jung) е американска певица, актриса, авторка на песни, модна дизайнерка, бизнесдама и модел от южнокорейски произход.
Започва кариерата си като член на групата „Гърлс Дженерейшън“, която дебютира през 2007 г. и заедно с възхода на кей поп става една от най-добре познаните южнокорейски групи в света. През времето, когато е член на групата, Джесика играе в театъра и на малкия екран и участва в различни саундтракове. През 2014, няколко месеца след като основава модната марка „Blanc & Eclare“ е принудена да напусне Гърлс Дженерейшън, поради конфликти с графика на групата и нейния собствен. Джесика продължава кариерата си като бизнесдама и като певица реализирайки няколко мини албума.


== Биография ==
Джесика Чонг е родена в Сан Франциско в същата болница като Стефани Хуанг, настоящ член на Гърлс Дженерейшън. Джесика и по-малката ѝ сестра Кристъл са забелязани от компанията S.M Entertainment в търговски център, когато са на ваканция в Корея. През 2000 подписват договор с компанията като Джесика дебютира 7 години по-късно с групата Гърлс Дженерейшън, а Кристъл през 2009 г. с групата f(x). Джесика завършва „Korea Kent Foreign School“.


== Кариера ==


=== 2007 – 2014: Гърлс Дженерейшън ===

Гърлс Дженерейшън дебютира на 5 август 2007 г. с песента „Into the New World“. Големият си пробив групата прави след реализирането на Gee, като сингълът става най-продаваната песен за 2009 г. в Южна Корея с почти 5 милиона продадени екземпляра.

За първи път в сериал Джесика се появява в „Unstoppable Marriage“ заедно с останалите членове на Гърлс Дженерейшън. Джесика прави своя актьорски дебют в мюзикала „Legally Blonde“ през 2009. През следващите няколко години следват няколко камео роли в сериалите „Tae-hee, Hye-kyo, Ji-hyun!“ (2009) и „Oh! My Lady“ (2010).
Освен записите си с Гърлс Дженерейшън, Чонг реализира няколко сингъла с Тифани и Сохьон, настоящи членове на SNSD, озаглавени „Love Hate“ и „It's Fantastic!“. Джесика има дует с Оню от групата Шайни, а заедно с още няколко члена от Гърлс Дженерейшън и Супер Джуниър през юли 2009 г. реализира песента „Seoul Song“.Сика участва в няколко песни към саундтраковете на различни корейски сериали, включително „Wild Romance“ (2012), „The King's Dream“ (2012 – 2013), „To The Beautiful You“ (2012) и др. На 18 октомври 2012 г. излиза сингълът „My Lifestyle“ от албума „PYL Younique Volume 1“, албум за реклама на Хюндай. Към саундтрака на „Make Your Move“ Джесика изпълнява песента „Cheap Creeper“ и „Say Yes“, която пее заедно със сестра си и Крис, бивш член на групата Ексо.През 2014 Джесика обявява, че ще започне собствен моден бизнес със седалище в Хонконг на име „Blanc & Eclare“. На 30 септември същата година, чрез Уейбо акаунта си Джесика обявява, че е уволнена от групата поради конфликти свързани с линия ѝ график.


=== 2015 – Солова кариера ===
На 17 май 2016 излиза първия ѝ мини албум „With Love, J“През 2016 година Джесика обявява два китайски проекта – „I Love That Crazy Little Thing“, в която Джесика ще играе главната роля и „My Other Home“ биографичен филм за Стефон Марбери.


== Личен живот ==
През 2016 г. Джесика обявява, че има връзка с Тейлър Куон от три години.


== Дискография ==


=== EPs ===
„With Love, J“ (2016)
„Wonderland“ (2016)
„My Decade“ (2017)


=== Сингли ===


== Филмография ==


=== Сериали ===


=== Филми ===


=== Театър ===


=== Шоута ===


== Награди ==


== Източници ==


== Външни препратки ==

Официален сайт на Blanc Group
Страница на Джесика Чонг в Hancinema – The Korean Movie & Drama Database
Профил в Инстаграм
Профил в Уейбо