revision: 10977803
title: "\u0410\u043D\u0433\u043B\u0438\u0439\u0441\u043A\u0430 \u0444\u0443\u0442\u0431\
  \u043E\u043B\u043D\u0430 \u043B\u0438\u0433\u0430"
url: https://bg.wikipedia.org/wiki/%D0%90%D0%BD%D0%B3%D0%BB%D0%B8%D0%B9%D1%81%D0%BA%D0%B0_%D1%84%D1%83%D1%82%D0%B1%D0%BE%D0%BB%D0%BD%D0%B0_%D0%BB%D0%B8%D0%B3%D0%B0


---

Английската футболна лига (EFL) е състезание в групи, в което участват асоциирани професионални футболни клубове от Англия и Уелс. Тя включва групите (лигите) от II, III и IV ниво в Системата на английската футболна лига, известна като Пирамида: Чемпиъншип, Английска първа футболна лига и Английска втора футболна лига.
Основана е през 1888 г. като Футболна лига и е най-старото подобно състезание в световния футбол. Това е била футболната лига на най-високо ниво в Англия от основаването ѝ до 1992 г., когато най-добрите 22 клуба се отделят, за да формират Висшата лига.
Трите лиги под Висшата лига са първенствата Чемпиъншип, Английска първа футболна лига и Английска втора футболна лига, обикновено с 24 клуба във всяка дивизия (общо 72; през сезон 2019 – 2020, Първа лига е намалена до 23 след експулсирането на Бери). След завършване на първенството първите няколко отбора от всяка лига получават като промоция класиране за участие в по-горната лига през следващия сезон, а последните няколко изпадат в по-долна лига. Въпреки че е основно състезание за английски клубове, също участват и клубове от Уелс – Кардиф Сити, Суонси Сити и Нюпорт Каунти, а в миналото са били членове Рексхам, Мерти Таун и Абърдаре Атлетик.
Футболната лига е била свързана със спонсор на титлата между 1983 и 2016 г. Тъй като този спонсор се променя през годините, лигата също е известна с различни имена . Започвайки от сезон 2016/17, лигата се отдалечава от това да има спонсор за титлата, преименувайки се като Английска футболна лига (ЕFL), по същия начин както Висшата лига е известна като „EPL“ в международен план. Английска футболна лига е също името на ръководния орган на състезанието в лигата, като този орган организира и две състезания за нокаутни купи, Купата на Футболната лига и Трофея на Футболната лига. Оперативният център на Футболната лига е в Престън, а търговският му офис е в Лондон . Търговският офис преди е бил базиран в Лидъм Сейнт Анс, след първоначалния си период в Престън. 


== Структура и състав ==
По-долу са изброени клубовете-членове на Английската футболна лига за сезон 2019 – 20. Бери е отстранен от лигата на 27 август 2019 г. От 1888 г. е имало общо 143 членове на футболната лига. Първоначално клубовете от долниите дялове е трябвало да кандидатстват за преизбиране всяка година, което е било гласувано от всички останали членове. Уолсол държи рекорда за най-много кандидатствания за Футболната лига. Списъкът на бившите клубове на английската футболна лига включва всичките 20 настоящи членове на Висшата лига, заедно с различни отпаднали, отстранени или несъществуващи клубове.


== Смяна на лигата ==
Издигането в по-горна и изпадането в по-долна дивизия (лига) е основна характеристика на Английската футболна лига и се разширява допълнително, за да позволи на клубовете от този шампионат да обменят места с най-ниско поставените клубове във Висшата лига, а долните клубове от Втора лига да се сменят с най-добрите клубове на дивизията „Национална конференция“, като по този начин интегрира Лигата в английската футболна пирамида.
Три клуба от най-горната част на класирането печелят промоция от Футболната лига за участие във Висшата лига, като най-долните три клуба от Висшата лига заемат местата им. В долния край на класирането последните два клуба от най-долната Втора лига губят статута си на участници в Английската футболна лига с изпадане в Националната конференция, докато два отбора от тази дивизия се присъедини към Втора Лига вместо тях.
Преминаването в по-горна дивизия (лига) може да стане директно за първите 2 или 3 отбора в класирането или чрез плейофи за един от следващите 4. Изпадането е директно за последните от 2 до 4 отбора.


== Източници ==