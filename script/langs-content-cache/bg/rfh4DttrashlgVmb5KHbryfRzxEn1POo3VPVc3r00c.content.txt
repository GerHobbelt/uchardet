revision: 11642586
title: "\u041E\u0432\u043E\u0449\u043D\u0438\u043A"
url: https://bg.wikipedia.org/wiki/%D0%9E%D0%B2%D0%BE%D1%89%D0%BD%D0%B8%D0%BA


---

Овощник е село в Южна България. То се намира в община Казанлък, област Стара Загора.


== География ==
Селото е разположено на 6 км югоизточно от гр. Казанлък. Южно граничи със землището на с. Кънчево, като за естествена граница служи р. Тунджа. Западно граничи със землищата на с. Розово и гр. Казанлък. Граница е коритото на Стара река, слизащо от Павльов мост към река Тунджа.
От север – със земите на Долно и Средно Изворово, а границата минава по билото на баира, наречен „Кара кос“, където свършват частните лозя на с. Овощник. На изток – със земите на с. Черганово, като границата започва северно по течението на Кара дере и на юг минава край една постройка между двете села и продължава надолу по изкуствено изкопан канал, който се влива в р. Тунджа.
Надморската височина на селото е около 330 м. Землището има естествен наклон и по шосето от центъра на гр. Казанлък е около 11 метра.
Съвсем близо до южните му покрайнини преминава коритото на река Тунджа, която тук през по-голямата част от годината е плитка, но поради близостта до Балкана бързо променя нивото си в дъждовно време, а напролет е доста пълноводна. Построяването на язовир „Георги Димитров“ през 50-те години на 20 век „усмирява“ непостоянния характер на реката.
В землището на с. Овощник извират два термални извора с високо флуорно съдържание на водата. Край него е разположена Летателна площадка Кълвача


== История ==
До 1900 г. името на селото е Имишлери или Емишлери.


== Население ==
ЧисленостЧисленост на населението според преброяванията през годините:


=== Преброяване на населението през 2011 г. ===
Численост и дял на етническите групи според преброяването на населението през 2011 г.:


== Източници ==