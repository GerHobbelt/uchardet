revision: 11356520
title: "\u0422\u0430\u0442\u0430\u0440\u0435\u0432\u043E (\u043E\u0431\u043B\u0430\
  \u0441\u0442 \u041F\u043B\u043E\u0432\u0434\u0438\u0432)"
url: https://bg.wikipedia.org/wiki/%D0%A2%D0%B0%D1%82%D0%B0%D1%80%D0%B5%D0%B2%D0%BE_(%D0%BE%D0%B1%D0%BB%D0%B0%D1%81%D1%82_%D0%9F%D0%BB%D0%BE%D0%B2%D0%B4%D0%B8%D0%B2)


---

Татарево е село в Южна България. То се намира в община Първомай, област Пловдив.


== География ==
Татарево се намира на 9 km югозападно от Първомай.
Селото е разположено на 37 km югоизточно от Пловдив, в Пазарджишко-Пловдивското поле.


== Религии ==
Православно християнство


== Обществени институции ==
Кметство
Читалище
Библиотека
Църква св. Георги


== Културни и природни забележителности ==
Пловдивските археолози попаднаха на уникална находка в Татаревската могила. На уникална находка попаднаха доц.д-р Костадин Кисьов и екипът му при разкопките на Татаревската могила – по стените на отлично запазен глинен съд е отпечатан текст с гръцки букви. Според доцента той е от I век сл. Хр. Служел е за съхраняване на благовонни масла. Археолозите първо били изненадани, защото надписите обикновено са издълбани по повърхността на съдовете, а тук става въпрос за отпечатано в негатив писмо. Няколко обстоятелства потвърждават, че това не е целенасочен надпис. Предполага се, че съдът е бил увит с пергамент, върху които е бил изписан текстът. Във времето когато това се е случило, се е ползвало мастило от сажди и естествени багрила, които са се отпечатали върху глината. От едната страна надписът е в хоризонтални редове, в съседство е под ъгъл, а на дъното на съда ясно личи отпечатък от прегъването на пергамента. Буквите са равни, което потвърждава, че става дума за щампа. Знаците са в „негатив“ и за да се прочетат ще трябва да бъдат обърнати. Макар да се е намирало в пределите на Римската империя, местното население не е ползвало латинския език, а тракийските племена са пишели с гръцки букви. Този надпис може да съдържа името на погребания в могилата. Той може да се окаже посвещение или заклинание. Накратко – би могъл да донесе много повече информация от един накит или златен предмет. И първата е, че местните са били грамотни – знаели са да четат и пишат. Предстои надписът да бъде консервиран и съхранен. След това се очаква да бъде и разчетен. Доцентът е сигурен, че това е уникална находка, която винаги ще бъде в центъра на експозицията, разказваща за този период от историята на човечеството и очаква към нея да бъде проявен интерес от чуждестранни археолози. Гроб №1 беше намерен на 3 м под върха на могилата и е християнско погребение с характерното полагане на трупа с ориентация изток-запад, а горните крайници са били скръстени в областта на таза.№2 и №3 са били съответно на 6 и 9 м по-надолу. И в двата гроба са били оградени с тухли, а положените са били изгорени на място. По-горният гроб е бил на жена, която вероятно е била от знатен произход. В гроб №3 е погребано дете. Гроб №4 е бил в изкопана в земята яма с размери 2 м х 3,5 м и е бил затрупан с дърва, а след това е извършено изгаряне. В североизточния ъгъл са намерени гробни дарове – 5 глинени съда и един малък железен връх на копие. Запазени са, защото са поставени след кремацията. Тъй като археолозите са намерили метален цинт, предполагат, че мъжът е бил обут със сандали с цинтове.
На 1,5 km източно от селото има надгробни тракийски могили. В една от тях е открита бронзова ризница на тракийски воин от 5 век пр.н.е.
В землището на селото са намерени оброчни плочки на Зевс и Хера, малки статуи, мраморна глава на кон, с естествени размери и мн. др.


== Редовни събития ==
14 февруари – празник на лозарите и винопроизводителите.
21 май – празник в местността „Константин и Елена“ до едноименния параклис.
2 юни – Традиционен събор


== Други ==
Добре развито зеленчукопроизводство. Има увеличение на площите с трайни овощни насаждения и лозя. Добри условия за развитие на овцевъдство.


== Личности ==
Виолета Караиванова – синдикалист, дългогодишен член на ИС на СРС КТ „Подкрепа“ – Пловдив
Полковник Костадин Сталев – роден на 31 август 1959 г. в с. Татарево. Завършил е Висшето военно училище във Велико Търново, Военната академия и Генералщабната академия в София.
Атанас Атанасов – завършил актьорско майсторство в САЩ. През 2015 г. възражда читалището в с. Татарево. Министър на културата в правителството на Кирил Петков.


== Източници ==