revision: 11729940
title: "\u041F\u0440\u0435\u043A\u0440\u0430\u0441\u043D\u0438\u044F\u0442 \u043D\u043E\
  \u0432 \u0441\u0432\u044F\u0442"
url: https://bg.wikipedia.org/wiki/%D0%9F%D1%80%D0%B5%D0%BA%D1%80%D0%B0%D1%81%D0%BD%D0%B8%D1%8F%D1%82_%D0%BD%D0%BE%D0%B2_%D1%81%D0%B2%D1%8F%D1%82


---

„Прекрасният нов свят“ (на английски: Brave New World) е роман на Олдъс Хъксли, издаден през 1932 година. Определян е от самия автор като антиутопичен. Заглавието на романа идва от реплика на Миранда от „Бурята“ на Шекспир (действие 5, сцена 1):

„О, чудо! Колко
красиви същества! Ах, как прекрасни
били човеците! И как щастлив си
със тях, нов свят!“ 


== Сюжет ==

Действието в книгата се развива в далечното бъдеще (26 век), когато развитието на технологията за изкуствено възпроизвеждане, евгениката и хипнопедията са основните фактори за формиране на обществото. Тези промени са довели до създаването на свят, в който човечеството е успяло да премахне войната, бедността и болестите. Всички жители на Земята са безгрижни и постоянно щастливи, но цената, която плащат за постигането на тази идилия е загубата на силните чувства, семейството, изкуствата и разнообразието в културата.


=== Източници на имена и позовавания ===
Ограниченият брой имена, който Световната държава дава на нейните, отгледани в бутилка, граждани, може да бъде проследен до политически и културни фигури, които са допринесли за бюрократичните, икономическите и технологичните системи от времето на Хъксли и предполагаемо за тези системи в Прекрасният нов свят:
Бърнард Маркс, от Джордж Бърнард Шоу (или възможно и от Бернар от Клерво или възможно от Клод Бернар) и Карл Маркс.
Хенри Фостър, от Хенри Форд, американски индустриалист, виж по-горе.
Линайна (Lenina) Краун, от Владимир Ленин, лидер на болшевиките по време на Великата октомврийска социалистическа революция.
Фани Краун, от Фани Каплан, известна с неуспешния си опит да убие Ленин. По ирония, в романа, Линайна и Фани са приятелки.
Джордж Едзъл, от Едзъл Форд, син на Хенри Форд.
Поли Троцки, от Лев Троцки, лидер на революцията в Русия.
Бенито Хувър, от Бенито Мусолини, диктатор на Италия; и Хърбърт Хувър, тогавашният Президент на САЩ.
Хелмхолтц Уотсън, от немския лекар и физик Херман фон Хелмхолц и американският бихейвиорист Джон Б. Уотсън.
Дарвин Бонапарт, от Наполеон I, лидер на Първата френска империя, и Чарлз Дарвин, автор на Произходът на видовете.
Хърбърт Бакунин, от Хърбърт Спенсър, английски философ и социален дарвинист, и Михаил Бакунин, руски филисоф и анархист.
Мустафа Монд, от Мустафа Кемал Ататюрк, създател на Турция след Първата световна война, който въведе в страната модернизацията и официализира найния светски характер; и сър Алфред Монд, индустриалец и създател на конгломерата Имперски химически индустрии.
Примо Мелън, от Мигел Примо де Ривера, министър-председател и диктатор на Испания (1923 – 1930), и Андрю Мелън, американски банкер и финансов министър на САЩ (1921 – 1932).
Сароджини Енджълс (Engels), от Фридрих Енгелс, съавтор на Комунистически манифест заедно с Карл Маркс: и Сароджини Наиди, индийски политик.
Моргана Ротшилд, от Дж. П. Морган, американски банков магнат и семейство Ротшилд, известни със своите банкови операции в Европа.
Фифи Брадло, от британския политически активист и атеист Чарлс Брадло.
Джоана Дизел, от Рудолф Дизел, немският инженер, който изобрети дизеловия двигател.
Клара Детердинг, от Хенри Детердинг, един от основателите на компанията Роял Дъч Петролиум.
Том Кавагучи, от японския будистки монах Екай Кавагучи, първият японски пътешественик до Тибет и Непал.
Жан-Жак Хабибула, от френския политически философ Жан-Жак Русо и Хабибула Хан, който е служил като Емир на Афганистан в началото на ХХ век.
Мис Кийти, главния учител на Итън, от главния учител от ХIХ век Джон Кийти.


== Вижте също ==
100-те книги на 20 век според Монд


== Бележки ==


== Външни препратки ==
„Прекрасният нов свят“ на сайта  „Моята библиотека“