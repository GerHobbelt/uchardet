revision: 10922243
title: "\u0422\u043E\u043C\u0438\u043D\u043E \u0441\u0435\u043B\u043E"
url: https://bg.wikipedia.org/wiki/%D0%A2%D0%BE%D0%BC%D0%B8%D0%BD%D0%BE_%D1%81%D0%B5%D0%BB%D0%BE


---

Томино село (на македонска литературна норма: Томино Село) е село в Северна Македония, в община Брод (Македонски Брод).


== География ==
Намира се в областта Поречие в източното подножие на планината Добра вода.


== История ==

Църквата „Св. св. Константин и Елена“ е от 1831 година.В XIX век Томино село е село в Поречка нахия на Кичевска каза на Османската империя. В „Етнография на вилаетите Адрианопол, Монастир и Салоника“, издадена в Константинопол в 1878 година и отразяваща статистиката на мъжкото население от 1873 Томино село (Tomino-sélo) е посочено като село с 22 домакинства с 90 жители българи.Според статистиката на Васил Кънчов („Македония. Етнография и статистика“) от 1900 г. Томино село е населявано от 320 жители българи християни.Цялото село в началото на XX век е сърбоманско. Според митрополит Поликарп Дебърски и Велешки в 1904 година в Томино село има 52 сръбски къщи. По данни на секретаря на Българската екзархия Димитър Мишев („La Macédoine et sa Population Chrétienne“) в 1905 година в Томино село има 320 българи патриаршисти сърбомани и в селото работи сръбско училище.След Междусъюзническата война в 1913 година селото попада в Сърбия.
На етническата си карта на Северозападна Македония в 1929 година Афанасий Селишчев отбелязва Томино село като българско село.Според преброяването от 2002 година селото има 44 жители македонци.


== Личности ==
Родени в Томино село Миладин Спирков, български революционер от ВМОРО, четник на Никола Андреев
 Захарий, свещеник, деец на сръбската пропаганда в 1911 година, с месечна сръбска заплата две лири
 Стойо Георгиев Кофилов (р. 1880 - ?), български революционер от ВМОРО, сътрудник на Арсо Локвички, живял в Браилово
 Харитон, свещеник, деец на сръбската пропаганда в 1911 година, с месечна сръбска заплата две лири


== Бележки ==