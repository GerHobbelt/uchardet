revision: 10923592
title: "\u0425\u044A\u0440\u0432\u0430\u0442\u0441\u043A\u0438 \u0434\u044A\u0440\u0436\
  \u0430\u0432\u0435\u043D \u0430\u0440\u0445\u0438\u0432"
url: https://bg.wikipedia.org/wiki/%D0%A5%D1%8A%D1%80%D0%B2%D0%B0%D1%82%D1%81%D0%BA%D0%B8_%D0%B4%D1%8A%D1%80%D0%B6%D0%B0%D0%B2%D0%B5%D0%BD_%D0%B0%D1%80%D1%85%D0%B8%D0%B2


---

Хърватският държавен архив (на хърватски: Hrvatski državni arhiv) е централната институция, отговорна за събирането на архивни документи в Хърватия.Той поддържа и обработва архивни материали – документи на държавни институции, фирми, юридически и физически лица, чиято дейност се извършва на територията на Хърватия. Запазеният архивен материал е с голямо значение за страната.


== История ==
Развитието на архива като институция се провежда успоредно с развитието на системата за защита на националното архивно наследство на Хърватия. През Средновековието документите и архивите на Хърватското кралство са съхранявани от бановете. От XVII век най-ценните документи на Кралство Хърватия и Славония се съхраняват в сградата на парламента. Съгласно решение от 1643 г. за ковчежник на архива е определен Иван Закмарди. При него се съхраняват всички закони и документи на кралството. Парламентът приема решение, което задължава всички документи да бъдат предавани на архива. През 1744 г. за първи главен архивист е назначен Ладислав Кирали.От средата на ХІХ в. процесът по запазване и обогатяване на архива започва в самостоятелна институция за съхранение и обработка на архивните документи. В периода 1849 – 1853 г. започва първото връщане на архивни документи от чужбина. Това се дължи на новото възприятие към архивите – те са неразделна част от културното наследство на страната. Иван Кукулевиеви започва систематично публикуване на архивни документи като исторически извори.След Унгарско-хърватското споразумение от 1868 г. Кралският хърватски архив става част от архива на Кралство Хърватия, Славония и Далмация. През 1870 г. е издаден закон за използването на архивните документи. По този начин архивите, най-вече научните, са отворени за обществеността.Статутът на архива като независима институция официално е потвърден в периода между двете световни войни, а от 1923 г. е отделен от администрацията.През втората половина на ХХ в. архивът постепенно се разраства и са обособени различни отдели със специфични функции.


== Галерия ==

		
		
		
		
		
		


== Източници ==