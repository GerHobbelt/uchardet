revision: 11817906
title: "\u041B\u0435\u0432\u043A\u043E\u0432\u0440\u0438\u0441\u0438"
url: https://bg.wikipedia.org/wiki/%D0%9B%D0%B5%D0%B2%D0%BA%D0%BE%D0%B2%D1%80%D0%B8%D1%81%D0%B8


---

Левковриси или Извор или Ак бунар (на гръцки: Λευκόβρυση, до 1927 Ίσβορος, Исворос или Ακ Μπουνάρ, Ак бунар) е село в Гърция, в дем Кожани, област Западна Македония. През 2001 г. в Левковриси са регистрирани 1095 души.


== География ==
Левковриси е разположено на 3 километра южно от Кожани.


== История ==


=== В Османската империя ===
В края на XIX век Извор е турско село в Кожанска каза на Османската империя. Според статистиката на Васил Кънчов („Македония. Етнография и статистика“) през 1900 година в Акъ Бунаръ (Низворо), Кожанска каза, има 687 турци. Според гръцкото консулство в Еласона през 1904 година в Ак бунар (Исворос) (Ακ-μπουνάρ Ίσβορος) живеят 650 турци.


=== В Гърция ===
През Балканската война в 1912 година в селото влизат гръцки части и след Междусъюзническата в 1913 година остава в Гърция. В 1913 година селото (Ίσβορος Ακ Μπουνάρ) има 334 жители. През 20-те години населението му се изселва в Турция и на негово място са настанени бежанци от Турция. В 1928 година селото е изцяло бежанско със 125 семейства и 534 жители бежанци.През 1927 година името на селото е преведено на гръцки като Левковриси, в превод - Бял извор.


== Бележки ==