revision: 9048039
title: "\u0418\u0441\u0442\u0438\u043D\u0441\u043A\u0438 \u0435\u0439\u043B"
url: https://bg.wikipedia.org/wiki/%D0%98%D1%81%D1%82%D0%B8%D0%BD%D1%81%D0%BA%D0%B8_%D0%B5%D0%B9%D0%BB


---

Истински ейл (Real ale) е название, въведено от Кампанията за истински ейл за ейл, отговарящ на следните изисквания: „бира, сварена от традиционни съставки, получена чрез вторична ферментация и отлежала в контейнер, от който тя се разлива без използване на постъпващ отвън въглероден двуокис“. Този термин се използва изключително във Великобритания.


== Технология ==
Основната разлика между истинският ейл и останалите ейлове е в това, че дрождите все още са живи и се намират в съда (буре или контейнер), от който се налива истинският ейл, макар че те падат на неговото дъно и обикновено не попадат в чашите. Поради това процесът на ферментация продължава да протича в бурето или бутилката и позволява бирата да запази своята свежест.
Другата разлика е в това, че истинският ейл трябва да се разлива без помощта на добавен въглероден двуокис. Ейловете от буре, които запазват своята свежест за сметка на въздухообменни механизми и добавяне на въглероден двуокис за увеличаване срока на годност, не се считат за истински ейлове.


== Вижте също ==
The Campaign for Real Ale (CAMRA)


== Външни препратки ==
Официален сайт на CAMRA