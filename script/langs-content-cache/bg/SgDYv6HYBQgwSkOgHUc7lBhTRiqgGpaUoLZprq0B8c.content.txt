revision: 11839748
title: "\u0425\u0430\u0440\u0438 \u041F\u043E\u0442\u044A\u0440 \u0438 \u041E\u0433\
  \u043D\u0435\u043D\u0438\u044F\u0442 \u0431\u043E\u043A\u0430\u043B"
url: https://bg.wikipedia.org/wiki/%D0%A5%D0%B0%D1%80%D0%B8_%D0%9F%D0%BE%D1%82%D1%8A%D1%80_%D0%B8_%D0%9E%D0%B3%D0%BD%D0%B5%D0%BD%D0%B8%D1%8F%D1%82_%D0%B1%D0%BE%D0%BA%D0%B0%D0%BB


---

„Хари Потър и Огненият бокал“ (на английски: Harry Potter and the Goblet of Fire) е четвъртият роман от поредицата за Хари Потър на световноизвестната писателка Джоан Роулинг. Романът излиза на английски език през 2000 г. На български романът е пуснат на книжния пазар на 13 май 2002 г. с първоначален тираж от 35 000 екземпляра.


== Сюжет ==

Книгата започва със Световното първенство по куидич – хиляди любители на този спорт идват на мача Ирландия срещу България. Победител е Ирландия, въпреки че за България играе най-добрият търсач в света – Виктор Крум. След световното по куидич учениците от „Хогуортс“, сред които и Хари, Рон и Хърмаяни, се връщат в училище. Тази година училището е домакин на Тримагическия турнир. В него участват Виктор Крум от „Дурмщранг“, Фльор Делакор от академия „Бобатон“ и Седрик Дигъри от „Хогуортс“. Огненият Бокал е този, който определя участниците, но има двама, които са достойни за турнира от „Хогуортс“ – Седрик и Хари. В турнира има 3 изпитания – Змейове, Езеряни и Лабиринт. В края на турнира Седрик е убит от слугата на Волдемор Опаш по време на третото изпитание, а Хари се изправя срещу Черния Лорд. Младият магьосник успява да го победи с помощта на майка си и баща си, но Волдемор успява да възвърне мощта си. Хари се спасява благодарение на летекод (който го е завел в Литъл Уингинг), като се магипортира заедно с тялото на мъртвия Седрик. Корнелиус Фъдж и Министерството на магията не искат да всяват паника и затова заявяват, че Волдемор не се е завърнал. Така за Хари и професор Дъмбълдор, който му е повярвал, предстои една тежка година...


== Източници ==