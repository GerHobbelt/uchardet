revision: 11724321
title: "\u0411\u044A\u043B\u0433\u0430\u0440\u0438\u0437\u0430\u0446\u0438\u044F"
url: https://bg.wikipedia.org/wiki/%D0%91%D1%8A%D0%BB%D0%B3%D0%B0%D1%80%D0%B8%D0%B7%D0%B0%D1%86%D0%B8%D1%8F


---

Българизация (на английски: Bulgarisation), също известно като побългаряване (на английски: Bulgarianisation), е разпространението на българската култура извън българското етническо пространство. В исторически план неуспешните усилия за насилствена асимилация в България са били насочени предимно към мюсюлманите, най-вече към българските турци, но неислямските групи също са били изправени пред асимилация.


== Малцинствата в Народна република България ==

В началото Съветският съюз, използвайки влиянието си в Коминтерна се опитва да създаде в България множество етнически малцинства в страната, включително Добруджанска нация, Македонска нация, Тракийска нация и други, като целта е да се намали тежестта на българската  нация на Балканите при създамането на Балканска федерация. След смъртта на Сталин през 1954 г. Тодор Живков става лидер на Българската комунистическа партия и на страната като цяло. Под управлението му се започват и опити за отстраняване на Сталинистките концепции по националния въпрос и концепцията за българската нация е допълнително развита и нови кампании за българизация са провеждани. Основен фактор се оказва и проблемът за непрекъснатите етнически чистки извършвани в съседните на България страни след 1878 г., както и чист геноцид извършван в редица региони като например Армения и Вардарска Македония. 
Идеята, че българските турци имат общ славянски и християнски произход с българите, възниква през 60-те години по време на управлението на Живков. Привеждат се доказателства, че Османската империя е планирала и изпълнила „ислямизацията“ и „турцизацията“ на България. През 1985 г. висш официал на Българската комунистическа партия обявява, че „българската нация няма части на други народи и нации“.Отличителна сред кампаниите за българизация по време на управлението на Живков е „Възродителният процес“, опит през 80-те години да асимилира турското население на България. По време на „Възродителния процес“ усилията за асимилация се увеличават, а мюсюлманите, които още не са били принудени да приемат нови български имена, се принуждават да го направят. „Възродителният процес“ е последван от „Голямата екскурзия“, което води до изгонването на над 300 000 български турци от страната. След падането на Тодор Живков „Възродителният процес“ е прекратен и хората са свободни да си върнат предишните имена или да приемат имена, които желаят. Въпреки това някои от хората, които са принудени да приемат българско име, продължават да използват и двете си имена.


=== Днешно време ===
Въпреки историческите напрежения с мюсюлманското малцинство сегашната конституция на България осигурява свобода на религията, макар и да признава Българската православна църква като „традиционната религия“ на България. Въпреки че драстичните политики за принудителна асимилация вече не са в сила, идеята за планиран „геноцид“, извършен от османците срещу етническите българи, се запазва.


== Специфични етнически групи ==


=== Македонци ===
Отношенията между българския и македонския етнос са противоречиви както в България, така и в Република Северна Македония. Мнозина както в България, така и в чужбина са виждали македонците просто като регионална група от българската етническа група. Наистина, появата на отделна македонска етническа идентичност се случва през XX век.Въпреки че при преброяването от 1934 г. в България няма регистрирани македонци, при преброяванията от 1946 и 1956 г. резултатите сочат, че техният брой е 180 000 души. Независимо дали македонците изобщо могат да бъдат „побългарени“, през десетте години след преустановяването на преподаването на македонски език в България през 1958 г. населението, самоопределящо се като „македонци“, бързо спада до 1600.


=== Власи ===
Българизацията засяга и власите (румънците в България), които биват асимилирани до голяма степен.


== Вижте още ==
Сърбизация
Македонизъм
Турцизация
Елинизация


== Източници ==