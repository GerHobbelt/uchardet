revision: 11764310
title: "\u041C\u043B\u0430\u0434\u043E\u0441\u0442 (\u043A\u0432\u0430\u0440\u0442\
  \u0430\u043B \u0432 \u0421\u043E\u0444\u0438\u044F)"
url: https://bg.wikipedia.org/wiki/%D0%9C%D0%BB%D0%B0%D0%B4%D0%BE%D1%81%D1%82_(%D0%BA%D0%B2%D0%B0%D1%80%D1%82%D0%B0%D0%BB_%D0%B2_%D0%A1%D0%BE%D1%84%D0%B8%D1%8F)


---

Жилищен комплекс „Младост“ попада в административния район „Младост“ на Столичната община. Той е сред най-бързо развиващите се квартали в София. В последните две десетилетия особено след откриването на най-големия бизнес комплекс в Източна Европа – Бизнес парк София.


== География ==
Разположен е в югоизточната част на София. На площ от около 1700 хектара жилищният комплекс представлява около 10% от територията на града.
На запад район „Младост“ граничи с ж.к. „Дървеница“ , на юг – с местността Камбаните и с Околовръстния път. Югоизточната част на „Младост“ отстои на около 2 – 3 километра от кв. "Горубляне", а на север граничи с бул. „Цариградско шосе“, ж.к. „Дружба“ и ж.к. „Полигона“.
Територията на район „Младост“ попада в умерения пояс с ниска годишна сумарна степен на слънчево греене. Температурният режим е характерен със средна годишна температура на въздуха 23 градуса, която е с половин до едни градус по-ниска от тази в централната част на София. В „Младост“ духат предимно северозападни ветрове.


== История ==
Проектът за ж.к. „Младост“ 1 е изготвен от колектив под ръководството на арх. Богдан Томалевски и е завършен през 1964 г. Впоследствие (до първата половина на 80-те години) са проектирани и построени още четири разширения на комплекса („Младост“ 2, 3, 4 и 1А). Строителството на „Младост“ 1 започва в средата на шестдесетте години, като строените оттогава до началото на 90-те години на миналия век жилищни сгради в целия комплекс са най-вече едропанелни (от серии Бс-VIII-Сф, Бс-2-64, Бс-2-69 и Бс-69-Сф), както и ЕПК. От началото на 90-те години до днес новопостроените сгради са най-вече монолитно строителство, като техният брой постоянно се увеличава.


== Микрорайони ==

Район „Младост“ е разделен на 5 микрайона: „Младост“ 1, „Младост“ 1А, „Младост“ 2, „Младост“ 3 и „Младост“ 4. В административния район влизат още кв. "Полигона", кв. "Горубляне" и в.з. "Американски колеж".
В „Младост“ 1 номерата на жилищните блокове са от 1 до 100, като в района на УМБАЛ „Света Анна“ (б. Окръжна болница) и бул. „Цариградско шосе“ има и стари блокове на по 3 – 4 етажа, носещи номера, започващи със сто (1хх). В „Младост“ 2 номерата на блоковете започват с 200 (2хх), в „Младост“ 3 – с 300 (3хх), а в „Младост“ 4 – с 400 (4хх), като в последната част има и няколко блока с номера, започващи с 600 (6хх). Блоковете в „Младост“ 1А са с номера, започващи с 500 (5хх).


== Транспорт и съобщения ==

Транспортното обслужване на ж.к. "Младост" се осъществява от градския метрополитен, а също и от автобусен, тролейбусен транспорт и маршрутни таксита.
В квартала минават следните линии на градския транспорт:

Автобусни линии – 4, 76, 88, 109, 110, 111, 213, 305, 314 и 413;
Тролейбусни линии – 3 и 5;
Маршрутни таксита – 3, 6, 14, 24, 29;
Метро (МД1)– свързва Летище София, ж.к. Дружба, бул. „Цариградско шосе“ и ж.к. Младост с кварталите „Дървеница, „Изгрев“, „Изток“, „Западен парк“, „Света Троица“, „Люлин“, „Модерно предградие“ и „Обеля“, както и с централната градска част. То стига до терминал 2 на столичната аерогара и до Бизнес парка в ж.к. "Младост" 4. Станциите в Младост са пет: Младост 1, Младост 3, Александър Малинов, Акад. Ал. Теодоров – Балан и Бизнес парк София.До построяването на метрото до ж.к. "Младост" основните входни и изходни точки на жилищния квартал са били само две:

бул. „Александър Малинов“ – основната пътна артерия в квартала, свързваща го с Околовръстния път, бул. „Цариградско шосе“ и ж.к. „Дружба“;
бул. „Андрей Ляпчев“, свързващ квартала с ж.к. Дървеница.Със строежа на метрото до метростанция „Младост" 1 беше изградена и трета за квартала входно-изходна точка – бул. „Проф. Марко Семов“, който започва от кръстовището на бул. „Андрей Сахаров“ и ул. „Йерусалим“ в Младост-1 и по маршрута на метрото стига до кръстовището на бул. „Г. М. Димитров“ и бул. „Драган Цанков“.
Пътищата на територията на район „Младост“ са асфалтирани. Независимо от пускането на метрото до "Младост" 1 обаче централният булевард „Александър Малинов“ все по-трудно поема трафика на нарастващия на население квартал.
Съобщенията в района са развити добре. 90% от населението е осигурено с домашни телефонни постове. На територията на район „Младост“ се намират 3 пощенски клона – в "Младост" 1, в "Младост" 3 и в "Младост" 4. На кръстовището на ул. „Филип Аврамов“ и ул. „Свето Преображение“ в "Младост" 3 е разположена административната сграда на Район Младост, а в съседство на същото кръстовище – и 25 ДКЦ. В "Младост" 4 до бл. 465 се намира и едно от бюрата по труда.


== Образование и култура ==

В район „Младост“ функционират 15 общообразователни училища, като 5 от тях са частни. Изградени са и функционират 14 обединени и 5 целодневни детски градини с общ брой на децата в тях 1811. 86% от децата са на възраст от 3 до 6 години. В района са регистрирани и 4 читалища, в които съществуват и функционират читалищни библиотеки.
В Народно читалище „Младост“ се помещава и Детско-юношеският танцов ансамбъл „Пламъче“ и Школата по български народни хора „Младост“.
На бул. „Александър Малинов“ №31 се намира софтуерната академия на „Телерик“.


== Здравеопазване ==
В „Младост" 3 се намират XXV диагностично-консултативен център (бивша 25-а районна поликлиника) – с планов капацитет за 40 000 жители, и Медицински център „Св. Панталеймон“.
В „Младост" 2 се помещава частен Диагностично-консултативният център „Доктор Грийнберг“.
В ж.к. „Младост" 1 в близост до бул. „Цариградско шосе“ се намира Многопрофилната окръжна болница „Света Анна“, разполагаща с 894 болнични легла.


== Икономика ==

Завършено е изграждането на Бизнес парк София. Изграден е и бизнес център „Соравия“. „Младост“ е един от районите с най-много търговски центрове в България.
На територията на жилищния комплекс има обекти на следните търговски вериги:

5 филиала на „Фантастико“ – на бул. „Цариградско шосе“ в „Младост“ 1 в района на МБАЛ „Света Анна“, на бул. "Йерусалим" №22 в „Младост“ 1, в „Младост“ 3 до бл. 321, бул. „Александър Паскалев“ в „Младост“ 4 и на ул. "Атанас Москов" №15, точно до Бизнес Парк;
6 филиала на „Т-Маркет“ – на пазар „Мусагеница“ в „Младост“ 1, на ул. „Йерусалим“ 15, до бл. 72А, на ул. „проф. д-р Васил Златарски“ 3, до бл. 206 (бивш магазин Хранс Комерс), на ул. „Бъднина“ 15;
4 филиала на „Билла“ – на ул. „Полковник Георги Янков 17“ в „Младост“ 1, а бул. „Александър Малинов“ до „Младост“ 1А, на ул. „406“ в „Младост“ 4 и на бул. Ал. Малинов №91, срещу Академията на МВР;
хипермаркет „ХИТ“ – разположен на бул. „Александър Малинов“ между „Младост“ 2 и „Младост“ 4;
три супермаркета от веригата „Лидъл“ – на ул. 406 в „Младост“ 4, на бул. „Андрей Ляпчев“ 52, на ул. „д-р Атанас Москов“ 18
хипермаркет „Кауфланд“ – на ул. „Филип Аврамов“ в „Младост“ 3;
2 филиала на магазини 345, които се намират в Бизнес Парк;
два ресторанта за бързо хранене „Макдоналдс“;
хипермаркет за бяла и черна техника „Технополис“ – в местността „Камбаните“, в близост до Околовръстния път;
хипермаркет за мебели и аксесоари за дома „Комо“ – също в местността „Камбаните“ (в съседство до Технополис);
хипермаркет за техника ЗОРА – на бул. „Андрей Сахаров“ до пресечката с ул. „Йерусалим“;
и други.От 21 април 2010 г. в района на кръстовището на локалното платно на бул. „Цариградско шосе“ и ул. „Йерусалим“ до „Младост“ 1 функционира и Хермес Парк, в който е разположен и търговският център „Дъ Мол“. За разлика от другите търговски обекти обаче, The Mall има по-лош пешеходен достъп. Най-близкият подлез (този на спирка „Окръжна болница“), който свързва мола, разположен от северната страна на „Цариградско шосе“, с жилищните райони от южната му страна, е на около 300 м. разстояние. Единствената изградена връзка от „Младост“ 1 до Хермес Парк и The Mall е тунел за МПС, през който обаче е забранено преминаването на пешеходци. Поради това от жилищните райони около ул. „Йерусалим“ е невързможно стигане пеша директно до The Mall, без обикаляне чак през подлеза на спирката на градския транспорт на УМБАЛ „Света Анна“ или под моста на Държавна печатница.
В ж.к. „Младост“ има няколко пазара – 3 в „Младост“ 1 (до МБАЛ „Св. Анна“ и на бул. „Андрей Сахаров“ до метростанция „Младост 1“, срещу НСС) и по 1 в „Младост“ 1А и в „Младост“ 4, като особено голямо струпване на магазини и търговски обекти има в района около пазара в „Младост“ 1А, като там се намира и търговският център „Сити Пойнт“.
Други обекти в квартала:

Princess Outlet Center;
търговски комплекс „Инвеко“;
Кино „Арена“ в „Камбаните“ до хипермаркетите „Технополис“ и „Комо“;
бензиностанция „Shell“;
бензиностанция „OMV“;
бензиностанция „Еко“;
бензиностанция „Лукойл“
бензиностанция „Петрол“;
печатница „Демакс“;
завод за производство на натурални сокове „Флорина България“ АД и много други.Там са разположени и представителствата на „Опел“, „Тойота“, „Рено и Дачия", офиси на „А1", „Йеттел“, „Виваком“, „Хюлет Пакард (Hewlett-Packard)“ и други. На територията на „Младост“ 4 се намира и Бизнес Парк София, който даде силен подем на икономиката в района.
В „Младост“, на ул. „Филип Аврамов“ в „Младост“ 3 се намира и детският увеселителен парк „Боби и Кели“ (старо име – „Патиланци“ и „Палавници“), който допреди време събираше ежедневно деца от цяла България.


== Политика ==
На територията на района се намират много посолства, в това число на Либия, Йемен, Камбоджа и др.


== Известни жители ==
Елена Бойчева – актриса
Георги Георгиев-Гого – актьор
Теодор Елмазов – актьор
Желю Желев – бивш президент на България
Мими Иванова – певица
Владислав Карамфилов (Въргала) – актьор и шоумен
Развигор Попов – музикант
Кубрат Пулев – боксьор
Христо Стоичков – футболист
Наум Шопов – актьор
Николай Александров – политик
Трифон Трифонов – музикант


== Източници ==


== Външни препратки ==

Школа по български народни хора Младост Архив на оригинала от 2016-10-02 в Wayback Machine.