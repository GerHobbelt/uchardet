revision: 11592485
title: "\u042E\u043D\u0434\u043E\u043B\u0430"
url: https://bg.wikipedia.org/wiki/%D0%AE%D0%BD%D0%B4%D0%BE%D0%BB%D0%B0


---

Юндола е село в Южна България. То се намира в община Велинград, област Пазарджик. Името на местността първо се среща в старобългарски текстове като „Ѫдоль“, с начална голяма носовка –, долъ. и е от прабългарски произход. 


== География ==
Юндола се намира в планински район и е на 16 km северозападно от Велинград, по шосето за Банско и Разлог и на 20-30 км от Якоруда. Разположено е на 1400 m средна надморска височина между планините Рила и Родопи. Пътят от Велинград минава по поречието на река Луковица и е много живописен.
Местността Юндола е обширна седловинна поляна между планините Рила и Родопи с размери приблизително 3 km на 1 km. Вододел между река Яденица (десен приток на Марица) и река Луковица и река Абланица (леви притоци на Чепинската река).
Известен български планински курорт със ски писти оборудвани със ски-влекове през зимата. От Юндола могат да се поемат различни туристически маршрути в Рила и Родопите. Интересни обекти в околността са: резерватите „Рогачица“ и „Валявиците“ в Рила, местността Филибишка поляна, местността Черновец в Родопите, местността Куртово, природната забележителност Пашови скали и спортна база Белмекен.
През зимата снежната покривка се задържа около 80 дни, а средната януарска температура е -4°С. Средната температура през юли е 15°С.


== История ==


=== Личности ===
Починали в Юндола Таки Николов (? – 1931), български революционер


== Религии ==
Жителите на селото изповядват ислям. 


== Източници ==


== Външни препратки ==
Снимки от Юндола и околностите
Видео от Юндола и околностите
Студентски комплекс „Юндола“ на Лесотехническия университет
Михаил Алексиев и колектив. Енциклопедичен справочник „Чепино“ А-Я. книга Първа. Велинград. 2002.
Юбилеен енциклопедичен справочник "Обичам те Велинград!" М. Алексиев и авторски колектив 1948-2018.ISBN 978-954-9388-79-4