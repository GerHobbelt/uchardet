revision: 10887768
title: "\u041A\u0435\u043C\u0431\u044A\u043B (\u043E\u0441\u0442\u0440\u043E\u0432\
  )"
url: https://bg.wikipedia.org/wiki/%D0%9A%D0%B5%D0%BC%D0%B1%D1%8A%D0%BB_(%D0%BE%D1%81%D1%82%D1%80%D0%BE%D0%B2)


---

Кембъл (на английски: Campbell Islands) са група от 11 острова в разположени в югозападната част на Тихия океан, владение на Нова Зеландия, като отстоят на 670 km южно от страната.
Одтровите Кембъл имат площ от 113,31 km² и се състоят от един голям остров Кембъл 112,68 km² и десет малки (под 0,5 km²) островчета – Дент, Джакмарт, Джанет Мъри, Моновай, Фоли и др. Бреговата линия с дължина 90,3 km на главния остров е силно разчленена с дълбоко врязващи се в сушата заливи и фиорди и полуострови между тях. Релефът е планински с максимална височина 567 m. Кливатът е умерен, океански с малка денонощна, месечна и годишна амплитуда. Средна юлска (зимна) температура 5,1 °C, средна януарска (лятна) 9,6 °C, средна годишна 7,2 °C, годишна сума на валежите 1329 mm.
Островите са открити на 4 януари 1810 г. от английския мореплавател Фредерик Хаселборо. През XIX в., в резултат на вмешателството на човека на островите попадат плъхове, пренесени от китобойните кораби, които се размножават в неимоверни количества, и, които почти напълно унищожават местните видове – буревестници и пингвини. През 2003 г. с усилията на новозеландските учени плъховите са унищожени. Островите са необитаеми.


== Източници ==


== Външни препратки ==
Карта на о. Кембъл
Антарктика и Антарктида: Съседи. В: Л. Иванов и Н. Иванова. Антарктика: Природа, история, усвояване, географски имена и българско участие. София: Фондация Манфред Вьорнер, 2014. с. 9 – 11. ISBN 978-619-90008-1-6 (Второ преработено и допълнено електронно издание 2014, ISBN 978-619-90008-2-3)