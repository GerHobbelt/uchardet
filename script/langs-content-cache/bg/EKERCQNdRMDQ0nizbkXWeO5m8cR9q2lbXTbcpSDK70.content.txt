revision: 10368515
title: "\u041D\u0430 \u0438\u0437\u0442\u043E\u043A \u043E\u0442 \u0440\u0430\u044F"
url: https://bg.wikipedia.org/wiki/%D0%9D%D0%B0_%D0%B8%D0%B7%D1%82%D0%BE%D0%BA_%D0%BE%D1%82_%D1%80%D0%B0%D1%8F


---

„На изток от рая“ (на английски: „East of Eden“) е роман от Джон Стайнбек, публикуван през септември 1952 г.
Джон Стайнбек се връща в Салинас през 1948 г.и започва да работи върху романа „На изток от рая“. Той смята че това ще е най-значителното му произведение. Книгата е завършена през 1951 г. и на следващата година Viking Press я публикува. През ноември 1952 г. е бестселър #1 в раздела за художествена литература.
Този мащабен и увлекателен философски роман и неговото заглавие са повлияни в значителна степен от библейската легенда за Каин и Авел – тази за първото братоубийство. В романа се показва постоянната борба между доброто и злото, силата и слабостта, любовта и омразата, красотата и грозотата. Действието се развива в рамките на петдесетишестгодишна хроника (от 1862 до 1918 г.), описваща три поколения от две фамилии. В романа има много биографични моменти от рода на Стайнбек. Според самия автор книгата е резултат от 11 години мисловна бременност; една година непрекъснато писане; 300 молитви; около 36 топа хартия; 350 000 думи (преди съкращенията) и много твърд мазол на средния пръст на дясната му ръка.
„На изток от рая“ е екранизиран от Елия Казан и е пуснат по екраните през 1955 г. На български романът е преведен от Кръстан Дянков.


== Външни препратки ==
„На изток от рая“ на сайта  „Моята библиотека“ – Пълен текст на български език.
Стайнбек, Джон. На изток от рая. ИК „Прозорец“, 2000. ISBN 9547331434.