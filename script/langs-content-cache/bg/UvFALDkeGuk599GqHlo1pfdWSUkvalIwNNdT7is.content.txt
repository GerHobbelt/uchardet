revision: 11756592
title: "\u0410\u043D \u041E\u043B\u0434\u0444\u0438\u0439\u043B\u0434"
url: https://bg.wikipedia.org/wiki/%D0%90%D0%BD_%D0%9E%D0%BB%D0%B4%D1%84%D0%B8%D0%B9%D0%BB%D0%B4


---

Ан Олдфийлд (на английски: Anne Oldfield; * 1683 в Лондон, Кралство Англия, † 23 октомври 1730 пак там, Кралство Великобритания) е английска театрална актриса и една от най-добре платените актриси за времето си.


== Ранен живот и откриване ==
Родена е в Лондон през 1683 г. Баща ѝ е войник на име Джеймс Олдфийлд. Майка ѝ е актрисата Ан или Елизабет Бланшард. Дядо ѝ е собственик на таверна и оставя на баща ѝ няколко имота, но той ги ипотекира. Поради това Ан и майка ѝ са във финансови затруднения, когато той умира млад. Изглежда, че Олдфийлд получава известно образование, защото биографите ѝ твърдят, че тя чете нашироко в младостта си. Тя отива да живее с майка си при леля ѝ г-жа Вос в таверна Митър в Сейнт Джеймс. През 1699 г. Ан привлича вниманието на ирландския драматург Джордж Фаркър, когато той я чува да рецитира реплики от пиесата на Франсис Бомон и Джон Флетчър „Намръщената дама“ (The Scornful Lady) (1616) в задната стая на таверната. Скоро след това тя е наета от театралния мениджър Кристофър Рич, за да се присъедини към актьорския състав на Кралския театър Друри Лейн в Лондон.


== Кариера ==
Година по-късно Олдфийлд е избрана за първата си малка роля като Кандиопа в „Тайна любов или Кралицата девственица“ (Secret Love or The Maiden Queen) на Джон Драйдън (1699). След успеха си във второстепенна роля тя получава водеща роля в „Поклонникът“ (The Pilgrim) на Джон Флетчър (1647). През лятото на 1703 г. замества Сузана Вербруген, когато договорът ѝ е прекратен, преди компанията да пътува до Бат, за да изпълни представление за кралица Анна и нейния двор.Олдфийлд става една от водещите актриси на Друри Лейн. Мениджърът Коли Сибър признава, че тя също като него е отговорна за успеха на пиесата му „Безгрижният съпруг“ (The Careless Husband) (1704), в който играе ролята на лейди Модиш. Говорейки за нейното представяне в ролята на лейди Таунли в пиесата му „Провокираният съпруг“ (The Provoked Husband) (1728), Сибър казва, че „тук тя надмина обичайното си надминаване“. Олдфийлд също така играе главна роля в Epicoene на Бен Джонсън и Селия в неговата Volpone.
Според тогавашни слухове съществува съперничество между Олдфийлд, Ан Брейсгърдъл, Джейн Роджърс и Сузана Центливър, които се съревновават за най-добрите роли. През 1706 г. Олдфийлд влиза в конфликт с ръководството на Друри Лейн за заплата, за която смята, че ѝ е обещана, но която театърът отказва да ѝ я плати. Тя напуска и се присъединява към конкурентната актьорска компания в театър Haymarket, преди да се върне в Друри Лейн малко след това с нов договор и с нова позиция като съсобственичка на театъра. По отделен повод на Олдфийлд е предложено да стане мениджър на театъра, „но полът ѝ се смяташе за възражение срещу тази мярка", след което е помолена да каже условията си, за да остане на старата си позиция, Олдфийлд получава 200 гвинеи заплата, което в крайна сметка е повишено на 500 гвинеи, в резултат на което тя става най-добре платената актриса на своето време.


== Личен живот ==
Около 1700 г. Олдфийлд започва десетилетна връзка с политика на вигите Артър Мейнуоринг. Благодарение на успеха си тя остава финансово независима от него. Той подкрепя кариерата ѝ, като ѝ помага за нови роли и като написва повече от дузина пролози и епилози за нея. Когато забременява със сина им Артър, Олдфийлд продължава да играе, докато не е в състояние да го прави физически, което е необичайно за времето. Тя се връща на работа само три месеца след раждането. Актрисата урежда приятелката си за цял живот Маргарет Сондърс да се присъедини към актьорската професия.
Когато Мейнуоринг умира през 1712 г., плъзват слухове, че той е починал от венерическа болест, предадена му от Олдфийлд. За да изчисти имената им, тя разпорежда да бъде извършена официална аутопсия на тялото му, която разкрива, че той е починал от туберкулоза. По онова време Олдфийлд е бременна в третия месец, но не се смята, че детето е оцеляло след раждането.Няколко години след смъртта на Мейуоринг Олдфийлд започва връзка с британския генерал-лейтенант Чарлз Чърчил. Двамата живеят заедно много години и имат син Чарлз – бъдещ депутат. По време на тази бременност обаче тя не успява да продължи да играе поради здравето си и е принудена да напусне театъра за няколко месеца. Олдфийлд така и не се възстановява напълно.През целия си последен театрален сезон актрисата страда от хронични коремни болки. Оттегля се от сцената през април 1730 г. и няколко месеца по-късно умира от рак на матката.


== Мемориал ==
Александър Поуп в своите „Трезви съвети от Хорас“ пише за нея: "Engaging Oldfield, who, with grace and ease, Could join the arts to ruin and to please.„Олдфийлд е била казала на прислужницата си“No, let a charming chintz and Brussels lace Wrap my cold limbs and shade my lifeless face; One would not, sure, be frightful when one's dead, And Betty give this cheek a little red."
Олдфийлд умира на 23 октомври 1730 г. на 47-годишна възраст на улица Гросвенор 60 в Лондон. Тя разделя имуществото си между двамата си сина. Погребана е в Уестминстърското абатство под паметника на драматурга Уилям Конгрив. Нейният партньор Чърчил кандидатства за разрешение да издигне паметник там в нейна чест, но деканът на Уестминстър му отказва.Според театралните критици от 18 и 19 век тя е „театралният идол“ на своето време. Нейният грациозен маниер на игра и образ на добре възпитана дама са обект на възхищение от страна на нейните съвременници, а нейната красота и щедрост стават обект на внимание на безброй писатели на оди, както и на подигравки от недоброжелатели. Поетът Александър Поуп пише за нея и нейните нрави и навици с ирония – например, че уж не е мислила да бъде погребана във вълнена рокля. Твърди се, че след смъртта ѝ целият двор и половината жители на Лондон са били в сълзи.


== Важни роли ==
1699, Candiope – The Maiden Queen от Джон Драйдън.
1700, Alinda – The Pilgrim от Джон Флетчър
1701, Anne – The Unhappy Penitent от Катрин Тротър Кокбърн
1701, Cimene – The Generous Conqueror от Бевил Хигонс
1701, Helen – The Virgin Prophetess от Елкана Сетъл
1702, Camilla – The Modish Husband от Уилям Бърнаби
1702, Jacinta – The False Friend от Джон Венбръ
1703, Lucia – The Fair Example от Ричард Екур
1703, Belliza – Love's Contrivance от Сузана Центливър
1703, Lucia – The Old Mode and the New от Томас Дюрфей
1704, Lady Modish – The Careless Husband от Коли Сибър
1705, Arabella – Hampstead Heath от Томас Бейкър
1706, Silvia – The Recruiting Officer от Джордж Фаркър
1706, Celia – Volpone от Бен Джонсън
1706, Isabella – The Platonick Lady от Сюзана Центливър
1707, Lady Dainty – The Double Gallant от Коли Сибър
1707, Ethelinda – The Royal Convert от Никълъс Роу
1707, A Silent Woman – Epiocene от Бен Джонсън
1707, Florimel - Marriage A La Mode на Джон Драйдън
1708, Lady Rodomont – The Fine Lady's Airs на Томас Бейкър
1709, Rutland – The Unhappy Favourite, or The Earl of Essex на Джон Банкс
1709, Leonara – Sir Courtly Nice от Джон Краун
1709, Carolina -Epsom Wells на Томас Шадуел
1709, Elvira – The Spanish Fryer, or The Double Discovery на неизв.
1709, Narcissa – Love's Last Shift от Коли Сибър
1709, Luncinda – The Rival Fools от Коли Сибър
1709, Maria – The Fortune Hunters, or Two Fools Well Met от Джеймс Карлайл
1709, Lady Lurewell – The Constant Couple, or A Trip to the Jubilee от Джордж Фаркър
1709, Hellena – The Rover, or The Banish'd Cavilier на Афра Бен
1709, Estifania – Rule A Wife and Have A Wife на Джон Флетчър
1709, Mrs Sullen -The Stratagem на Алистър Краули
1709, Widow- Wit Without Money на Джон Флетчър
1709, Wanton Wife – The Wanton Wife на Томас Бетъртън
1709, Constantina- The Chances на Джон Флетчър
1709, Belinda – The Man's Bewitched от Сузана Центливър
1711, Arabella – The Wife's Relief на Чарлз Джонсън
1712, Andromache – Distrest Mother от Амброуз Филипс
1713, Marcia - Cato на Джоузеф Адисън
1713, Jane Shore – The Tragedy of Jane Shore на Никълъс Роу
1714, Eriphile – The Victim на Чарлз Джонсън
1715, Lady Jane Grey – Lady Jane Grey от Никълъс Роу
1716, Lady Trueman – The Drummer на Джоузъф Адисън
1716, Leonora – The Cruel Gift от Сузана Центливър
1717, Atalida – The Sultaness от Чарлз Джонсън
1717, Maria – The Non-Juror на Коли Сибър
1717, Rosalinda – Lucius от Даларвиер Манли
1717, Mrs Townley – Three Hours After Marriage от Джон Гей
1719, Celona – The Spartan Dame от Томас Саудърн
1719, Sophronia – The Masquerade от Чарлз Джонсън
1719, Mandane – Busiris, King of Egypt от Едуард Янг
1721, Sophronia – The Refusal на Коли Сибър
1722, Mrs Watchit – The Artifice от Сузана Центливър
1722, Indiana – The Conscious Lovers на Ричард Стийл
1723, Margaret – Humphrey, Duke of Gloucester на Амброуз Филипс
1724, Cylene – The Captives на Джон Гей
1724, Cleopatra – Caesar in Egypt на Коли Сибър
1727, Amoret – The Rival Modes от Джеймс Мур Смайт
1728, Lady Townly – The Provoked Husband на Коли Сибър
1728, Lady Matchless – Love in Several Masques на Хенри Филдинг
1730, Clarinda – The Humours of Oxford на Джеймс Милър
1730, Sophonisba in Sophonisba на Джеймс Томпсън


== Вижте също ==


== Бележки ==