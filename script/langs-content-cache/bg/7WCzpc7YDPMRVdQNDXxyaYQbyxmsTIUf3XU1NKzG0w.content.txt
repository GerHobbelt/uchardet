revision: 11276578
title: Self-transcendence
url: https://bg.wikipedia.org/wiki/3100_%D0%BC%D0%B8%D0%BB%D0%B8


---

40.715556, -73.799653

„3100 мили себенадминаване“ (Self-Transcendence 3100 Mile Race) е най-дългото сертифицирано състезание в света.
Провежда се всяка година от средата на юни до началото на август в Куинс, Ню Йорк на трасе с дължина 0,5488 мили (883 метра). Участниците имат 51 дни за да изминат разстоянието от 3100 мили (4988,97 км). Организатор е Шри Чинмой маратон тим.


== История ==
През 1980-те и 1990-те години Шри Чинмой маратон тим се превръща в един от пионерите на ултрабяганията в света с ежегодното организиране на 6- и 10-дневно състезание и 700, 1000 и 1300 мили.
През 1996 г. Шри Чинмой, създателят на клуба, решава да организира ново състезание на 2700 мили, което е спечелено от Георгс Йермолаевс (Латвия) с 40 дни. Следващата 1997 г. дистанцията е увеличена на 3100 мили и в този формат се провежда всяка година.
Едуард Кели (САЩ) печели първите 3100 мили с 46 дни (105 км дневно). При жените победител е Шупраба Бекджорд (САЩ) с 51 дни и два часа.През 2020 г. той се проведе в Австрия, Залцбург поради Коронавирусна болест 2019 от 13 септември до 3 ноември.


== Рекорди ==
Настоящият рекордьор е Мадупран Волвган Шверк (Германия) с 41 дена 8 часа 16 минути (2004 г.), което прави 117 км средно на ден.
Шупраба Бекджорд държи рекорда при жените с 49 дни 14 часа. Тя е единствената жена взела участие и завършила всички състезания дотогава.


== Източници ==


== Външни препратки ==

Официална страница на състезанието
The Self-Transcendence 3,100-Mile Race: A Five-Person Poll, Статия в Ню Йорк магазин
Run like fire once more: Chasing perfection at the world's longest footrace, Статия в списание „Харпър'с“ Архив на оригинала от 2011-07-28 в Wayback Machine.
Сайт на Шопан Цеков за състезанието