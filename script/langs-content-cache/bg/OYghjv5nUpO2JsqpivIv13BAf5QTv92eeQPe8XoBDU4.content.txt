revision: 11184476
title: "\u0421\u0443\u0434\u0438\u043A"
url: https://bg.wikipedia.org/wiki/%D0%A1%D1%83%D0%B4%D0%B8%D0%BA


---

Судик (на македонска литературна норма: Судик) е село в община Щип, Северна Македония.


== География ==
Судик е разположено на 15 километра северозападно от общинския център град Щип в южното подножие на планината Манговица.


== История ==
В XIX век Судик е малко българско село в Щипска кааза на Османската империя.
Църквата „Света Петка“ е от XIX век. Обновена е в 1956 година. Иконите и дял от живописта са от XIX и XX век от Костадин Иванов Вангелов, зограф от Щип.Според статистиката на Васил Кънчов („Македония. Етнография и статистика“) от 1900 година селото има 192 жители, всички българи християни.По данни на секретаря на Българската екзархия Димитър Мишев („La Macédoine et sa Population Chrétienne“) в 1905 година в Судик (Soudik) има 256 българи екзархисти.Селото пострадва по време на обезоръжителната комисия през октомври 1910 година. Арестувани са 31 души, обвинени в убийството на 6 турци.При избухването на Балканската война в 1912 година 5 души от Судик са доброволци в Македоно-одринското опълчение. След Междусъюзническата война в 1913 година селото остава в Сърбия.
На етническата си карта от 1927 година Леонард Шулце Йена показва Судик (Sudik) като българско християнско село.На 22 май 1922 година при Судик чета на ВМРО устройва засада на сръбска част и убива 1 капитан и 11 стражари. Заради нападението властите осъждат невинния селянин Диме Митрев.Според преброяването от 2002 година селото има 10 жители.

В 2014 година формата на името на селото на македонска книжовна норма е сменена от Судиќ на Судик.


== Личности ==

Родени в Судик Доне Саздов, български революционер, деец на ВМОРО, обесен
 Миту Судиклиев, български революционер, деец на ВМОРО, загинал преди 1918 г.
 Славко Иванов Судички (? – 1923), деец на ВМРО, загинал при нападението на село Кадрифаково от четата на Иван Бърльо на 16 януари 1923 година


== Бележки ==