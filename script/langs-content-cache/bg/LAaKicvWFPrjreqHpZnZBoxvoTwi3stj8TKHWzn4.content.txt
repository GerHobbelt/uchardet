revision: 11623767
title: "\u042E\u043D\u0434\u043E\u043B\u0430 (\u0441\u0435\u0434\u043B\u043E\u0432\
  \u0438\u043D\u0430)"
url: https://bg.wikipedia.org/wiki/%D0%AE%D0%BD%D0%B4%D0%BE%D0%BB%D0%B0_(%D1%81%D0%B5%D0%B4%D0%BB%D0%BE%D0%B2%D0%B8%D0%BD%D0%B0)


---

Юндола е планинска седловина (проход) в Южна България, между планините Източна Рила на северозапад и Родопите на югоизток в Община Велинград, област Пазарджик.Седловината е с надморската височина от 1408 m и е с важно транспортно и стратегическо значение. През нея преминава участък (от km 49,4 до km 61,3) от второкласния Републикански път II-84 Звъничево – Велинград – Разлог, който се поддържа целогодишно за преминаване на моторни превозни средства. В района на седловината се намира село Юндола, което е същевременно и планински курорт от национално значение. Той е оборудван със ски писти и ски-влекове през зимата. От курорта могат да се поемат различни туристически маршрути в Рила и Родопите. Интересни обекти в околността са: резерватите „Рогачица“ и „Валявиците“ в Рила, местността Филибишка поляна, местността Черновец в Родопите, местността Куртово, природната забележителност Пашови скали и спортната база Белмекен.На седловината, надясно на североизток, надолу по долината на река Яденица (десен приток на Марица) се отклонява третокласния Републикански път III-842 за град Белово, а на северозапад – общински път за язовир Белмекен и спортния комплекс Белмекен.


== Топографска карта ==
Лист от карта K-34-72. Мащаб: 1 : 100 000.


== Източници ==