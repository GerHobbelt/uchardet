revision: 11618203
title: "\u042F\u043A\u043E\u0440\u0443\u0434\u0430 (\u043E\u0431\u0449\u0438\u043D\
  \u0430)"
url: https://bg.wikipedia.org/wiki/%D0%AF%D0%BA%D0%BE%D1%80%D1%83%D0%B4%D0%B0_(%D0%BE%D0%B1%D1%89%D0%B8%D0%BD%D0%B0)


---

Община Якоруда се намира в Югозападна България и е една от съставните общини на област Благоевград.


== География ==


=== Географско положение, граници, големина ===
Общината се намира в най-североизточната част на област Благоевград и с площта си от 339,276 km2 заема 10-о място от 14-те общини на областта, което съставлява 5,26% от площта на областта. Граничи с 5 други общини:

на запад и юг – община Белица;
на север – община Самоков и община Костенец на Софийска област;
на изток – община Белово и община Велинград на област Пазарджик.


=== Релеф, води, климат ===
Релефът на общината е предимно средно- и високопланински, с големи разлики в надморските височини. По-голямата, северна и централна част на общината се заема от южните склонове на Източна Рила, като тук се издига най-високата ѝ точка – връх Манчо (2771 m). Тук в субалпийския и алпийския пояс, впечетляват високите върхове, циркусите и циркусните езера, най-голямо от които е езерото Грънчар. Южната, по-малка част на общината попада в най-северните разклонения на Велийшко-виденишкия дял на Западните Родопи с най-висока точка връх Велийца (1715 m), като тук преобладават заоблените била и дълбоко врязаните корита на реките. Между двете планини е разположена долината на река Места, по която има две малки долинни разширения в района на град Якоруда и село Юруково. Югозападно от последното в коритото на реката се намира най-ниската точка на общината – 813 m н.в.
Цялата територия на общината попада в най-горния водосборен басейн на река Места. Дължината ѝ на територията на общината е около 12 km. Основните ѝ притоци са реките: леви – Черна Места (лява съставяща), Конарска река и Гниле; десни – Бела Места (дясна съставяща), Грамадна река, Чесна, Джебра и Якорудищница.
Климатът на общината е преходно-континентален.


== Население ==
Население – 11 176, от които: християни – 3546, мюсюлмани – 8275.


=== Етнически състав (2011) ===
Численост и дял на етническите групи според преброяването на населението през 2011 г.:


=== Населени места ===


== Административно-териториални промени ==
МЗ № 2820/обн. 14.08.1934 г. – преименува м. Софан дере на м. Софан дол;
МЗ № 1695/обн. 27.09.1937 г. – заличава м. Кара мандра поради изселване;– заличава м. Софан дол поради изселване;Указ № 24/обн. 09.02.1954 г. – признава н.м. Иланска (от с. Бабяк) за м. Иланска;– признава н.м. Конарска (от с. Бабяк) за м. Конарска;
– признава н.м. Бел камен (от с. Бабяк) за м. Бел камен;
– признава н.м. Юрукова (от с. Бабяк) за м. Юрукова;Указ № 317/обн. 13.12.1955 г. – признава н.м. Аврамови колиби и махалите Планкова, Теберова и Хърльова (от с. Бабяк) за с. Аврамово;– признава м. Бел камен за с. Бел камен;
– присъединява м. Иланска като квартал на с. Смолево;
– присъединява м. Конарска като квартал на с. Конарско;
– признава м. Конарска и н.м. Бикова, Кузьова, Камберова и Абдьовци (от гр. Якоруда) за с. Конарско;
– признава м. Иланска и н.м. Лешкова, Мърковшова и Бодева (от община Якоруда) за с. Иланско;
– признава м. Юрукова за с. Юруково;Указ № 546/обн. 15.09.1964 г. – признава с. Якоруда за гр. Якоруда;
Указ № 1885/обн. 06.09.1974 г. – признава н.м. Бунцево (от с. Конарско) за с. Бунцево;– признава н.м. Черна Места (от гр. Якоруда) за с. Черна Места;Указ № 86/обн. 26 януари 1982 г. – преименува с. Иланско на с. Смолево


== Транспорт, туризъм ==
По долината на река Места, лявата я съставяща я река Черна Места и левият приток на последната река Дрещенец преминава участък от 26,3 km от трасето на теснолинейната жп линия Септември – Добринище (от km 67,9 до km 94,2).
През общината преминава 26,2 km от Републикански път II-84 – от km 59,7 до km 85,9.
В Източна Рила, на територията на общината са изградени и функционират туристическите хижи „Грънчар“, „Трещеник“ и „Христо Смирненски“, а в най-североизточната ѝ част, в близост да язовир „Белмекен“ е разположен спортния комплекс „Белмекен“.


== Топографска карта ==
Лист от карта K-34-72. Мащаб: 1 : 100 000.
Лист от карта K-34-84. Мащаб: 1 : 100 000.


== Външни препратки ==
Сайт на община Якоруда Архив на оригинала от 2017-04-28 в Wayback Machine.


== Източници ==
Мичев, Николай. Речник на имената и статута на населените места в България 1878 – 2004. София, ИК „Петър Берон: Изток-Запад“, 2005. ISBN 954-321-071-3.


== Бележки ==