revision: 11823569
title: "\u041B\u0430\u0443\u0442\u0430\u0440\u043E \u041C\u0430\u0440\u0442\u0438\u043D\
  \u0435\u0441"
url: https://bg.wikipedia.org/wiki/%D0%9B%D0%B0%D1%83%D1%82%D0%B0%D1%80%D0%BE_%D0%9C%D0%B0%D1%80%D1%82%D0%B8%D0%BD%D0%B5%D1%81


---

Лаутаро Мартинес (на испански: Lautaro Martínez) е аржентински футболист, нападател, който играе за Интер.


== Кариера ==
Роден в Бая Бланка, Мартинес следва стъпките на баща си, за да стане професионален футболист, като се присъединява към местната школа на Линиерс, с които играе до ниво U17. През 2013 г. той вкарва 13 гола в шампионата U17.


=== Расинг Клуб ===
Формата на Мартинес на юношеско ниво привлича вниманието на временния треньор на Расинг Клуб Фабио Радаели, който впоследствие го привлича през януари 2014 г. Скоро след като се присъединява към клуба, Мартинес започва да изпитва носталгия към дома си и иска да се върне в родния си град. Той в крайна сметка е убеден от съотборника си Браян Мансила да остане, като вкартва 53 гола в 64 мача за резервния отбор на клуба. През 2015 г. се сключва сделка между Расинг Клуб и Реал Мадрид за трансфер на Мартинес, но той решава да остане в Аржентина. Бащата на Мартинес, Марио по-късно разкрива, че е избрал да остане с Расинг по това време, тъй като той не е готов да напусне. Неговият дебют в първенството е на 1 ноември 2015 г., когато той влиза като резерва на Диего Милито при победата с 3:0 над Крусеро дел Норте. На 17 април 2016 г. той е изгонен за първи път в кариерата си, след като получава два жълти картона в рамките на 5 минути при 2:2 с Архентинос Хуниорс. Той отбелязва първия си гол по-късно тази година, като вкарва при 1:1 с Клуб Атлетико Уракан през ноември.
След контузия на титулярния нападател Лисандро Лопес, Мартинес получава по-голяма роля за сезон 2016/17, отбелязвайки 9 гола в 23 поредни мача за кампанията. Той продължава да е титуляр през първата половина на следващия сезон, а през декември 2017 г. преминава медицински прегледи с Атлетико Мадрид в Ла Лига. Последват слухове, че Мартинес е подписал с Атлетико Мадрид, но Расинг Клуб по-късно съобщава, че си е подновил договора, който включва увеличена клауза за освобождаване. Те също така критикуват испанските си колеги, че са провели медицински прегледи с него без разрешение.На 27 февруари 2018 г. отбелязва хеттрик срещу Крузейро в Копа Либертадорес, а мача завършва 4:2 за Расинг.Същия месец, Мартинес е свързан с трансфер в италианския Интер, а на 5 май президентът на Расинг Клуб Виктор Бланко потвърждава, че трансферът е завършен. Бланко посочва, че Мартинес е готов да се присъедини към Интер за сезон 2018/19, но ще се опита да го задържи до декември 2018 г., за да може нападателят да продължи да участва в Копа Либертадорес.


=== Интер ===
Интер официално подписва с Лаутаро Мартинес на 2 юли 2018 г., след като депозира договорът му в Лега Серия А. Сумата по трансфера е €22,7 милиона с петгодишен договор с клуба. Той прави своя неофициален дебют десет дни по-късно и вкарва в приятелски мач 3:0 над швейцарския клуб, ФК Лугано. Дебют в Серия А прави на 19 август, когато стартира първенството със загуба 0:1 от Сасуоло. Отбелязва първия си гол срещу Каляри Калчо, завършил 2:0 у дома на 29 септември.
Мартинес вкарва първия си гол в европейските клубни турнири на 14 февруари 2019 г. от дузпа, за да помогне на Интер да спечели срещу Рапид Виена в първия мач от 1/32-финалите на Лига Европа. След този мач той започва титуляр във всеки мач, печелейки от отстраняването на Мауро Икарди, поради лични причини. В първия си мач срещу градския съперник Милан, Мартинес първо асистира за гол с глава на Матиас Весино, преди да вкара дузпа през второто полувреме, помагайки на Интер да спечели с 3:2; Интер си връща третото място в Серия А.
На 2 октомври 2019 г. Мартинес вкарва първия си гол в Шампионската лига при поражението с 1:2 като гост от ФК Барселона в груповата фаза; той става първият играч след Роберто Бонинсеня през 1970 г., който отбелязва на Камп Ноу за Интер. По-късно в надпреварата, отбелязва дузпа при победата с 3:1 като гост срещу Славия Прага, Мартинес достига две постижения: той става едва четвъртият играч на Интер (след Ернан Креспо през 2002 г., Кристиан Виери през 2003 г. и Самуел Ето'о през 2010 г.) и петият аржентински играч (след Ернан Креспо през 2002 г., Лионел Меси в шест случая, Серхио Агуеро през 2019 г. и Есекиел Лавеци през 2013 г.), който отбелязва гол в четири последователни мача от Шампионската лига. На 17 август 2020 г. Мартинес вкарва гол при победата с 5:0 срещу Шахтьор Донецк, за да достигне до финала на Лига Европа през 2020 г. На 8 март 2022 г. Мартинес вкарва срещу ФК Ливърпул при победата с 1:0 на Анфийлд, отбелязвайки първия гол на Интер в елиминация в Шампионската лига от 3647 дни.


== Национален отбор ==


=== Аржентина до 20 г. ===
През 2017 г. Мартинес представя Аржентина на Южноамериканския младежки футболен шампионат през 2017 г., където завършва като голмайстор на турнира с 5 гола, като по този начин помага на Аржентина да се класира за Световната купа 2017.
Впоследствие той е избран в отбора за Световното първенство, което започва през май 2017 г. При началото на турнира той страда от увреждане на носния му хрущял, след като е ударен с коляно в приятелски мач срещу Виетнам. В резултат на контузията, той стартира мача срещу Англия от пейката и по-късно е отстранен, след като видеотехнологиите показват, че е ударил Фикайо Томори. При това той става първият играч, който трябва да бъде изгонен след видеорефер, а Аржентина губи мача с 0:3. При завръщането си той вкарва за победата с 5:0 срещу Гвинея, макар че головете му не са достатъчни, за да предотвратят елиминирането на Аржентина от групите.


=== Аржентина ===
На 12 март 2018 г. Мартинес получава първата си повиквателна за националния отбор за 2 приятелски мача срещу Италия и Испания. Той прави дебюта си срещу последните на 27 март, като заменя Гонсало Игуаин при поражението с 1:6. През май 2018 г. е част от разширения отбор на Аржентина за Мондиал 2018 в Русия, но не попада сред 23-те избрани.По-късно същата година той прави своя дебют в приятелски мач победа с 4:0 над Ирак, по време на която отбелязва и първия си международен гол.
През май 2019 г. Мартинес е включен в последния състав на Аржентина от 23-ма играчи на Лионел Скалони за Копа Америка 2019. В последния групов мач на Аржентина срещу Катар на 23 юни, той вкарва първият гол при победата с 2:0, което им позволява да преминат към елиминационните фази на състезанието. На 28 юни, в четвъртфиналите на турнира, Мартинес вкарва първият гол при победата с 2:0 над Венецуела със задна ножица в първите десет минути на мача; по-късно той е обявен за играч на мача и победата позволява на Аржентина да премине към полуфиналите.
На 10 септември 2019 г. Мартинес отбелязва първия си хеттрик в приятелски мач срещу Мексико, който Аржентина печели с 4:0.
На 28 юни 2021 г. вкара последния гол на Аржентина при победата с 4:1 над Боливия в последния групов мач на своята нация от Копа Америка 2021 г. На 3 юли вкарва втория гол при победата с 3:0 над Еквадор в четвъртфиналите на състезанието. На 6 юли Мартинес вкарва първия гол при равенството 1:1 в полуфиналите срещу Колумбия; по-късно вкарва при крайната победа на Аржентина с дузпи с 3:2, за класиране към финала.
На 1 юни 2022 г. Мартинес вкарва първия гол и прави асистенция за Анхел Ди Мария при 3:0 срещу действащия европейски шампион Италия на стадион Уембли във финалисима 2022.
Включен в окончателния състав от 26 играчи за Световното първенство по футбол през 2022 г. от Лионел Скалони. На 9 декември 2022 г. Мартинес вкарва победната дузпа при победата на Аржентина с 4:3 при дузпи срещу Нидерландия, за да изпрати отбора си на полуфиналите. На 18 декември заменя Хулиан Алварес в продълженията, когато Аржентина побеждава Франция с 4:2 при изпълнението на дузпи, след като мачът завършва 3:3 в продълженията, за да спечели Световната купа.


== Отличия ==


=== Отборни ===
ИнтерСерия А: 2020/21
Копа Италия: 2022 2023
Суперкопа Италиана: 2021


=== Национален отбор ===
АржентинаКопа Америка: 2021
Световно първенство по футбол: 2022
КОНМЕБОЛ – УЕФА Купа на шампионите: 2022


=== Индивидуални ===
Лига Европа отбор на сезона: 2019/20
Златна топка на „Франс Футбол“: Номинация 2021


== Източници ==