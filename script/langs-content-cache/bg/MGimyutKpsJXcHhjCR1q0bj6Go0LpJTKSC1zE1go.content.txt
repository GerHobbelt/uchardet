revision: 11704888
title: "\u041E\u0431\u0449\u0438\u043D\u0430 \u0418\u0441\u043A\u044A\u0440"
url: https://bg.wikipedia.org/wiki/%D0%98%D1%81%D0%BA%D1%8A%D1%80_(%D0%BE%D0%B1%D1%89%D0%B8%D0%BD%D0%B0)


---

Община Искър се намира в Северна България и е една от съставните области в Област Плевен.  


== География ==


=== Разположение ===
Общината е разположена в западната част на област Плевен. С площта си от 243,899 km2 заема 10-о място сред 11-те общини на областта, което съставлява 15,24% от територията на областта. Граничи със следните общини:

на североизток – община Долна Митрополия;
на югоизток – община Долни Дъбник;
на югозапад – община Червен бряг;
на запад – община Кнежа;
на север – община Оряхово, Област Враца.


=== Релеф ===
Преобладаващият релеф на общината е равнинен и слабо хълмист. Територията ѝ е разположена в най-източната част на Западната Дунавска равнина. През средата на общината протича част от долното течение на река Искър. На северозапад от нейната долина в пределите на общината попада участък от югоизточната част на обширното льосово плато Равнището с надморска височина до 150 m. Районът източно от долината на реката, до вододелът с река Вит се заема от крайните югоизточни, хълмисти части на Западната Дунавска равнина. Тук източно от село Писарово се намира най-високата точка на общината – 187,2 m н.в., а североизточно от село Староселци, в коритото на река Искър – най-ниската точка – 40 m н.в.


=== Води ===
От юг на север, а след село Долни Луковит на североизток протича около 24 km от долното течение на река Искър, а в северната част на общината, през землището на село Долни Луковит – малък участък (около 3 km) от река Гостиля (ляв приток на Искър).


== Население ==


=== Етнически състав (2011) ===
Численост и дял на етническите групи според преброяването на населението през 2011 г.:


=== Населени места ===
В състава на общината има 4 населени места с общо население 5686 жители (7 септември 2021 г.).


== Административно-териториални промени ==
МЗ № 2820/обн. 14.08.1934 г. – преименува с. Песерево на с. Писарово;
Указ № 291/обн. 30.07.1957 г. – преименува с. Махалата на с. Пелово;
Указ № 546/обн. 15.09.1964 г. – признава с. Пелово за с.гр.т. Пелово;
Указ № 1942/обн. 17.09.1974 г. – признава с.гр.т. Пелово за гр. Пелово;
Указ № 110/обн. 03.04.1998 г. – преименува гр. Пелово на гр. Искър и община Пелово на община Искър.


== Транспорт ==
През общината преминават изцяло или частично 3 пътя от Републиканската пътна мрежа на България с обща дължина 35 km:

участък от 10,4 km от Републикански път II-13 (от km 86 до km 96,4);
целият участък от 13,4 km от Републикански път III-1307;
началният участък от 11,2 km от Републикански път III-1308 (от km 0 до km 11,2).


== Топографска карта ==
Лист от карта K-35-13. Мащаб: 1 : 100 000.


== Бележки ==


== Източници ==
Мичев, Николай. Речник на имената и статута на населените места в България 1878 – 2004. София, ИК „Петър Берон: Изток-Запад“, 2005. ISBN 954-321-071-3.


== Външни препратки ==
Официален сайт на община Искър