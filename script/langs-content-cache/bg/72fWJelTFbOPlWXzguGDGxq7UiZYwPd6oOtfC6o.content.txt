revision: 10919182
title: "\u0421\u0432\u0435\u0442\u0438 \u041D\u0438\u043A\u043E\u043B\u0430 (\u041E\
  \u0440\u043B\u0430\u043D\u0446\u0438)"
url: https://bg.wikipedia.org/wiki/%D0%A1%D0%B2%D0%B5%D1%82%D0%B8_%D0%9D%D0%B8%D0%BA%D0%BE%D0%BB%D0%B0_(%D0%9E%D1%80%D0%BB%D0%B0%D0%BD%D1%86%D0%B8)


---

„Свети Никола“ (на македонска литературна норма: „Свети Никола“) е възрожденска църква в кичевското село Орланци, Северна Македония. Църквата е част от Кичевското архиерейско наместничество на Дебърско-Кичевската епархия на Македонската православна църква - Охридска архиепископия.
Църквата е гробищен храм, разположен между двете махали на селото. Изградена е в 1872 година. В 1903 година е цялостно изгорена от турците. Обновена е в 1908 година в нейния предишен изглед. Иконостасът, който е пренесен от старата църква, е изработен в периода между 1882 и 1885 година.По време на българското управление през Втората световна война от 1941 до 1944 година в църквата български поп е Гаврил Иванов.


== Бележки ==