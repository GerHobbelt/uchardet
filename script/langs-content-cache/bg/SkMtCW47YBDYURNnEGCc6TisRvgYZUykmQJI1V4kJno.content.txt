revision: 11068194
title: "\u041A\u0432\u0438\u043D\u0442 \u041A\u0430\u0441\u0438\u0439 \u041B\u043E\
  \u043D\u0433\u0438\u043D"
url: https://bg.wikipedia.org/wiki/%D0%9A%D0%B2%D0%B8%D0%BD%D1%82_%D0%9A%D0%B0%D1%81%D0%B8%D0%B9_%D0%9B%D0%BE%D0%BD%D0%B3%D0%B8%D0%BD


---

Квинт Касий Лонгин (на латински: Quintus Cassius Longinus; † 47 пр.н.е.) е политик на Римската република през 1 век пр.н.е.


== Биография ==
Произлиза от фамилията Касии. Син е на Гай Касий Лонгин (консул 73 пр.н.е.). Брат или братовчед е на убиеца на Цезар Гай Касий Лонгин.От 57 пр.н.е. до смъртта си Квинт Касий Лонгин е авгур. През 55 пр.н.е. e магистър на Монетния двор а през 54 пр.н.е. е квестор при Гней Помпей Магн в Далечна Испания.
През 49 пр.н.е. той става народен трибун с колега Марк Антоний. Малко преди избухването на Гражданската война е на страната на Гай Юлий Цезар. Двамата с Марк Антоний се стремят да защитават Цезар пред Сената. На сенатското заседание на 7 януари 49 пр.н.е. (предюлианиски) на двамата народни трибуни се пречи и те бягат от Рим в Ариминум при техния патрон, при когото пристигат малко след като бил пресякъл Рубикон. Цезар представя двамата на войниците си и отваря войната.Касий придружава Цезар в Испания, за да се бие там против войските на помпеанците. Касий остава в Испания от 49 до 47 пр.н.е. с пропреторски империум като управител на Иберийския полуостров. Там е отново грабещ и предизвиква бунтове на два легиона, така че той извиква на помощ мавретанския цар Богуд и Марк Емилий Лепид. Когато иска заедно с богатствата си през 47 пр.н.е. да напусне Испания, започва буря. Той се преобръща на устието на Ебро и загубва жиовота си.
Баща е вероятно на Квинт Касий Лонгин (легат 48 пр.н.е. в Испания).


== Източници ==