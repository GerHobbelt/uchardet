revision: 11166492
title: "\u041C\u0438\u0445\u0430\u0438\u043B \u0421\u043F\u0438\u0440\u043E\u0432"
url: https://bg.wikipedia.org/wiki/%D0%9C%D0%B8%D1%85%D0%B0%D0%B8%D0%BB_%D0%A1%D0%BF%D0%B8%D1%80%D0%BE%D0%B2


---

Михаил Спиров е български военен и деец за национално освобождение от Македония.


== Биография ==
Михаил Спиров е роден в София, но родителите му са от Дебърско. Взема участие в Балканската и Междусъюзническата война като доброволец в Македоно-одринското опълчение и служи във 2 рота на 3 солунска дружина.. През Първата световна война е инструктор в Пети пехотен македонски полк на Единадесета пехотна македонска дивизия, под командването на Борис Дрангов. Спиров завършва Школата за запасни подофицери и като подофицер взема участие на фронта до края на войната.
Мести се във Вардарска Македония след демобилизацията си, където се сражава със сръбските власти. Здравето му силно се влошава заради нелегалния живот и Михаил Спиров умира в разцвета на силите си в 1924 година.


== Бележки ==