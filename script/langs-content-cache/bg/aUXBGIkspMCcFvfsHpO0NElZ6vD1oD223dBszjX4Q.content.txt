revision: 11350867
title: "\u0412\u043E\u0441\u0445\u043E\u0434"
url: https://bg.wikipedia.org/wiki/%D0%92%D0%BE%D1%81%D1%85%D0%BE%D0%B4


---

„Восход“ е серия многоместни пилотирани космически кораби за полети по околоземна орбита. По програмата „Восход“ се отработват задачи по взаимодействието на членовете на екипажа през полета, изучават се възможностите за работа на човек в открития космос, провеждат се медико-биологически изследвания и технически експерименти.
Восход е наследник на космически кораби Восток. Капсулите „Восход“ са използвани само за два пилотирани полета, след което са заменени от космически кораби Союз.
Основните достижения на програмата са първия полет на кораб с повече от един човек на борда, първото излизане в открития космос.


== Конструкция ==
Корабът представлява следваща модификация на серията „Восток“ и се състои от сферичен спускаем апарат с диаметър 2,3 метра, в който се намира и каютата за космонавтите и коничен приборен отсек с маса 2,27 т, дължина 2,25 м и ширина 2,43 м, в който се намират горивните резервоари и двигателят. За да поберат повече от един космонавт, разработчиците се отказват от катапулта, с който при „Восток“ се приземяват космонавтите, а за обезпечаване на меко приземяване, освен парашутна система е установен спирачен двигател с твърдо гориво, който се стартира непосредствено преди докосването на земната повърхност.
На кораба Восход-1, поради недостиг на място, тримата космонавти са без скафандри.
На кораба Восход-2, от който се осъществява първото излизане в открития космос, двамата космонавти са облечени в скафандри Беркут. Допълнително е поставена разтегаема шлюзова камера, която е изхвърлена след използването ѝ.


== Полети ==
По програмата са извършени следните полети:


=== Отменени ===
Восход 3 – Екипаж: Б. Волинов, Г. Катис, Г. Шонин. 18-дневна мисия за изучаване на продължителния престой в състояние на безтегловност.
Восход 4 – 10 – 15-дневна мисия за изучаване на продължителния престой в състояние на безтегловност първоначално на първия смесен (мъжко-женски екипаж), впоследствие първи изцяло женски екипаж. Предвидено е първо излизане на жена в открития космос. Първоначален екипаж П. Попович, В. Пономарьова, а след това В. Пономарьова, И. Соловьова.
Восход 5 (-6) – Екипаж: Е. Хрунов, А. Воронов. 3 – 5-дневна мисия с 2 – 3 излизания в открития космос и отдалечаване на 50 – 100 метра с използване на автономно средство за придвижване на космонавтите.
Восход 6 (-5) – Екипаж: Л. Дьомин, Е. Илин/А. Кисельов/Ю. Сенкевич) – 5 – 10-дневен полет по медицинска програма с хирургическа операция на животно (заек).
Восход 7 – Екипаж: Г. Береговой – Г. Катис) – 15 – 18-дневен полет със създаване на изкуствена гравитация.


== Източници ==


== Външни препратки ==
Buzz Aldrin's Race Into Space – игра, симулираща космическо състезание