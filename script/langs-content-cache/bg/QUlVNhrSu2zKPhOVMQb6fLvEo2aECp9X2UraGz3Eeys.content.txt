revision: 11165728
title: "\u0412\u0440\u0430\u043D\u0435\u043D\u0446\u0438"
url: https://bg.wikipedia.org/wiki/%D0%92%D1%80%D0%B0%D0%BD%D0%B5%D0%BD%D1%86%D0%B8


---

Враненци е село в Южна България. То се намира в община Велинград, област Пазарджик.


== География ==
Село Враненци се намира в планински район. Образувано е от сливането на Враненци, Еюпова и Ходжова (от с. Цветино) на 26декември 1978 г. Било е кмество, а сега е наместничество. В миналото е било махала на Община Цветино.


== История ==
След Руско-турската война и Съединението на България населението на бабешките колиби намалява. През 1887 година Христо Попконстантинов обнародва статистика за броя на домакинствата в бабешките колиби, в която съставните на Враненци махали - Еюбови колиби и Ходжуви колиби са посочени като селища със съответно 40 и 30 помашки семейства.


== Други ==
Основният поминък в селото е свързан с беритба на гъби и горски плодове, които местните жители предават на пътуващи търговци. В землището на велинградското село няма условие за развитие на земеделие, нито условия за отглеждане на животни. Близо 98% е безработицата в селото към септември 2009 година. Проблемът с транспорта в селото е основен – автобуси до общинския център Велинград има само рано сутрин от селото и късно следобед от Велинград към Враненци.


== Източници ==