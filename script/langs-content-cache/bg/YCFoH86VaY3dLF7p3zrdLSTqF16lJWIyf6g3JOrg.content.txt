revision: 11841722
title: "\u0412\u0435\u0441\u0435\u043B\u0438\u043D \u041C\u0435\u0442\u043E\u0434\u0438\
  \u0435\u0432"
url: https://bg.wikipedia.org/wiki/%D0%92%D0%B5%D1%81%D0%B5%D0%BB%D0%B8%D0%BD_%D0%9C%D0%B5%D1%82%D0%BE%D0%B4%D0%B8%D0%B5%D0%B2


---

Веселин Методиев Петров е български историк и политик, заместник министър-председател и министър на образованието и науката в правителството на Иван Костов, преподавател в Нов български университет.


== Биография ==
Роден е на 3 ноември 1957 г. в Силистра, в семейство на македонски българи от Тетово. Завършва история в Софийския държавен университет през 1979 г. До 1983 г. работи в Държавния архив. През 1980 г. става специалист в Главно управление на архивите (ГУА), през 1983 г. – главен специалист, през 1990 г. – началник-отдел и през 1992 г. – председател на ГУА. Преподава история в Нов български университет, където е заместник-ректор през 1994 г. Член на Настоятелството на НБУ от 26 май 2000 г.

Защитава дисертация на тема „Министерският съвет в институционното изграждане на българската държава 1879-1886 г.“ (1990). Доцент от 2011 г. Почетен професор на Нов български университет от 2019 г.Заместник-председател на Демократическата партия от 1995 г. и депутат в XXXVII и XXXVIII народно събрание. От 21 май 1997 до 21 декември 1999 г. е заместник министър-председател и министър на образованието и науката в правителството на Обединените демократични сили (ОДС).

През 2004 г., след оттеглянето на група депутати начело с Иван Костов от Съюза на демократичните сили (СДС), е сред основателите на Демократи за силна България (ДСБ) и е избран за заместник-председател на новосформираната партия. От 2005 г. е депутат в XL народно събрание, председател на Комисията по въпросите на държавната администрация и член на Комисията по бюджет и финанси.През 2006 г. е предложен от ДСБ за единен кандидат на десницата за предстоящите президентски избори, но не получава нужната подкрепа от останалите партии и впоследствие е издигната кандидатурата на Неделчо Беронов.


== Награди ==
Национална награда „Христо Г. Данов“, Хуманитаристика за 2019 г.


== Библиография ==
Методиев, Веселин и др. Българските държавни институции 1879-1986. София, Д-р Петър Берон, 1987.
Методиев, Веселин. Министерският съвет в България. Началото 1879-1886. София, Университетско издателство „Св. Климент Охридски“, 1999. ISBN 978-954-07-1355-7.
Методиев, Веселин, Стоянов, Лъчезар. Българските конституции и конституционни проекти. София, Петър Берон, 2003. ISBN 978-954-402-062-0.
Методиев, Веселин. Дневници на учредителното събрание от 1879 г. Гутенберг, 2004. ISBN 978-954-9943-65-8.
„Конституционният дебат в българския парламент през ХIХ век“, НБУ, 2016.
„Един много добър човек. Константин Стоилов и политическата добродетел“, НБУ, 2019.
„Книга за модерните българи. Срещи с автори на „Златорог“, НБУ, 2022.


== Източници ==


== Външни препратки ==

От и за Веселин Методиев в Своден каталог НАБИС – национален каталог на академичните библиотеки в България
Профил на проф. Веселин Методиев на сайта на департамент История на НБУ
Научна литература, свързана с Веселин Методиев, в Google НаукаСтатии в Университетския речник на Нов български университетАбсолютизъм
Авторитаризъм
Аристокрация
Архив
Буржоазия
Документ
Извор
История
НацияИнтервюта„Заместник-председателят на ДСБ Веселин Методиев: Липсата на приемственост в образованието е пагубна“ Архив на оригинала от 2014-12-08 в Wayback Machine., интервю на Петя Петрова, в-к „Монитор“, 25 август 2004 г.
„Веселин Методиев, зам.-председател на ДСБ: И турците в Кърджали се оплакват от тормоза на ДПС“ Архив на оригинала от 2014-12-08 в Wayback Machine., интервю на Вера Александрова, в-к „Монитор“, 30 март 2006 г.
„Веселин Методиев: Лозунгът на Беронов може да е „Достойният президент“ Архив на оригинала от 2014-12-07 в Wayback Machine., интервю, в-к „Новинар“, 4 август 2006 г.
„Европейската традиция е да не е много висока бариерата на входа, а да е висока вътре, при ученето, казва още бившият министър на образованието“ Архив на оригинала от 2016-05-27 в Wayback Machine., интервю на Obshtestvo.net, 18 февруари 2010 г.
„Веселин Методиев: Страхът от Брюксел ускори оставките“ Архив на оригинала от 2016-03-04 в Wayback Machine., интервю на Лилия Цачева, в-к „Труд“, 29 януари 2013 г.