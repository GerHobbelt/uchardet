revision: 11282657
title: "Over the Hills and Far Away (\u043F\u0435\u0441\u0435\u043D \u043D\u0430 \u201E\
  \u041B\u0435\u0434 \u0417\u0435\u043F\u0435\u043B\u0438\u043D\u201C)"
url: https://bg.wikipedia.org/wiki/Over_the_Hills_and_Far_Away_(%D0%BF%D0%B5%D1%81%D0%B5%D0%BD_%D0%BD%D0%B0_%E2%80%9E%D0%9B%D0%B5%D0%B4_%D0%97%D0%B5%D0%BF%D0%B5%D0%BB%D0%B8%D0%BD%E2%80%9C)


---

„Over the Hills and Far Away“ е третата песен от албума Houses of the Holy (1973) на английската рок група „Лед Зепелин“. В САЩ песента е издаден като сингъл, заедно с „Dancing Days“ на обратната Б-страна. Джими Пейдж и Робърт Плант написват песента през 1970 г. в Брон-Йр-Аур, малка вила в Уелс, където отсядат, след като завършват изтощително концертно турне в Северна Америка. Първоначално песента е озаглавена „Many, Many Times“. Пейдж свири въведението на шестструнна акустична китара и повтаря темата с 12-струнна акустична китара в унисон. Това води до секция, водена от електрическа китара с цялата група. След последния куплет ритъм секцията избледнява, постепенно заменена от ехото, което се връща от електрическата китара на Пейдж и няколко акорда, изсвирени от Джон Пол Джоунс на клавинет.В САЩ песента е издадена като първия сингъл от Houses of the Holy и достига №51 в класацията „Билборд Хот 100“. Групата често изпълнява песента на своите концерти, започвайки още преди дебюта на албума. Архивни кадри на песента, изпълнявана на живо в Сиатъл през 1977 г. и в Кнебуорт през 1979 г., са използвани за официалното разпространено видео на песента, използвано за популяризиране на изданието на Remasters от 1990 г. Видеото придружава CD сингъл, който е издаден след успешното издание на „Travelling Riverside Blues“.


== Оценки ==
Списание „Кеш Бокс“ пише, че песента е „малко измамна“, тъй като „това, което се отваря като акустична песен, скоро се превръща в невероятно мощна класика на „Лед Зепелин“, пълна с рок мелодия“.В съвременна рецензия за Houses of the Holy, Гордън Флетчър от „Ролинг Стоун“ критикува „Over the Hills and Far Away“, описвайки я като скучна, както и че песента е прилича много на модела, по който е създадена „Stairway to Heaven“, но „без пламенното китарно соло на тази песен“.Песента получава по-голямо признание през последните години. „Ролинг Стоун“ класира „Over the Hills and Far Away“ на №16 в своя списък с „40-те най-велики песни на „Лед Зепелин“ за всички времена“ през 2012 г. Андрю Унтербергер от списание „Спин“ през 2014 г. класира „Over the Hills and Far Away“ като най-добрата песен на „Лед Зепелин“, като пише, че най-добре демонстрира почти всичко, което групата прави добре: н„езабравимия и невъзможен за определяне начален риф, животоутвърждаващият преход от акустичен към електрически звук, постоянните превключвания в тона и динамиката, пронизителното соло с двойна кулминация, безупречното взаимодействие на китара, бас и барабан, неподражаемото крещене на Плант“.


== Позиция в класациите ==


== Музиканти ==
Робърт Плант – вокали
Джими Пейдж – китара
Джон Пол Джоунс – бас китара
Джон Бонъм – барабани


== Източници ==


== Външни препратки ==
Официален видеоклип на „Over the Hills and Far Away“