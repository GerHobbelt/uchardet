revision: 11525358
title: "\u0414\u0435\u0442\u0435\u043B\u0438\u043D\u0430 (\u043E\u0431\u043B\u0430\
  \u0441\u0442 \u0411\u0443\u0440\u0433\u0430\u0441)"
url: https://bg.wikipedia.org/wiki/%D0%94%D0%B5%D1%82%D0%B5%D0%BB%D0%B8%D0%BD%D0%B0_(%D0%BE%D0%B1%D0%BB%D0%B0%D1%81%D1%82_%D0%91%D1%83%D1%80%D0%B3%D0%B0%D1%81)


---

Детелѝна е село в Югоизточна България, община Карнобат, област Бургас.


== География ==
Село Детелина се намира на около 36 km запад-северозападно от центъра на областния град Бургас, около 11 km юг-югоизточно от общинския център Карнобат и около 24 km югозападно от град Айтос. Разположено е в Бургаската низина. Надморската височина в центъра на селото е около 123 m, а на югоизток нараства до около 145 m.
През Детелина минава третокласният републикански път III-5391, който води на северозапад отвъд автомагистрала Тракия (с която селото няма непосредствена пътна връзка) към Карнобат, а на югоизток през селата Крушово и Аспарухово – до село Трояново и връзка там с третокласния републикански път III-539 (Средец – Айтос).
Землището на село Детелина граничи със землищата на: село Козаре на север; село Хаджиите на североизток; село Крушово на изток; село Черково на юг; село Екзарх Антимово на югозапад; село Драганци на запад; град Карнобат на северозапад.
В землището на село Детелина има 5 язовира.Населението на село Детелина, наброявало 615 души при преброяването към 1934 г. и 638 към 1946 г., намалява до 295 към 1985 г. и 244 (по текущата демографска статистика за населението) към 2021 г.При преброяването на населението към 1 февруари 2011 г., от обща численост 229 лица, за 161 лица е посочена принадлежност към „българска“ етническа група, за 64 – към „ромска“, за 3 – към „други“, а за принадлежност към „турска“, за „не се самоопределят“ и „не отговорили“ не са посочени данни.


== История ==
След Руско-турската война 1877 – 1878 г., по Берлинския договор 1878 г. селото остава в Източна Румелия; присъединено е към България след Съединението през 1885 г.
През 1934 г. селото с дотогавашно име Барганлѝи е преименувано на Барган, а през 1980 г. е преименувано на Детелина.


== Обществени институции ==
Село Детелина към 2022 г. е център на кметство Детелина.В село Детелина към 2022 г. има действащо читалище „Христо Смирненски – 1932 г.“;


== Бележки ==


== Външни препратки ==
Топографска карта, мащаб 1:100000 Картен лист: K-35-055
Бургаска низина, Карнобатска и Айтоска котловина. Географска карта