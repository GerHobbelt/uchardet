revision: 51706165
title: Juli
url: https://sv.wikipedia.org/wiki/Juli


---

Juli är årets sjunde månad i den gregorianska kalendern och har 31 dagar. Den innehåller årets 182:a till 212:e dag (183:e till 213:e vid skottår). Namnet kommer av den romerske fältherren och statsmannen Julius Caesar. Juli kallas Iulius på latin, och Iulii i samband med datum.
Juli kallades förr i Sverige för hömånad (se gammelnordiska kalendern), i Danmark för ormemåned (maskmånad).
Juli är en sommarmånad på norra halvklotet, men en vintermånad på södra halvklotet. Den är vanligtvis den varmaste respektive kallaste av årets månader.


== Det händer i juli ==


=== Högtider ===
USA firar nationaldag den 4 juli, till minne av självständighetsförklaringen från Storbritannien 1776.
Frankrike firar nationaldag den 14 juli, till minne av stormningen av Bastiljen 1789, som blev inledningen på franska revolutionen.
Tornedalingarnas dag den 15 juli.
Peru firar nationaldag den 28 juli, till minne av självständigheten från Spanien 1821.
Egypten firar nationaldag den 23 juli.


=== Sport ===
Gothia Cup brukar äga rum.
Cykelloppet Tour de France brukar avgöras i juli.
Orienteringstävlingen O-ringen äger rum i slutet av månaden.


== Samband ==
Juli börjar alltid på samma veckodag som april, och även samma veckodag som januari om det är skottår.


== Referenser ==


== Externa länkar ==
 Wikimedia Commons har media som rör Juli.