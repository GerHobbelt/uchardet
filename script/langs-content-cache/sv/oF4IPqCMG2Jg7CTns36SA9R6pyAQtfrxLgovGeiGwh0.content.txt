revision: 49727401
title: Erik Wahlbergson
url: https://sv.wikipedia.org/wiki/Erik_Wahlbergson


---

Erik Wahlbergson, ursprungligen Wahlberg, född 5 mars 1808 i Härkeberga socken, Uppsala län, död 18 oktober 1865 på Konradsberg, Stockholm, var en svensk målare.
Wahlbergson studerade konst för Fredric Westin på Konstakademin i Stockholm och därefter på akademien i Düsseldorf där han 1835 utförde altarbilden Maria med barnet, herdar och änglar för Kristineberg i Stockholm. Han medverkade ett flertal gånger i konstakademiens utställningar 1836–1860. Hans konst består av landskap, porträtt samt bibliska, mytologiska och historiska motiv. Bland hans offentliga arbeten finns ett flertal porträtt på Drottningholms slott och Riksdagshuset i Stockholm. Wahlbergson är representerad vid Nationalmuseum, Nordiska museet, Stockholms stadsmuseum, Östergötlands museum,  Norrköpings konstmuseum, Postmuseum, Kungliga biblioteket, Göteborgs konstmuseum, Livrustkammaren  Hedvig Eleonora kyrka och Musée Bernadotte i Pau.


== Noter ==


== Referenser ==
Svenskt konstnärslexikon del V, sid 543-544, Allhems förlag, Malmö. Libris 8390293
 Svenska konstnärer: biografisk handbok. Vänersborg: Väbo. 1987. sid. 546. Libris 7765108. ISBN 91-87504-00-6 


== Externa länkar ==

 Wikimedia Commons har media som rör Erik Wahlbergson.