revision: 53270443
title: Sveriges U21-herrlandslag i fotboll
url: https://sv.wikipedia.org/wiki/Sveriges_U21-herrlandslag_i_fotboll


---

Sveriges U21-herrlandslag i fotboll är ett landslag för svenska fotbollsspelare. U21-landslagsspelare får vara 21 år gamla eller yngre vid den tidpunkt då ett kvalspel till en europeisk U21-turnering inleds. Vid själva turneringen får man vara max 23 år gammal. U21-landslagets största merit är vinsten av U21-EM 2015 och den näst största andraplatsen i U21-EM 1992.


== Historia ==
Den första större framgången kom 1986 då Sverige för första gången gick vidare från EM-kvalet och nådde EM-kvartsfinal. I kvartsfinalen förlorade Sverige mot Italien med sammanlagt 2–3. 1990 nådde Sverige för första gången semifinal. I laget spelade bland andra Tomas Brolin och Kennet Andersson som under slutspelet gjorde två mål vardera.1992 tog Sverige silver i U21-EM då Sverige mötte Italien i finalen. 1–0 på Värendsvallen i Växjö räckte inte för laget som förlorade den andra matchen med 0–2. I det svenska laget spelade bland andra Pascal Simpson. Till finalen tog sig Sverige efter ett lyckat kval via kvartsfinalseger mot Nederländerna och semifinalseger mot Skottland. I kvalet deltog bland Patrik Andersson och Tomas Brolin.Sveriges U21-landslag spelade i U21-Europamästerskapet i fotboll 2004 i Tyskland där man kom på fjärde plats. Sverige vann alla tre gruppspelsmatcher men åkte sedan ut på straffar mot Serbien i semifinalen. I laget spelade flera senare A-landslagsspelare däribland Samuel Holmén och Markus Rosenberg. Johan Elmander blev med fyra mål skyttekung i slutspelet 2004. På grund av förlusten mot Portugal i matchen om bronset missade Sverige att kvalificera sig till OS i Aten sommaren 2004.
2009 spelades U21-EM hemma i Sverige. Sverige tog sig vidare till semifinal mot England. Marcus Berg gjorde totalt sju mål under U21-EM vilket är rekord för mästerskapet. Från detta U21-landslag avancerade bland andra Rasmus Elm, Mikael Lustig och Ola Toivonen till ordinarie platser i A-landslaget.
U21-landslagets tveklöst största merit är bragden och förstaplatsen i U21-EM 2015 då Sverige som hela turneringens underdogs mötte Portugal i finalen. Matchen stod 0–0 efter fulltid och förlängning, men Sverige tog guldmedaljen efter straffar där målvakten Patrik Carlgren räddade den avgörande straffen. John Guidetti gjorde fem mål, kom tvåa i hela skytteligan och var den tongivande spelaren för laget. Han tillskrev även guldet till hela Sveriges folk: ”Det här är för Svenska folket, det här är hela landets förtjänst. Fansen e dom som hjälps oss så att vi kunde vinna och vi tackar er 1000 gånger om. Vi är Sverige!”, där han rappade låten ”Nya Sverige” till Folkets stora jubel vid hyllningarna i ett fullsatt Alla-till-Kungsträdgården evenemang efter EM-Guldet.Den 13 oktober 2020 slog man rekordet i den största vinsten i historien för U21 landslaget. I en EM-kvalmatch så slog man Armenien med tvåsiffrigt, 10–0. Matchen spelades på Arena Lublin i Polen. Under matchen var det två spelare som gjorde varsitt hattrick Jesper Karlsson och Emil Hansson.


== Förbundskaptener ==
Tord Grip (1979–1980)
Benny Lennartsson (1980–1985)
Nisse Andersson (1987–1990)
Lars Lagerbäck (1990–1995)
Nisse Andersson (1992, tillfällig)
Tommy Söderberg (1995–1997)
Lars Olof Mattsson (1998–1999)
Göran Göransson (2000–2001)
Torbjörn Nilsson ass. Stig Fredriksson (2002–2004)
Tommy Söderberg och Jörgen Lennartsson (2004–2010)
Tommy Söderberg och Håkan Ericson (2011–2013)
Håkan Ericson och ass. Andreas Pettersson (2014–2017)
Roland Nilsson och ass. Andreas Pettersson (2017–2020)
Poya Asbaghi (2021)
Jens Gustafsson (2022)
Andreas Pettersson (2022)
Daniel Bäckström (2022-


== Spelare ==


=== Nuvarande spelartruppen ===
Följande 21 spelare är uttagna till EM-kvalet mot Gibraltar den 19 juni 2023.Antalet landskamper och mål är korrekta per den 21 juni 2023 efter matchen mot Gibraltar.

Not: Spelare i kursiv stil har spelat för seniorlandslaget.


=== Nyligen inkallade ===
Följande 24 spelare har varit uttagna i Sveriges U21-landslag och är fortsatt tillgängliga för spel.

Not 1: Spelare i kursiv stil har spelat för seniorlandslaget.


== Tidigare landslaguppställningar ==


== Bilder från firandet i Kungsträdgården efter guldet i U21-EM 2015 ==

		
		
		
		
		
		
		
		
		
		
		
		
		
Fler bilder finns här.


== Se även ==
Kategori:U21-landslag i fotboll
U21-Europamästerskapet i fotboll 2009


== Referenser ==


== Externa länkar ==
 Wikimedia Commons har media som rör Sveriges U21-herrlandslag i fotboll.﻿
Officiell webbplats