revision: 52256605
title: Pelle Ossler
url: https://sv.wikipedia.org/wiki/Pelle_Ossler


---

Per Jerker Ossler, född 18 november 1962 i Bjuv, är en svensk gitarrist, sångare, låtskrivare och konstnär. Han är kanske mest känd för sin pågående solokarriär och som Thåströms gitarrist, men också för sitt uttrycksfulla och suggestiva gitarrsound.


== Biografi och karriär ==
Pelle Ossler föddes 18 november 1962 i Bjuv, men växte upp i delvis Helsingborg, Kiel och Frankfurt. Sin musikaliska resa påbörjade han med att spela bas med Helsingborgspunkarna Svettens söner 1978, där även den äldre brodern Jon Ossler spelade. De följande åren fortsatte sedan med diverse punk- och garagerockband, som till exempel Das Psycho där han bytte basen mot gitarr, och Slobster. 1986 anslöt Ossler till Malmöbandet Wilmer X, och förblev deras gitarrist fram till 2003. Under 80- och 90-talen var de ett av Sveriges populäraste rockband.[källa behövs] Under åren i Wilmer X hade Ossler även projekten Amazonas, Billy Ho och Sir Lord Erotic. 
Inspirerad av amerikanska band som Sonic Youth och The Pixies påbörjade Ossler 1994 inspelningar under eget namn, ihop med Martin Hennel i Malmö. Tre år senare kom första soloalbumet, den skramliga rockplattan Hotel Neanderthal. Åren som följde blev dock sökande och Ossler letade efter ett eget uttryck. Den ödslighet som sedermera skulle bli hans signum började här att ta form, och uppföljaren till Hotel Neanderthal, utgiven 2001 och som fick namnet Desorienterad , försökte att blanda hans tidigare uttryck med det nya. Det var även vid den här tiden som Ossler började att samarbeta med Joakim Thåström. Thåström gästade Desorienterad på två spår.  Ossler har i sin tur medverkat på Thåströms soloskivor, alla från 2002 års Mannen som blev en gris framtill 2017 års Centralmassivet. Sedan 2006 är han också fast medlem i Thåströms turné- och kompband.  
2003 bildade Thåström, Niklas Hellberg och Ossler det experimentella industri-/ambientbandet Sällskapet. Samma år lämnade Ossler Wilmer X. Sällskapet albumdebuterade 2007, med uppföljare 2013 och 2018. 
Osslers solokarriär pågår parallellt med dessa projekt, och han har i mars 2018 släppt totalt sju kritikerrosade soloalbum. Senaste albumet Evig himmelsk fullkomning gavs ut i mars 2017. Sedan 2012 ligger Ossler på skivbolaget Razzia Records.
2006-2008 utbildade sig Ossler till möbel- och inredningssnickare, och sedan dess balanserar han det yrket med musicerandet. 2012 gjorde Ossler musik till Sara Broos film För dig naken - en film om och med den värmländska konstnären Lars Lerin. 2016 samarbetade de återigen, då Ossler bidrog med musiken till filmen Speglingar. Ossler har även gjort teatermusik till Teater Galeasens föreställningar Vår klass, 2013 samt Illusioner från året därpå.Ossler är även fotokonstnär.  Hans foton, som väl korresponderar med samma sorts ödslighet och kärva toner som hans musik, har ställts ut på flera gallerier runtom i landet - senast 2016.
30 april 2020 släppte Ossler singeln Keltiska havet. Singeln hyllades i pressen, bland annat av 482 MHz och Göteborgs Posten. Det meddelades också att ett album är på gång. I samband med singelsläppet lämnade Ossler Razzia Records och gick tillbaka till ST4T, som 2008 också gav ut hans album Ett brus.


== Diskografi ==
Solo

1997 – Hotel Neanderthal
2001 – Desorienterad
2002 – Den siste som kom ut
2005 – Krank
2008 – Ett brus
2013 – Stas
2017 – Evig himmelsk fullkomning
2020 – Keltiska havet (singel)
• 2021 - Regn av glas
Med Sällskapet

2007 - Nordlicht (singel)
2007 - Sällskapet
2013 - Såg dom komma (singel)
2013 - Nowy Port
2018 - Morgenlicht (singel)
2018 - DisparitionMed Thåström

2002 - Mannen som blev en gris
2005 - Skebokvarnsv. 209
2009 - Kärlek är för dom
2010 - Kompost
2012 - Beväpna dig med vingar
2012 - Som jordgubbarna smakade... (DVD/CD)
2015 - Den morronen
2018 - CentralmassivetMed Wilmer X

1986 - Tungt vatten
1987 - Not Glamorous
1988 - Teknikens under
1989 - Klubb Bongo
1991 - Mambo feber
1991 - En speciell kväll med Wilmer X
1993 - Pontiac till himmelen
1995 - Hallå världen
1997 - Den blå vägen hem
1998 - Primitiv
2000 - Silver
2001 - Totalt Wilmer X
2003 - Lyckliga hundarÖvriga  

1980 - Svettens Söner - Fahlmans Fik (EP)
1982 - Das Psycho - Nosferatu Festival  (Samling, live)
1985 - Slobster - A Real Cool Time - Distorted Sounds From The North (blandade artister, samling)
1986 - Slobster - No way home (Singel)
1986 - Slobster - Raw Cuts Volume Two - Swedish Beat (blandade artister, samling)
1989 - Amazonas - Amazonas
1990 - Amazonas - One for the money
1995 - Sir Lord Erotic - No No LolaSom gästartist

1988 - Dolkows - Pinochet is walking on my street (singel)
1989 - Dolkows - Levitation
1993 - T. Holst - Epatraktorland
2001 - 69 Hard - Life is good
2002 - Måns Wieslander - Yet
2002 - Nationalsånger - Hymner från Vågen och EPAs torg (blandade artister, samling)
2003 - David & the Citizens - Until the sadness is gone
2003 - Langhorns - Mission Exotica
2003 - Mattias Hellberg - Mattias Hellberg
2005 - Stefan Sundström - Hjärtats melodi
2006 - Stefan Sundström - Fabler från Bällingebro
2007 - Conny Nimmersjö - Skörheten och oljudet
2007 - Mikael Herrström - The Second Waltz
2008 - Katharina Nuttall - Cherry Flavour Substitute
2008 - Stina Berge - Stina & kärleken
2008 - 1900 - 1900
2009 - Andi Almqvist - Glimmer
2012 - Ulf Lundell - Trunk
2014 - Hello Saferide - The Fox, the Hunter and Hello Saferide
2014 - Sivert Høyem - Endless Love
2016 - 1900 - Tekno
2016 - Andrea Schroeder - Void


== Filmmusik ==
2012 – För dig naken
2016 – Speglingar


== Referenser ==