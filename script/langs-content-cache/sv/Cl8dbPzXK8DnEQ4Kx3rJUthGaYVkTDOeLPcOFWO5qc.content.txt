revision: 49200279
title: Writing
url: https://sv.wikipedia.org/wiki/Bob_Hansson


---

Bob Hansson, född 18 maj 1970 i Helsingborg, Malmöhus län, är en svensk poet och författare. Hansson är författare till nio egna verk.


== Biografi ==
Bob Hansson debuterade 1998 med Heja Världen, som till dags dato har följts av ytterligare tre diktsamlingar, en poetik, en intervjubok (Kärlek Hur fan gör man)  samt fyra romaner. Sedan dess har Hanssons böcker översatts till ett flertal språk.
Hansson mottog 2010 Sveriges Radios Novellpris. Samma år blev han av ALIS även utnämnd till Upphovsrättens hjälte. Hansson vann SM i poetry slam då detta hölls för första gången 1995 i Falkenberg. När det gäller svensk poesi pratas det ibland om "ett före och ett efter Bob Hansson", då han var den första poet i sin generation som nådde en bredare publik, inte minst genom sina scenframträdanden. Troligen har ingen annan svensk poet samarbetat med så många musiker, bland andra: Joakim Thåström, Ola Salo, Fläskkvartetten, The Nomads, Olle Ljungström, Staffan Hellstrand, Nina Rochelle, Doktor Kosmos, Niels Jensen, Moder Jords Massiva, Kristoffer Jonzzon, Joel Mull, Jean-Louis Huhta. Cosimo (Institutet för Höghastighetskonst) Östgötamusiken samt otaliga konstmusiker.
Bob Hansson gjort inslag i litteraturprogrammet Babel, och han uppförde 2010 monologen "Om lycka" på Dramatens stora scen. Turnerade 2018-2019 med föreställningen KAN VI INTE VARA SNÄLLA NU FÖR SEN DÖR VI FAKTISKT, över hela Sverige. Föreställningen filmades och visades 2020 på SVT. 
Bob Hansson är en av de mest populära programvärdarna för Sveriges Radios Allvarligt talat. Han har varit med sedan starten första gången 2009 och är den som väcker mest lyssnarreaktioner och engagemang från publiken.


== Kundalini Writing ==
Kundalini Writing är ett koncept skapat av Bob Hansson. Det är ett kreativt redskap där skrivövningar blandas med fysisk meditation och personlighetsutvecklande övningar. Syftet är att övningarna och gruppens dynamik ska lura den inre censuren, och att intellekt och kropp ska mötas i en process som annars är enbart intellektuell. Inspirerad av poeten Allen Ginsbergs teorier och regissören Grotowski och filosofen Oshos praktiska övningar. Bob Hansson leder diverse skriv och meditationskurser. Föreläser om snällhet, samarbete och kreativitet. 


== Bibliografi ==
Grupp 94 (antologi, första publicerade dikterna) (Gedins förlag 1994) ISBN 91-7964-169-5
Heja världen!: dikter i urdur (Wahlström & Widstrand, 1998) ISBN 91-46-17199-1
Lugna puckarnas Mosebok (Wahlström & Widstrand, 2000) ISBN 91-46-17729-9
Kom över på den här sidan: dikt för dig som föredrar livet (Antologi, redaktör. Brombergs, 2000) ISBN 91-7608-824-3
Här ligger jag och duger (Samling, pocket. Wahlström & Widstrand, 2001) ISBN 91-46-18176-8
Bräcklighetens poetik (Wahlström & Widstrand, 2003) ISBN 91-46-20217-X
Här är vi (Ruin, 2004) ISBN 91-85191-06-X
Halleluja liksom (Wahlström & Widstrand, 2005) ISBN 91-46-21080-6
Gunnar (Wahlström & Widstrand, 2007) ISBN 9789146217251
Kärlek, hur fan gör man? (Wahlström & Widstrand, 2008)
Cross Water – Möten med broar (Andina Förlag, 2009) av Ewa K Andinsson (fotobok där Bob Hansson medverkar med sina dikter).
Vips så blev det liv (Ordfront, 2010)
Dingo Dingo – Den manliga frigörelsen (2011)
Det sista vi har är våra kroppar (Ordfront, 2012)
och grannsämjan är en långsam bödel (Ordfront, 2016)
Tankar för dagen - en manuell för ett snällare liv. (Ordfront, 2018)
Allvarligt talat livet hur fan gör man. (Ordfront 2020)


== Diskografi ==
Kör solen kör (National 2003)
Stålmannen är död (Highspeedart 2005)
Heja världen (Bolero/Sony 2008)


== Föreställningar ==
Heja världen Show. (2006 I samarbete med Kristoffer Jonzon och United Stage)
En monolog om lycka. (2010 Dramaten.)
Vad är det frågan om? (2016-17. Teater Brunnsgatan 4.)
Kan vi inte vara snälla nu, för sen dör vi faktiskt. (2018-2019 Pironi Management.)
Livet, hur fan gör man. (Hösten 2020. Pironi Management.)


== Källor ==


== Externa länkar ==
Bob Hanssons webbplats
Wahlström & Widstrand: Bob Hansson
Bob Hansson i Libris