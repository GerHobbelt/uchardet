revision: 51768158
title: Devils Tower
url: https://sv.wikipedia.org/wiki/Devils_Tower


---

Devils Tower (lakota: Matȟó Thípila, ung. "Björnens hem") är en klippa i nordöstra Wyoming i USA, belägen nära städerna Hulett och Sundance i Crook County. Klippan var den första platsen att utses till nationalmonument i USA, på order av president Theodore Roosevelt 24 september 1906. Naturskyddsområdet täcker klippan och ett omgivande område på sammanlagt 545 hektar.


== Namn ==
Namnet Devil's Tower kommer från en expedition 1875 som leddes av översten Richard Irving Dodge, då hans tolk felaktigt tolkade namnet som den "onde gudens torn". Namnet Devil's Tower kom senare att användas av den federala regeringen. Namnkonventioner för namngivning av geografiska objekt har senare gjort att genitivapostrofen inte skrivs ut, varför platsen skyltas som Devils Tower. Sentida initiativ att officiellt inrätta ett National Historic Landmark med den mer korrekta översättningen Bear Lodge har föreslagits men inte antagits.


== Geologi ==
Klippan består av den sällsynta bergarten fonolit. Vid bergartens svalnade bildades de speciella pelarlika strukturer kallade pelarförklyftningar, ett fenomen som förekommer på många platser på jorden.Klippan ligger 1 558 m ö.h. och höjden från klippans bas till toppen är cirka 386 meter.
Fonoliten som bygger upp klippan har en porfyrisk textur, vilket innebär att större kristaller ligger i en finkornig grundmassa. När det gäller Devils Tower består de större kristallerna av fältspat.Man tror att klippan är de eroderade resterna av ett ytligt intrusiv som bildats på ett djup av 200 till 1000 meter och som bildades för omkring 40 miljoner år sedan. Man vet inte vilken typ av intrusiv som format klippan eller om magman någonsin nådde markytan. Man har teorier om att det kan vara en vulkanisk plugg, en lakkolit eller ett mindre magmatiskt intrusiv. Man har inte hittat resterna av vulkaniskt material som lavaflöden eller aska i området, men det är möjligt att sådant material har eroderat bort.
De flesta av pelarformationerna är sexsidiga men det finns även 4-, 5- och 7-sidiga formationer. Pelarna liknar de i formationen kallad Devils Postpile i Kalifornien, som har blivit till på ett liknande sätt, men de i Devils Tower är mycket större.


== Religiös betydelse ==
Urinvånarna såg inget djävulskt eller ont med platsen. Den var och är fortfarande en helig plats för dem. På många lokala urspråk heter klippan kort och gott "Björnhem" på grund av tätheten av björn.[källa behövs]


== I film ==
I Närkontakt av tredje graden får alla "kallade" en vision av berget.


== Referenser ==
Den här artikeln är helt eller delvis baserad på material från engelskspråkiga Wikipedia, Devils Tower, 29 juni 2017.