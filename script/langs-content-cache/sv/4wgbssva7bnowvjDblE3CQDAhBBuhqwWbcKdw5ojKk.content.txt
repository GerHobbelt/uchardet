revision: 51890722
title: Spaniens administrativa indelning
url: https://sv.wikipedia.org/wiki/Spaniens_autonoma_regioner


---

Spaniens administrativa indelning är baserad på 17 autonoma regioner (comunidades autónomas). De olika regionerna innehåller i sin tur en till nio provinser (provincias); totalt har Spanien 50 provinser.


== Olika indelningar ==


=== Regioner och städer ===
Spaniens indelning i regioner har gamla rötter. Ett antal regioner är före detta självständiga stater från medeltiden (gäller bland annat Asturien och Navarra), medan andra tidigare var riksdelar i de förspanska rikena Kastilien och Aragonien. I många fall har de bevarat en kulturell särprägel och i en del fall sina egna språk.Dagens regionindelning motsvarar 17 autonoma regioner samt 2 autonoma städer (ciudades autónomas) i Afrika – Ceuta och Melilla. Dessa två ingår även i Plazas de soberanía.
De autonoma regionerna är basen för det lokala/regional styret av de olika delarna av Spanien. De har egna parlament och "regeringar", jämförbara med Sveriges regionfullmäktige och regioner. De regionala parlamenten tillsätts genom direkta val i respektive region. Spanien har sedan den demokratiska transitionen på 1970-talet decentraliserat stora delar av det centrala styret till regionerna, inklusive delar av polisväsendet samt närings- och kulturpolitiken.
Vissa regioner har förhandlat sig till ytterligare makt. Bland annat har Katalonien en utökad bestämmanderätt över regionens kulturpolitik, medan Baskien har en liknande makt över finanssystem och miljöfrågor. 2017–2018 var Kataloniens autonomi tillfälligt indragen, som en följd av det ensidiga utropandet av Republiken Katalonien.


=== Provinser ===
Spanien delas också in i provinser – totalt 50 stycken. De definieras enligt den spanska författningen från 1978 men har sitt ursprung i en uppdelning av landet från 1833.
I motsats till regionerna och deras lokala hemvist, är Spaniens provinser delar av det centrala styret. Provinserna och deras provinsledningar (diputaciones) liknar på så sätt Sveriges länsstyrelser.
I samband med 2016 års spanska regeringsbildande framkastades förslag till en reformering av provinsstyret. Koalitionspartierna PSOE och Ciudadanos föreslog att diputaciones skulle ersättas av ett provinsråd av de respektive kommunernas borgmästare.


== Autonoma regioner ==
Förteckning över spanska regioner och provinser.


== Se även ==
Spaniens kommuner


== Källhänvisningar ==


== Externa länkar ==

 Wikimedia Commons har media som rör Spaniens autonoma regioner.
Rulers.org - Spanish autonomous communities