revision: 46001194
title: Kirsten Wild
url: https://sv.wikipedia.org/wiki/Ronde_van_Drenthe


---

Albert Achterhes Profronde van Drenthe eller Albert Achterhes Pet Ronde van Drenthe, kort Ronde van Drenthe,  är ett årligt endagslopp på cykel i provinsen Drenthe i nordöstra Nederländerna. Loppet, som innefattar flera gatstenssträckor, går en vecka före Paris-Roubaix. Start och mål har vanligen legat i Hoogeveen, men 2018 gick starten i Emmen och 2019 i byn Zuidwolde i kommunen De Wolden. Från 1960 till 1996 var loppet endast öppet för amatörer. Det ingår sedan 2005 i UCI Europe Tour och klassificerades ursprungligen som 1.1 men höjdes upp till 1.HC 2018. Loppet ställdes in 2001 på grund av risk för spridning av mul- och klövsjuka.2010 introducerades endagsloppet Dwars door Drenthe (UCI 1.1) och 2011 utsågs även en sammanlagd vinnare för "Dwars" och "Ronde" (Kenny van Hummel vann båda loppen och därmed även sammanlagt). Dwars door Drenthe ställdes in på grund av snö 2013 och lades ner efter 2015.
1998 instiftades även ett lopp för damer: Novilon Eurocup. Det var inledningsvis ett endagslopp men gjordes 2003 om till ett tredagars etapplopp. 2007 delades detta upp i tre separata endagslopp: Novilon Eurocup, Drentse Acht van Dwingeloo (sedan 2015 Drentse Acht van Westerveld) och Ronde van Drenthe. Novilon Eurocup (UCI 1.2), inställt på grund av mul- och klövsjuka 2001 och på grund av snö 2013, lades ner efter 2015. Ronde van Drenthe har gemensam start- och målplats med herrloppet (vanligtvis Hoogeveen), ingick från 2007 till 2015 i damernas världscup och flyttades rill UCI Women's World Tour när denna bildades 2016. "Drentse 8" har start och mål i Dwingeloo och klassificeras som 1.2 av UCI.
Både "Ronde" (herrar och damer på söndag) och "Drentse 8" (på fredagen före) går i den flacka terrängen söder om Drenthes provinshuvudstad Assen, men inkludederar Drenthes högsta punkt - det 56 meter höga "VAM-berget" (en övertäckt soptipp söder om Wijster i kommunen Midden-Drenthe strax norr om Hoogeveen). 2018 anlades en ny kullerstensstig uppför sopberget, vilken invigdes (med två passager för damerna och tre för herrarna) den 15-17 mars 2019, och nu finns sammanlagt 2100 meter väg med en genomsnittlig stigning på 10% på backen (samt en mountainbikebana).


== Segrare ==


=== Herrar ===
Ronde van Drenthe
Dwars door Drenthe
2015  Manuel Belletti
2014  Simone Ponzi
2013 Inställt
2012  Theo Bos
2011  Kenny van Hummel
2010  Enrico Rossi


=== Damer ===
Novilon Eurocup
Drentse 8
Ronde van Drenthe


== Referenser ==
Ronde van Drenthe (1.HC) på ProCyclingStats.
Ronde van Drenthe på Cycling Archives.
Ronde van Drenthe (HC) på BikeRaceInfo.
Dwars door Drenthe (1.1) på BikeRaceInfo.
Women's WorldTour Ronde van Drenthe (1.WWT) på ProCyclingStats.
Drentse Acht van Westerveld (1.2) på ProCyclingStats.
Novilon Eurocup (1.2) (1.2) på ProCyclingStats.


== Externa länkar ==
Officiell webbplats