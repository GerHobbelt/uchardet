revision: 53285377
title: Bombattentaten mot USA:s ambassader i Kenya och Tanzania 1998
url: https://sv.wikipedia.org/wiki/1998


---

1998 (MCMXCVIII) var ett normalår som började en torsdag i den gregorianska kalendern. Året utropades till Oceanens internationella år av Unesco.


== Händelser ==


=== Januari ===
1 januari
All rökning förbjuds på Kaliforniens barer.
Västra Götalands län bildas genom en sammanslagning av de över 300 år gamla länen Skaraborgs, Älvsborgs och Göteborgs och Bohus län. Två av Skaraborgs läns kommuner, Habo och Mullsjö överfördes dock till Jönköpings län.
Stockholm blir Europas kulturhuvudstad för ett år framåt, vilket inleds med gatumanifestationer och fyrverkerier.
3 januari – 314 nazister grips av 120 poliser vid en vit makt-konsert i Brottby.
5 januari – Huvudet på statyn Den lille havfrue sågas av.
7 januari – På Vänsterpartiets kongress i Luleå återväljs Gudrun Schyman..
9 januari – Socialdemokraterna och de borgerliga partierna i Sverige når efter fyra år enighet om ett nytt pensionssystem där pensionstagarna själva får placera 2,5 % i valfria fonder. För personer födda 1938 och senare skall ålderspensionen beräknas på grundval av hela livsinkomsten, men det skall finnas en garantipension för dem som har det sämst ställt.
10 januari – 47 personer döda, 2 000 skadade och 44 000 hemlösa vid en jordbävning i Kina.
14 januari – Sölve Conradsson (s) döms till 1,5 års fängelse för att som politiker "på ett systematiskt sett utnyttjat sin förtroendeställning skaffat sig privata fördelar till skada för kommunen". Han har bland annat missbrukat offentliga medel i åratal.
17 januari
Paula Jones anklagar Bill Clinton för sexuella trakasserier.
Invigning av Stockholm som Europas kulturhuvudstad 1998.
20 januari – SAS köper finländska flygbolaget Air Botnia med 50 anställda.
21 januari – USA:s president Bill Clinton avvisar anklagelser att han skall ha haft sexuella förbindelser med en ung praktikant i Vita huset, Monica Lewinsky, och därefter uppmanat henne att begå mened för att dölja det.
27 januari – Gro Harlem Bruntland blir ny chef för WHO.


=== Februari ===
4 februari
Över 5 000 personer dödas och 15 000 blir hemlösa vid en jordbävning i Afghanistan.
Dragan Joksović skjuts till döds på Solvalla, vilket blir upptakten till ett gangsterkrig inom restaurangbranschen i Stockholm.
5 februari – Den svenska regeringen beslutar att en reaktor i Barsebäck skall vara stängd före 1 juli.
6 februari – Länsförsäkringar och Wasa går samman och bildar Sveriges största försäkringsbolag och tredje största livförsäkringsbolag.
7 februari – De 18:e olympiska vinterspelen invigs i Nagano, med deltagare från 72 länder.
8 februari – En valross syns på stranden i Åsa, Halland.
14 februari – Det om- och tillbyggda Moderna museet i Stockholm återinvigs av kung Carl XVI Gustaf. Rafael Moneos omdiskuterade museibyggnad bildar ny relief åt Skeppsholmen.
22 februari – En tredjedel av höghuset "Palace II" kollapsar i Rio de Janeiro.


=== Mars ===
2 mars – Natascha Kampusch försvinner och visar sig senare vara kidnappad, hon rymmer först 8 år senare.
23 mars – Den 70:e oscarsgalan hålls i Shrine Auditorium i Kalifornien, USA, filmen Titanic får elva Oscar.
23 mars – Rysslands president Boris Jeltsin avskedar hela sin regering och utser 35-årige Sergej Kirijenko till ny regeringschef.
24 mars – På en skola i Jonesboro i delstaten Arkansas i USA stjäl Mitchell Johnson (13) och Andrew Golden (11) skjutvapen och skjuter 13 elever och 2 lärare. 5 av de träffade avlider.
31 mars – Kommunisterna får 25 % vid valet i Ukraina.


=== April ===
2 april
Frankrikes förre budgetminister Maurice Papon döms till fängelse för att åren 1940-1944 ha skickat judar till tyska fångläger.
Olof Johansson meddelar, att han tänker avgå som centerpartiets ledare vid partistämman i juni.
10 april
Det så kallade Långfredagsavtalet, gällande Nordirland, sluts.
Trandansen vid Hornborgasjön slår rekord. 9 000 fåglar observeras.
16 april – Sveriges riksdag beslutar att Sverige skall anslutas till Schengenavtalet om öppna gränser i Europa.
29 april – Sveriges riksdag godkänner Amsterdamfördraget om EU:s utrikespolitik.


=== Maj ===
2 maj – På ett toppmöte i Bryssel beslutar EU att införa euron som gemensam valuta från 1 januari 1999. Danmark, Grekland, Storbritannien och Sverige väljer av olika anledningar att stå utanför.
10 maj - Premiär för Stockholms nya tunnelvagn c20, även kallad vagn 2000
11 maj – Indien provspränger kärnvapen i Rajasthaöknen nära gränsen till Pakistan.
13 maj – Våldsamma kravaller med bränder och butiksplundringar utbryter i Jakarta.
14 maj – Den svenska regeringsrätten skjuter upp stängningen av Barsebäck för ytterligare juridisk prövning, eventuellt i EU-domstolen.
17 maj – Sverige blir i Zürich världsmästare i ishockey för sjunde gången efter 0-0 mot Finland.
21 maj
Indonesiens president Suharto avgår efter senaste tidens upplopp i Jakarta.
Efter att ha dödat sina föräldrar öppnar 15-årige Kipland "Kip" Kinkel i Springfield, Oregon i USA eld i skolan. Två elever dödas och över 20 skadas.
26 maj – 23-årige Bear Grylls blir yngste britten någonsin att bestiga Mount Everest.
28 maj
Pakistan genomför fem underjordiska kärnvapenprov i Baluchistan.
Danmark säger ja till Amsterdamfördraget.
Sveriges högsta domstol avvisar svenska riksåklagarens resningsansökan i Palmemålet då de nya indicier som presenterats är för svaga. Domstolen är enig.
29 maj – En ny svensk lag kriminaliserar köp av sexuella tjänster från den 1 januari 1999.
30 maj – Över 5 000 personer dödas och 60 000 blir hemlösa vid en jordbävning i Afghanistan.


=== Juni ===
2 juni – Svenska skogskoncernen Stora går samman med finländska Enso-Gutzeit, och den nya koncernen placerar huvudkontoret i Helsingfors.
3 juni – I järnvägsolyckan i Eschede, den värsta tågolyckan i Tysklands historia, konstateras 101 döda.
7 juni – Den svarte mannen James Byrd Jr. mördas av tre andra män i ett rasistiskt motiverat brott.
8 juni – Sveriges riksdag avskaffar ATP-pensionssystemet och inför ett nytt pensionssystem för alla födda 1938 eller senare.
11 juni – Den nya svenska miljöbalken utfärdas.
10 juni – USA skickar soldater till Dakar, Senegal för att evakuera amerikaner från inbördeskrigets Guinea-Bissau.
14 juni
Stora Bältbron invigs för biltrafik.
Centerns partistämma väljer Lennart Daléus till ordförande efter Olof Johansson, som frivilligt dragit sig tillbaka.
16 juni – Den brittiska au pair-flickan Louise Woodward, som den 30 oktober 1997 dömdes till 15 års fängelse för att ha misshandlat den åtta månader gamle pojken Matthew Eappen till döds Newton, Massachusetts, USA i februari 1997, får sin dom mildrad till 279 dagars fängelse för vållande till annans död.
20 juni – Peter Jöback slår rekord på Svensktoppen, 74 veckor med låten Guldet blev till sand.
26 juni – Bensinbolagen OK och Q8 går ihop.
27 juni – Stora delar av staden Ceyhan i Turkiet  läggs i ruiner och 144 personer dödas vid en jordbävning.


=== Juli ===
1 juli – Malmö högskola bildas och invigs 1 september samma år.
10 juli – Norska Schibsted köper ägarmajoriteten i Svenska Dagbladet från Investor.
12 juli – Frankrike slår Brasilien med 3-0 i VM-finalen i fotboll i Frankrike. Turneringen började den 12 juni.
17 juli
En tsunami dödar minst 3 000 personer i Papua Nya Guinea efter jordbävning.
Klečkamassakern inträffar.


=== Augusti ===

Augusti – Oroligheter på världens börser.
1 augusti
Kraftiga sommarregn i Kina har utlöst stora översvämningar, värst längs med Yangtzefloden.
Den svenska tobaksskatten sänks med 10 SEK per cigarettpaket då förra årets höjning lett till lavinartad smuggling från Finland.
Världens dyraste frimärke, det svenska Gul tre skilling banco från 1855, säljs för 14 miljoner SEK.
I Sverige införs läroplanen Lpfö 98 för den svenska förskoleverksamheten.
5 augusti
Marabou slutar tillverka tuggummit Toy.
Ett åtgärdsprogram för att rädda den svenska flodkräftan inrättas.
7 augusti – Bombattentat mot USA:s ambassader i Kenya och Tanzania.
10 augusti – USA:s president Bill Clinton meddelar till USA:s kongress att han anlitat en militär styrka för att hjälpa till med sjukvård och reparationer efter bombattentaten mot USA:s ambassader i  Kenya och Tanzania den 7 augusti 1998.
15 augusti – Ett bombattentat utförs i Omagh, Nordirland.
16 augusti – USA:s president Bill Clinton anlitar USA:s marin och flotta för att skydda amerikansk ambassadpersonal i  Tirana, Albanien.
17 augusti – USA:s president Bill Clinton medger inför åtalsjuryn i Washington, DC att han haft "en otillbörlig fysisk relation" med Vita huset-praktikanten Monica Lewinsky.
20 augusti – USA flygbombar mål i Afghanistan och Sudan där man misstänker att Usama bin Ladin och hans gäng håller till, då dessa beskyllts för bombattentaten mot USA:s ambassader i Kenya och Tanzania den 7 augusti 1998
23 augusti – Viktor Tjernomyrdin ersätter Sergej Kirijenko som Rysslands premiärminister.


=== September ===
2 september – Flygplanet Swissair Flight 111 havererar i Atlanten. Alla 229 passagerare och besättningsmän omkommer.
3 september – Bensinbolagen Shell och Texaco slås samman.
4 september – Sökmotorn Google grundas av Larry Page och Sergey Brin.
15 september – Harry Franzén, ICA-handlare i skånska Röstånga, döms av Landskrona tingsrätt till dagsböter för olovlig alkoholförsäljning då han 1994 sålde vin i sin affär, och EG-domstolen tidigare prövat fallet och gett Sverige rätt att behålla Systembolagets alkoholförsäljningsmonopol.
18 september – Folkpartiet liberalerna upptäcker att medlemmarna i MC-gänget Hells Angels i Malmö också är medlemmar av partiet. De utesluts.
19 september – Elisabeth Ohlson Wallins fotoutställning Ecce Homo, som framställer Jesus bland homosexuella, invigs och väcker stark debatt, men Svenska kyrkans ärkebiskop Karl Gustav Hammar försvarar den..
20 september – I det svenska riksdagsvalet gör SAP sitt sämsta riksdagsval på länge, men behåller ändå regeringsmakten då huvudopponenten Moderata samlingspartiet bara ökar marginellt. Vänsterpartiet fördubblar sitt valresultat från 6,2 % i förra valet till 12 %, medan KD förbättrar valresultatet från 4,1 till 11,8 %. Valet är Sveriges första personval, valdeltagandet är dock det sämsta på 40 år med endast 81,4 %.
Sverigedemokraterna får 19 624 röster (0,37 procent), vid sitt fjärde riksdagsval.
27 september – CDU går kraftigt bakåt vid tyska förbundsdagsvalet, vilket innebär slutet på epoken Helmut Kohl. I stället kan Gerhard Schröders SPD överta regeringsmakten.
27 september – USA:s president Bill Clinton skickar amerikanska evakueringsstyrkor til Liberia för att utöka den amerikanska säkerhetsstyrkan på USA:s ambassad i Monrovia.
September – Svenska sångerskan Emilia Rydberg släpper singeln Big Big World.


=== Oktober ===

6 oktober – Sveriges statsminister Göran Persson ombildar sin socialdemokratiska regering, och statsråden Björn Rosengren och Mona Sahlin blir ministrar i nyinrättade Näringsdepartementet.
7 oktober – Oslos nya flygplats Gardermoen invigs.
9 oktober – Mats Hulth avgår som Stockholms finansborgarråd efter 22 år som borgarråd.
12 oktober – Kinesiska arkeologer bevisar att Peking varit bebodd i över 20 000 år.
17 oktober – Chiles förre diktator Augusto Pinochet grips av brittisk polis på sjukhus i London för eventuell utlämning till Spanien, där myndigheterna misstänker honom för inblandning i mord på spanska medborgare i Chile åren 1973–1976.
23 oktober – Filmen Fucking Åmål har allmän Sverigepremiär (den visades första gången 21 mars).
24 oktober
Den nya svenska personuppgiftslagen (PUL) träder i kraft.
Lucian Pulvermacher, ledare för en sedevakantistisk kyrka i USA, väljs till påve med namnet Pius XIII men accepteras aldrig från officiellt romersk-katolskt håll.
30 oktober – 63 ungdomar omkommer och 213 skadas vid en explosionsartad brand i en festlokal vid Backaplan på Hisingen i Göteborg där 300 ungdomar, främst från Hammarkullen, Bergsjön och Angered deltar.


=== November ===
1 november – Orkanen Mitch vållar massdöd och stor materiell förödelse på de platser den drar fram, och läget är värst i Honduras, Nicaragua, Guatemala och Belize. 20 000 personer dödas, och 3 miljoner blir hemlösa.
8 november – AIK fotbolls herrlag vinner Allsvenskan.
19 november – EU-domstolen fastslår, att Sverige inte kan förbjuda uppfödning av rasen belgisk blå.
21 november – 28 personer skadas i en bussolycka utanför Enköping.
23 november – Lars-Erik Lövdén tillträder som chef för det svenska Inrikesdepartementet för resten av året.


=== December ===

1 december – Sveriges regering gör upp med vänstern och miljöpartiet om att det svenska försvaret, som genom ändring av budgetsystemet går miste om nio miljarder kronor, inte får kompensation.
3 december – Anja Pärson, Sverige tar sin första världscupseger i slalom i Mammoth Mountain,  Kalifornien, USA.
9 december – Läkemedelsföretaget Astra i Södertälje går samman med brittiska Zeneca, och nya bolaget förlägger sitt säte till London.
6 december – Gävle drabbas av ett våldsamt snöoväder. Skolor stängs och invånarna uppmanas att stanna inomhus.
16–23 december – Amerikanska och brittiska trupper bombar industrier i Irak kapabla att tillverka massförstörelsevapen efter att Irak har hindrat FN:s vapeninspektörer. Bombningarna följs av att USA och andra stater flera gånger de kommande månaderna slår till mot flygförbundszonerna i norra och södra Irak.
19 december
USA:s president Bill Clinton ställs inför riksrätt.
Uddevalla firar 500 år som stad.
31 december – Under de senaste två åren har det enligt en rapport dött 7 000 fler än vad som fötts i Sverige. Tack vare invandringen har den svenska folkmängden dock ändå ökat med 10 000.


=== Okänt datum ===
Ersättningsnivåerna i det svenska socialförsäkringssystemet höjs från 70 till 80 %.
Innehav av barnpornografi kriminaliseras i Sverige genom att Sveriges riksdag ändrar svenska grundlagen.
35 % av SAAB:s flygdivision säljs till British Aerospace.
Hennes & Mauritz startar sin internetförsäljning.
Den borgerliga oppositionen i Sverige hävdar att skatterabatt på hushållstjänster skulle skapa 100 000 nya jobb i Sverige.
En man som visste sig vara HIV-smittad häktas i sin frånvaro för samlag med 150 kvinnor.
I Sverige startar Integrationsverket sin verksamhet.
ATG lanserar Interbet, Sveriges första officiella spel på Internet.


== Födda ==


=== Januari ===
1 januari – Enock Mwepu, zambisk fotbollsspelare
23 januari – Jahseh Onfroy, amerikansk rappare
28 januari – Ariel Winter, amerikansk skådespelare


=== Mars ===
2 mars
Alexander Nylander, svensk ishockeyspelare
Meta Hrovat, slovensk alpin skidåkare
5 mars – Engla Höglund, svenskt mordoffer
12 mars
Alina Müller, schweizisk ishockeyspelare
Aline Danioth, schweizisk alpin skidåkare


=== April ===
3 april – Paris Jackson, amerikansk modell och skådespelare, dotter till Michael Jackson
6 april – Peyton List, amerikansk skådespelare
9 april – Elle Fanning, amerikansk skådespelare
19 april – Patrik Laine, finländsk ishockeyspelare
21 april – Isac Brännström, svensk ishockeyspelare
29 april – Mallory Pugh, amerikansk fotbollsspelare


=== Maj ===
7 maj – MrBeast, amerikansk youtubare
16 maj – Vladimir Arzumanjan, armenisk sångare


=== Juni ===
24 juni – Pierre-Luc Dubois, kanadensisk ishockeyspelare


=== Juli ===
8 juli – Jaden Smith, amerikansk skådespelare
17 juli – Felipe Juan, spansk hertig, son till Elena av Spanien
22 juli – Madison Pettis, amerikansk barnskådespelare
24 juli – Bindi Irwin, australisk programledare och skådespelare, dotter till Steve Irwin
30 juli – Jesper Bratt, svensk ishockeyspelare


=== Augusti ===
8 augusti – Shawn Mendes, kanadensisk sångare
25 augusti – China Anne McClain, amerikansk skådespelare


=== September ===
18 september  – Christian Pulisic, amerikansk fotbollsspelare.
19 september
Nolan Patrick, kanadensisk ishockeyspelare
Tierna Davidson, amerikansk fotbollsspelare
21 september – Lorenzo och Nikolas Brino, amerikanska skådespelare
28 september – Alva Bratt, svensk skådespelare


=== Oktober ===
13 oktober – Lias Andersson, svensk ishockeyspelare
23 oktober – Amandla Stenberg, amerikansk skådespelare
28 oktober – Nolan Gould, amerikansk skådespelare


=== November ===
12 november – Elias Pettersson, svensk ishockeyspelare
15 november – Emma Larsson, svensk gymnast
24 november – Bridger och Brecken Palmer, amerikanska tvillingskådespelare


=== December ===
2 december – Jarad Higgins, amerikansk rappare
19 december – Frans Jeppsson-Wall, svensk sångare
20 december – Kylian Mbappé, fransk fotbollsspelare


== Avlidna ==


=== Första kvartalet ===


==== Januari ====
1 januari – Åke Seyffarth, svensk idrottsman, (skridsko, cykel).
5 januari
Sonny Bono, amerikansk musiker och kongressledamot.
Lars Kåge, svensk skådespelare och sångare.
8 januari – Imi Lichtenfeld, israelisk militär.
15 januari – Aimo Oskari Halila, finsk historiker.
19 januari
Bengt Eklund, svensk skådespelare.
Carl Perkins, amerikansk musiker.
21 januari – Jack Lord, amerikansk skådespelare och regissör.
27 januari – Ragnar Edenman (född 1 april 1914), svensk socialdemokratisk politiker och statsråd, Sveriges ecklesiastikminister 1957–1967.


==== Februari ====
3 februari – Karla Faye Tucker, amerikansk mördare; avrättad.
6 februari
Carl Wilson, amerikansk popmusiker, medlem av The Beach Boys.
Falco, (eg. Hans Hölzel), österrikisk musiker.
9 februari
Helga Hallén, svensk skådespelare.
Halldór Laxness, isländsk författare, nobelpristagare.
17 februari – Ernst Jünger, tysk författare.
21 februari – George Fant, svensk skådespelare.
22 februari – Donald S. Russell, amerikansk demokratisk politiker och jurist.
24 februari – Miff Görling, svensk kompositör, arrangör och musiker.


==== Mars ====
2 mars – Leif Blomberg, svensk politiker (s), invandrarminister 1994–1996 och ordförande för Metall.
8 mars – Peter Nilson, författare och astronom.
10 mars – Lloyd Bridges, amerikansk skådespelare.
12 mars – Judge Dread, eg. Alexander Minto Hughes, brittisk reggae- och skamusiker.
15 mars – Benjamin Spock, amerikansk barnläkare.
19 mars – E.M.S. Nambodiripad, indisk kommunistisk politiker.
20 mars – Beverley Cross, brittisk pjäs- och manusförfattare.
21 mars
Blenda Bruno, svensk skådespelare.
Galina Ulanova, rysk ballerina.
23 mars – Lillie Björnstrand, svensk skådespelare och författare.
26 mars – Gösta Grip, svensk skådespelare.
27 mars – Ferdinand Anton Ernst Porsche, österrikisk-tysk bilkonstruktör.


=== Andra kvartalet ===


==== April ====
5 april – Cozy Powell, brittisk trummis.
6 april – Tammy Wynette, amerikansk countrysångerska.
7 april – Elsie Bodin, svensk sångare och skådespelare.
10 april
John Petersson, svensk militär.
Francis Durbridge, brittisk deckarförfattare.
14 april – Maurice Stans, amerikansk republikansk politiker och tjänsteman.
15 april – Pol Pot, tidigare diktator i Kambodja.
17 april – Linda McCartney, f.1941, amerikansk musiker, gift med Paul McCartney.
19 april – Octavio Paz, mexikansk författare, nobelpristagare 1990.
21 april
Jean-François Lyotard, fransk filosof.
Egill Jacobsen, dansk konstnär.
25 april
Egon Engström, svensk skådespelare.
Christian Mortensen, 115, äldsta nordiska personen någonsin.
26 april – Sven-Olov Lindholm, svensk nazistisk politiker.


==== Maj ====
2 maj – Hideto Matsumoto, japansk musiker.
4 maj – Alois Estermann, kommendant för schweizergardet.
14 maj – Frank Sinatra, 82, amerikansk sångare och skådespelare.
23 maj – Telford Taylor, amerikansk jurist.
28 maj – Phil Hartman (49), Kanada-född amerikansk skådespelare och komiker (mördad av sin fru).
29 maj – Gunnar Johansson, svensk skådespelare.


==== Juni ====
2 juni – Folke Lindh, svensk amatörskådespelare.
8 juni – Maria Reiche, tysk matematiker och arkeolog.
11 juni – Catherine Cookson, brittisk författare.
14 juni – Ginette Mathiot, fransk kokboksförfattare
15 juni – Jokkmokks-Jokke, eg. Bengt Djupbäck, svensk trubadur.
17 juni – Gösta Lundström, svensk militär.
23 juni – Per Anders Fogelström, svensk författare.
23 juni – Maureen O'Sullivan, amerikansk skådespelare – Tarzans Jane.
26 juni – John Zacharias, svensk skådespelare, regissör och teaterchef.
29 juni – Slavko Dokmanović, kroatienserbisk politiker.


=== Tredje kvartalet ===


==== Juli ====
1 juli – Stig Järrel, svensk skådespelare.
4 juli – Kurt Franz, tysk SS-officer, kommendant i Treblinka.
5 juli – Sture Kallin, svensk musiker
8 juli – Tore Werner, svensk operasångare.
12 juli – Bo Giertz, biskop i Göteborg.
14 juli – Dick McDonald – amerikansk affärsman, grundade den första McDonald'srestaurangen 1948.
17 juli – Mafalda Figoni, svensk solodansös, skådespelare och koreograf.
18 juli – Peer Gregaard, dansk teaterchef.
21 juli – Alan Shepard, amerikansk flygare & astronaut, första amerikanen i rymden 1961.
22 juli – Rolf Botvid, svensk skådespelare och manusförfattare.
23 juli – Bertil Green, svensk militär.
28 juli – Cilla Ingvar, svensk revyartist.
29 juli – Jerome Robbins, amerikansk koreograf, regissör och dansare.


==== Augusti ====
2 augusti – Henrik Dyfverman, svensk skådespelare och tv-producent.
3 augusti – Alfred Schnittke, rysk postmodern kompositör.
5 augusti – Otto Kretschmer, tysk ubåtsbefälhavare under andra världskriget.
10 augusti – Åke Rangnar Wide, svensk konstnär och grafiker.
20 augusti – Gunnar Åberg, svensk militär.
25 augusti – Floyd K. Haskell, amerikansk demokratisk politiker, senator 1973–1979.
26 augusti – Frederick Reines, amerikansk fysiker, nobelpristagare.
30 augusti – Denniz Pop, svensk musikproducent.


==== September ====
6 september
Ernst-Hugo Järegård, svensk skådespelare.
Akira Kurosawa, japansk filmregissör.
7 september – Christer Glenning, svensk motorjournalist.
14 september – Johnny Adams, amerikansk bluessångare.
21 september  - Florence Griffith Joyner, amerikansk friidrottare (världsrekord 100 och 200 meter)
26 september – Arne Risling, svensk militär.
27 september – Micha Koivunen, svensk skådespelare.
28 september – Olle Länsberg, svensk författare, manusförfattare och sångtextförfattare.


=== Fjärde kvartalet ===


==== Oktober ====
3 oktober – Roddy McDowall, brittiskfödd amerikansk skådespelare.
12 oktober – Matthew Shepard, mordoffer.
13 oktober – Ka Nerell, svensk skådespelare.
17 oktober – Joan Hickson, brittisk skådespelare, känd som Miss Marple.
27 oktober – Gene Taylor, amerikansk republikansk politiker, kongressledamot 1973–1989.


==== November ====
7 november – Börje Mellvig, svensk skådespelare, manusförfattare, regissör och textförfattare.
10 november – Svetlana Beriosova, litauisk ballerina.
17 november – Jefim Geller, sovjetisk schackspelare.
19 november – Albert Christiansen, svensk barnskådespelare och ingenjör.
22 november – Stu Ungar, professionell amerikansk gin rummy- och pokerspelare.


==== December ====
1 december – Bertil Nordahl, svensk fotbollsspelare och -tränare.
2 december – Per Mindus, svensk professor i psykiatri.
5 december – Albert Gore, amerikansk demokratisk politiker.
7 december – Alla Sjelest, rysk ballerina och koreograf.
11 december – Lynn Strait, amerikansk sångare.
16 december – Stig Sjögren, svensk militär.


== Nobelpris ==
Fysik
Robert B Laughlin, USA
Horst L Störmer, Tyskland
Daniel C Tsui, USA
Kemi
Walter Kohn, USA
John A Pople, Storbritannien
Medicin
Robert F Furchgott, USA
Louis J Ignarro, USA
Ferid Murad, USA
Litteratur – José Saramago, Portugal
Fred
John Hume, Storbritannien
David Trimble, Storbritannien
Ekonomi – Amartya Sen, Indien


== Referenser ==


=== Fotnoter ===


== Externa länkar ==
 Wikimedia Commons har media som rör 1998.