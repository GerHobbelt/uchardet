revision: 51761049
title: "Mannen p\xE5 balkongen (film)"
url: https://sv.wikipedia.org/wiki/Mannen_p%C3%A5_balkongen_(film)


---

Mannen på balkongen är en svensk/tysk film från 1993, regisserad av Daniel Alfredson. Utöver Alfredson skrevs manuset av Jonas Cornell. Detta är den fjärde filmen med Gösta Ekman som Martin Beck och Rolf Lassgård som Gunvald Larsson, och hade biopremiär den 26 november 1993.


== Handling ==
En seriemördare håller Stockholm i ett järngrepp. Småflickor attackeras, våldtas och mördas brutalt i Stockholms parker. Kriminalkommissarie Martin Beck och hans team famlar i mörker med två mordoffer utan närhet till misstänkt. Man har två vittnen; en treårig pojke som pratade med gärningsmannen och en rånare som inte drar sig för att misshandla gamla kvinnor för att lyckas med sina brott. Polisen inser att denna rånare har begått ett av sina rån under samma tidpunkt som våldtäktsmannen varit framme, på samma plats. Polisens enda spår efter en psykiskt sjuk flickmördare är en farlig rånare som man än så länge inte vet något om.


== Om filmen ==
Filmen är en av flera svensk/tyska samproduktioner om Martin Beck som polis. Övriga filmer är Roseanna (1993), Brandbilen som försvann, Polis polis potatismos, Mannen på balkongen, Polismördaren, Stockholm Marathon. Enligt många kritiker och fans är Mannen på balkongen Gösta Ekmans absolut bästa rollprestation som Martin Beck. Filmen belönades med en Guldbagge för bästa manus (Jonas Cornell och Daniel Alfredson) vid Guldbaggegalan 1994. Daniel Alfredson nominerades även för bästa regi, och filmen nominerades till bästa film (Hans Lönnerheden) samt bästa foto (Peter Mokrosinski).


== Mannen på balkongen på DVD ==
Efter att tidigare ha funnits utgiven i orenoverad version på DVD tog SF under 2005 beslutet att ge ut samtliga Beck-filmer på dvd där Gösta Ekman spelar Martin Beck i en Beck-box vid namn "BECK x 6" i renoverade versioner där följande filmer ingick: Roseanna, Brandbilen som försvann, Polis polis potatismos, Mannen på balkongen, Polismördaren, Stockholm Marathon. Denna box släpptes den 9 november 2005. Nu har även separata utgåvor släppts.


== Rollista ==
Gösta Ekman – Martin Beck
Kjell Bergqvist – Lennart Kollberg
Rolf Lassgård – Gunvald Larsson
Niklas Hjulström – Benny Skacke
Tova Magnusson-Norling – Putte Beck
Jonas Falk – Stig-Åke Malm
Bernt Ström – Einar Rönn
Ulf Friberg – Åke Persson
Ing-Marie Carlsson – Gun Kollberg
Magdalena Ritter – Susanne Grassman
Carl-Magnus Dellow – Polisbefäl
Michael Kausch – Fransson
Udo Schenk – Miroslav Dragan
Åsa Göransson – Lisbeth Karlström
Monica Nielsen – Kiosktanten
Lars Haldenberg – Kioskägare
Carina Jingrot – Bettan
Eva Dahlman – Dagisfröken
Anna von Rosen – Fru Oskarsson
Yvonne Schaloske – Fru Svensson
Gino Samil – Ingmarsson
Mats Arehn – Kioskkund
Ellen Swedenmark – Karin
Christina Ådén – Eva
Elias Ringqvist – Pelle
Fredrik Ådén – Erik
Maj Sjöwall – Lärarinna
Johanna Ström – Lena
Gösta Bredefeldt – Lodaren
Kåre Mölder – Medborgare Lindgren
Pär Ericson – Medborgare Fredriksson
Annikki Wahlöö – Polis på sjukhus


== Referenser ==


== Externa länkar ==

Mannen på balkongen på Internet Movie Database (engelska)
Mannen på balkongen på Svensk Filmdatabas