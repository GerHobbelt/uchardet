revision: 43262406
title: Dolomitisk
url: https://sv.wikipedia.org/wiki/Dolomit


---

Dolomit är ett mineral bestående av kalciummagnesiumkarbonat (CaMg(CO3)2). Namnet dolomit används även ibland för bergarter såsom dolosten och dolomitmarmor i vilka dolomit är det dominerande mineralet. Mineralet dolomit har en hårdhet på cirka 3½–4 på Mohs hårdhetsskala.
Troligen beskrevs dolomit först av Carl von Linné 1768. Mineralet fick sitt namn i mars 1792 av Nicolas-Théodore de Saussure, som uppkallade det efter den franska geologen Déodat Gratet de Dolomieu (1750–1801) som upptäckte bergarten i det som nu kallas Dolomiterna i norra Italien.Eldhållfastheten är ganska god.
Styrelsen för teknisk utveckling (STU) föreslår dolomit som tänkbart fyllmedel inom pappersindustrin.[källa behövs]


== Dolomitmarmor ==
Dolomitmarmor är en metamorf bergart med dolomit som huvudbeståndsdel. Den kan vara vit till färgen, men har ofta gulbruna eller gröna flammor. I Sverige har den brutits sedan 1800-talet som byggnadssten och klär som ekebergsmarmor bland annat fasaden till Dramatiska teatern i Stockholm.
Dolomitmarmor är värdbergart för malmen i Sala silvergruva och bryts i Tistbrottet väster om gruvan. Dolomit bryts också i Masugnsbyn. 
Dolomitmarmor är Närkes landskapssten.


== Se även ==
Dolomiterna
Ekebergsmarmor


== Källor ==
"Närke - Dolomitmarmor" - Sverigelanken.se


=== Noter ===