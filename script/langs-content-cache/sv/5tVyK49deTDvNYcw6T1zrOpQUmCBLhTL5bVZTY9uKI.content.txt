revision: 51902694
title: Moneybrother
url: https://sv.wikipedia.org/wiki/Moneybrother


---

Anders Olof Wendin, känd som Moneybrother, född 16 mars 1975 i Norrtälje församling i Stockholms län, är en svensk artist.


== Biografi ==
Moneybrother är uppvuxen i Ludvika. Han har en bakgrund i andra band, exempelvis Monster men lade ner bandet 2000 och bildade därefter solo-projektet Moneybrother. 2001 spelade Moneybrother på Hultsfredsfestivalens demonscen. EP:n Thunder in My Heart producerades av den inflytelserika producenten Jari Haapalainen och släpptes 18 februari 2002. 
Drygt ett år senare, 28 mars 2003, släpptes singeln "Reconsider Me" som slog stort i Sverige. Singeln följdes 9 maj upp av fullängdsalbumet Blood Panic. Skivan blev en omedelbar succé och Moneybrother fick motta en Grammis för bästa rockalbum och Sveriges Radio P3:s utmärkelser för "Årets manliga artist", "Årets nykomling" och "Guldmicken". Ytterligare två singlar släpptes från Blood Panic och skivan sålde guld i Sverige och sålde även bra i Tyskland, Nederländerna, Belgien och Schweiz. 2005 gav Moneybrother ut sin andra skiva To Die Alone vilken även den mottogs mycket väl. 
Den 14 oktober 2010 påbörjade Moneybrother sin första soloturné i Sverige.År 2017 medverkade han i åttonde säsongen av TV-programmet Så mycket bättre (TV4).


== Hacka Skivindustri ==
Efter en konflikt med Burning Heart som Moneybrother var kontrakterad av startade han ett eget skivbolag under namnet Hacka Skivindustri som han släppte det svenskspråkiga albumet Pengabrorsan på under uppmärksammande former. Skivan innehåller svenskspråkiga versioner av flera olika artisters låtar. Moneybrother släppte sitt tredje engelskspråkiga soloalbum som fick namnet Mount Pleasure den 22 augusti 2007.


== The Panthers ==
Bandet som backar upp Moneybrother live och på skiva kallar sig "The Panthers" består av:

Lars Skoglund - trummor
Patrik Kolar - hammondorgel & piano
Viktor Brobacke - trombon och körsång
Henrik Nilsson - bas och körsång
Mange Jonsson - trumpet och körsång
Henrik Svensson - gitarrTidigare medlemmar:

Indy Neidell- piano och orgel (slutade efter Blood Panic)
Magnus Henriksson, alias Existensminimum - trummor och slagverk (slutade efter To Die Alone)
August Berg - trummor (på To Die Alone)
Gustav Bendt - saxofon och körsång
Patrick Andersson - gitarr


== Diskografi ==


=== Album ===
2003 – Blood Panic
2005 – To Die Alone
2006 – Pengabrorsan
2007 – Mount Pleasure
2009 – Real Control
2012 – This Is Where Life Is2018 – Det är dom dagarna jag vill sjunga om


=== EP ===
2002 – Thunder in My Heart


=== Singlar ===
2003 – Reconsider Me
2003 – Stormy Weather
2003 – It's Been Hurting All the Way with You, Joanna
2005 – They're Building Walls Around Us
2005 – Blow Him Back Into My Arms
2005 – My Lil Girl's Straight from Heaven
2006 – Dom vet ingenting om oss
2007 – Downtown Train (Tåget som går in till stan)
2007 – Just Another Summer
2007 – Guess Who's Gonna Get Some Tonight
2007 – Down at the R
2009 – Born Under a Bad Sign
2009 – We Die Only Once (for Such a Long Time)


=== Samlingar ===
2004 – Rebell 10 år


== Källor ==


== Externa länkar ==
 Wikimedia Commons har media som rör Moneybrother.
Officiell webbplats
Natalia Kazmierska recenserar To Die Alone i Expressen
Intervju med Moneybrother i RKUs tidning Rebell #06 2003