revision: 51703123
title: Lyse socken
url: https://sv.wikipedia.org/wiki/Lyse_socken


---

Lyse socken i Bohuslän ingick i Stångenäs härad, uppgick 1952 i Lysekils stad och området ingår sedan 1971 i Lysekils kommun och motsvarar från 2016 Lyse distrikt.
Socknens areal var 50,01 kvadratkilometer, varav land 49,68. År 2000 fanns här 1 718 invånare. Oljeraffinaderiet Preemraff, orten Skalhamn samt sockenkyrkan Lyse kyrka ligger i socknen. 


== Administrativ historik ==
Lyse socken har medeltida ursprung. Omkring 1700 utbröts Lysekils församling vars område sedan i olika steg bildade Lysekils socken där sedan Lysekils köping inrättades.
Vid kommunreformen 1862 övergick socknens ansvar för de kyrkliga frågorna till Lyse församling och för de borgerliga frågorna bildades Lyse landskommun. Landskommunen inkorporerades 1952 i Lysekils stad som 1971 ombildades till Lysekils kommun.  1 januari 2023 uppgick församlingen i Lysekils norra församling.1 januari 2016 inrättades distriktet Lyse, med samma omfattning som församlingen hade 1999/2000.
Socknen har tillhört län, fögderier, tingslag och domsagor enligt vad som beskrivs i artikeln Stångenäs härad. De indelta soldaterna tillhörde Bohusläns regemente, Stångenäs kompani och de indelta båtsmännen tillhörde 1:a Bohusläns båtsmanskompani.


== Geografi och natur ==
Lyse socken ligger nordost om Lysekil på Stångenäset med Gullmarsfjorden i söder och Brofjorden i norr och omfattar öar som Stora Kornö. Socknens har odlingsbygd mellan bergsplatåer som är kala eller skogfattiga.I socknen finns tre naturreservat: Gullmarsskogen, Stångehuvud och Trälebergskilen. Gullmarn är ett naturvårdsområde som ingår i EU-nätverket Natura 2000 och delas med Brastads, Bro, Lysekils och Skaftö socknar i Lysekils kommun, Morlanda socken i Orusts kommun, Dragsmarks, Bokenäs och Skredsviks socknar i Uddevalla kommun samt Foss socken i Munkedals kommun.
I Häggvall fanns ett gästgiveri.


== Fornlämningar ==
Boplatser, två dösar och tre gånggrifter från stenåldern har påträffats. Från bronsåldern finns över hundra gravrösen och några hällristningar. Från järnåldern finns ett tiotal gravfält och två fornborgar.


== Befolkningsutveckling ==
Befolkningen ökade från 1214 år 1810 till 4506 år 1910 varefter den minskade 1331 1970 då den var som minst under 1900-talet.


== Namnet ==
Namnet skrevs 1317 Lysa och kommer från kyrkbyn. Namnet innehåller ljus (lysa) och kan syfta på en fjord eller en bäck.


== Se även ==
Lyse församling


== Referenser ==


== Vidare läsning ==
Aronson, Lennart (1994). ”Då och nu i Sjöbol vid Brofjorden.”. Spår av odling / på uppdrag av Meijerbergs institut för svensk etymologisk forskning vid Göteborgs universitet sammanställd av Birgitta Ernby (Göteborg : Meijerbergs institut, 1994):  sid. 21-26.  Libris 2160834
Holmberg, Axel Emanuel (1867). Bohusläns historia och beskrifning. D. 2, Norrviken, Sunnerviken och Oroust. Örebro. sid. 161-167. Libris 417491. http://runeberg.org/aehbhob/2/0163.html 
Lindbergh, Nils (1988). Stångenäs-släkter: stamtavlor. D. 3, Lyse s:n och Lysekil. Ed: Zackariasson. Libris 673216 
Sandell, Östen (1984). Lyse kvarnar. Libris 10297994 
Torgestam, Harald (2001). ”Saltfabriken i Alsbäck i Lyse.”. Vikarvet 2000/2001 (40),:  sid. 49-61 : ill.. ISSN 0349-0351. ISSN 0349-0351 ISSN 0349-0351.  Libris 3333488


=== Videoproduktioner ===
 Sigvard Andersson, Lyse murare och modellbyggare. Lysekil: Fredh & Lipkin. 1983. Libris 8426979 


== Externa länkar ==
Arkiv relaterade till  Lyse socken. Källa: Nationella arkivdatabasen, Riksarkivet.
Föremål från  Lyse socken. Källa: Digitalt Museum, Nordiska museet m.fl.
Fornlämningar, Statens historiska museum: Lyse socken  
Fornminnesregistret, Riksantikvarieämbetet: Lyse socken Fornminnen i socknen erhålls på kartan genom att skriva in sockennamn (utan "socken") i "Ange geografiskt område"
Lyse socken   i C.M. Rosenberg (1882–1883). Geografiskt-statistiskt handlexikon över Sverige. Stockholm: A.V. Carlsons förlag.
Lyse socken i Historiskt-geografiskt och statistiskt lexikon öfver Sverige i 7 band, Stockholm 1856-1870
Fotografier och föremål från Lyse socken på DigitaltMuseum
Lyse hembygdsförening