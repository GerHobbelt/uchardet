revision: 51375173
title: Fillie Lyckow
url: https://sv.wikipedia.org/wiki/Fillie_Lyckow


---

Fillie Elsava Lyckow Widding, tidigare Lyckow Bergström, ursprungligen Elsava Lyckow, född 31 oktober 1934 på Östermalm i Stockholm, död 27 mars 2015 i Mariefred, var en svensk skådespelare.


== Karriär ==
Fillie Lyckow studerade vid Dramatens elevskola 1959–1962 och var engagerad vid Dramatiska teatern 1962–1964. Hon var vid Uppsala stadsteater 1965–1968 och har sedan frilansat på olika scener i Stockholm samt i radio och TV sedan 1969. 
Bland hennes uppmärksammade roller kan nämnas Jenny i Mahagonny, mrs Peachum i Tolvskillingsoperan och titelrollen i Mutter Courage. Vidare har hon setts som fröken i Madicken-filmerna och som personalchefen Aina Lindgren i TV-serien Varuhuset. Hennes sångresurser användes i kabarén Klo i silketass på Komediteatern (1979) och Evergreens på Kägelbanan (1982).Lyckow agerade också röstskådespelare i tecknade filmer, exempelvis den onda fen i Törnrosa och Beata i Dr Snuggles samt berättarrösten i 2010 års julkalender Hotell Gyllene Knorren. Hon spelade Fru Schmidt i 2007 års uppsättning av The Sound of Music på Göta Lejon i Stockholm.


== Privatliv ==
Fillie Lyckow var dotter till fastighetsmäklare Nils Lyckow och Elsa Rexroth-Berg samt dotterdotter till tonsättaren Natanael Berg och faster till översättaren och författaren Cicci Lyckow Bäckman.
Hon gifte sig första gången 1964 med disponenten Göte Bergström (1910–1972) och andra gången 1987 med författaren Lars Widding (1924–1994). Hon fick en dotter, skådespelaren Maria Lyckow 1964.


== Filmografi i urval ==


== Teater ==


=== Roller (ej komplett) ===


== Referenser ==


=== Källor ===
”Kaos i firman”. e24. 4 maj 2008. http://www.e24.se/lifestyle/kultur/kaos-i-firman_440113.e24. Läst 21 januari 2010. 
”Guldkungen till Växjö Kultur & Nöje”. smp.se. 28 oktober 2008. Arkiverad från originalet den 19 juli 2011. https://web.archive.org/web/20110719085635/http://www.smp.se/nyheter/Kultur___N_je/guldkungen-till-vaxjo(939248).gm. Läst 21 januari 2010. 
Fillie Lyckow på The New York Times. Läst 21 januari 2010.
Fillie Lyckow på hollywood.premiere.com. Läst 21 januari 2010.
Dödsannons med dödsdatum


=== Noter ===


== Externa länkar ==

Fillie Lyckow på Internet Movie Database (engelska)
Fillie Lyckow på Svensk Filmdatabas
Fillie Lyckow i Dramatens rollbok