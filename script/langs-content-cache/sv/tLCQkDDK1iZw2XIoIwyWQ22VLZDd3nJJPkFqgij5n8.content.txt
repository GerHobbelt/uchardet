revision: 52416804
title: NCIS (TV-serie)
url: https://sv.wikipedia.org/wiki/NCIS_(TV-serie)


---

NCIS är en amerikansk TV-serie om en grupp agenter tillhöriga den amerikanska marindepartementets civila kriminalpolis – Naval Criminal Investigative Service – som utreder brott där militär personal ur flottan och marinkåren är inblandad.Serien är en spin-off till skaparen Donald P. Bellisarios andra militärserie På heder och samvete som spelades in och sändes från 1995 till 2005 och flera av NCIS-rollfigurintroducerades för första gången i ett tvådelad följetong våren 2003 i den andra seriens åttonde säsong. Bellisario lämnade rollen som seriens show runner efter den fjärde säsongen efter en konflikt med huvurollsinnehavaren Mark Harmon.Det första NCIS-avsnittet per se hade premiär den 23 september 2003 på CBS. NCIS har sedan 2009 en egen spin-off serie: NCIS: Los Angeles med Chris O'Donnell & LL Cool J i huvudrollerna. NCIS fick ännu en spin-off under 2014: NCIS: New Orleans som sändes under sju säsonger. NCIS fick ytterligare en spin-off under 2021: NCIS: Hawai’i som började den 20 september 2021 på CBS i USA. Under 2023 väntas formatet få sin första version som produceras utanför USA i Australien.


== Sammanfattning ==
NCIS arbetar utanför den vanliga befälsordningen med att utreda brott som har bevis som kan knytas till USA:s flotta eller USA:s marinkår.Baserade vid Washington Navy Yard leds gruppen av NCIS-agenter av, den tidigare gunnery sergeant, Leroy Jethro Gibbs, vars utredningskunskaper är legendariska och han anses också vara NCIS bästa förhörsledare. Han är känd för att lita på sin magkänsla (eng. "gut", "gut feeling") som ofta visar sig stämma. Han är dock mån om att inte dra slutsatser för snabbt utan bevis utan hans magkänsla snarare driver honom att söka sanningen när ett fall redan kan verka vara löst. Under Gibbs arbetar Special Agent Anthony ‘Tony’ DiNozzo, en före detta mordutredare från Baltimore. Han kan uppfattas som lite barnslig och vill inte släppa taget om collegetiden, och i de första säsongerna verkar han också jämt ha en ny flickvän. Ute i fält är dock Tony i sitt esse och hans instinkter saknar motstycke. Under de två första säsongerna fick Gibbs och Tony sällskap av den före detta Secret Service-agenten Caitlin ‘Kate’ Todd som i pilotavsnittet förlorade sitt tidigare jobb och därmed erbjöds en tjänst i Gibbs team på NCIS. Kate arbetar mestadels “by-the-book” och tycker att det är väldigt roligt att reta Tony. Hennes bästa egenskaper är dock när det gäller att profilera brottslingar och som livvaktsskydd.
Till sin hjälp har agenterna kriminalteknikern Abigali "Abby" Sciuto, en talangfull forskare som även är gothare. Assisterar teamet gör också rättsläkaren Dr. Donald "Ducky" Mallard, som kan allt eftersom han sett allt, och han är inte rädd att berätta det för dig. Under andra säsongen blir NCIS-agenten Timothy "Tim" McGee en del av Gibbs team, en MIT-akademiker vars datorkunskaper överskuggar hans osäkerhet ute i fält. I tredje säsongen ansluter sig Ziva David, en före detta Mossad-agent, till teamet. Ny är också den nya NCIS-chefen Jennifer Shepard, som har ett romantiskt förflutet med Gibbs.


== Huvudkaraktärer ==


=== Leroy Jethro Gibbs ===
Före detta marinsoldat. Gibbs har jobbat på NCIS sedan början av 90-talet. Hans största styrka är som förhörsledare. Har med åren fått problem med synen, men har svårt att erkänna att han behöver läsglasögon. På sin fritid bygger han båtar i sin källare. Har varit gift fyra gånger och skild tre. Han fick en dotter med sin första fru men både frun och dottern blev mördade när Gibbs var ute på uppdrag, vilket har satt djupa sår i den gamle marinsoldaten.
Spelas av Mark Harmon.


=== Timothy "Tim" McGee ===
McGee tillhör Gibbs team och dyker för första gången upp i säsong 1, avsnitt 7. Han är en MIT-akademiker och från Johns Hopkins, vars datorkunskaper överskuggar hans osäkerhet ute i fält. Han har lite svårt för att se vissa av de motbjudande saker som agenterna ibland få stå ut med, och han kräktes när han var med om sin första obduktion. Han är och förblir "nybörjaren" i Tonys ögon.
I säsong 1 dejtar McGee och Abby, vilket slutar med ett vänskapligt förhållande, dock med vissa fortsatta spänningar. Hans lillasyster Sarah dyker upp i Säsong 4 (avsnitt 9 – Twisted Sister). McGee är även författare och har skrivit en bästsäljande kriminalroman under pseudonymen Thom E. Gemcity (ett anagram på Timothy McGee), som involverar karaktärer baserade på hans team: L.J. Tibbs (Gibbs), Tommy (DiNozzo), Lisa (Ziva), Amy Sutton (Abby), Pimmy Jalmer (Jimmy Palmer) och McGregor (han själv).
Spelas av Sean Murray.


=== Abigail "Abby" Sciuto ===
Kriminaltekniker som arbetar i labbet med att hitta ledtrådar i bevisen agenterna tar med sig tillbaka till NCIS. Hon har en utmärkande goth-stil som rimmar väldigt dåligt med hennes evigt glada humör. Hennes klädstil får många att rynka på näsan första gången de ser henne, men hon är väldigt duktig på sitt jobb och har Gibbs fulla förtroende. Hon blev intresserad av rättsmedicin som liten när hon bodde nära en bilskrot och försökte ta reda på hur olyckorna skett.
Abby gillar rave-partyn och sover i en kista. Har många tatueringar, bland annat en i nacken. Hennes föräldrar var båda döva och därför kan Abby teckenspråk, samt kan läsa på läppar vilket hon och Gibbs, som också kan en del, utnyttjar ibland. Abby dricker konstant en fiktiv dryck kallad "Caf-Pow!" och har en gosedjursflodhäst kallad Bert som pruttar när man kramar honom.
Spelas av Pauley Perrette.


=== Dr. Donald "Ducky" Mallard ===
Ducky är utbildad på Eton College och Edinburgh Medical School i Skottland och är rättsläkare på NCIS. Har en egenhet att prata med de kroppar han ska obducera, men det verkar bara göra honom bättre. Han har fascinerande nog nästan alltid en historia att berätta som kan associera till det aktuella fallet.
Ducky bodde fram till säsong 6 med sin dementa 96-åriga mamma (Nina Foch som spelade mamman avled 2008) och hennes welsh corgi-hundar. En av hans stora passioner är att spela cricket. Duckys huvudsakliga position är rättsläkare, men han gör ibland även undersökningar på brottsplatsen och en gång skickades han till och med ut på ett väldigt viktigt uppdrag under täckmantel. Han har också utbildning i psykologi för att ta reda på mer om hur till exempel mördare skulle kunna tänka.
Spelas av David McCallum.


=== Jimmy Palmer ===
Jobbar tillsammans med Ducky som hans assistent, tar över efter Gerald när han i säsong ett blir skadad och sjukskriven. Han är flitig och gör sitt bästa. Han har ett hemligt, men kortvarigt, förhållande med en annan agent.
Spelas av Brian Dietzen. (2004-)


=== Eleanor Bishop ===
Efter att ha hjälpt NCIS lösa ett fall erbjöd Gibbs henne en chans att göra dubbel plikt som en NSA analytiker på NCIS MCRT. Hon tillämpas heltids provanställning jobb på NCIS, vilket hon accepterar. Är ursprungligen från Oklahoma, hon har tre bröder och är gift.
Spelas av Emily Wickersham. (2013-)


== Återkommande karaktärer ==
Tobias Fornell (Joe Spano) (2003-). Jobbar på FBI, även vän till Gibbs.
Leon Vance (Rocky Carroll) (2008-). chef för NCIS.


== Gamla karaktärer ==
Caitlin "Kate" Todd (Sasha Alexander) (2003–2005)
Secret Service-agent som efter att ha haft en relation med en kollega fick säga upp sig, det tog dock inte lång tid innan hon fick erbjudande av Gibbs att börja NCIS. Hade planer på att bli advokat, men hoppade av utbildningen efter ett år eftersom hon tyckte det var så tråkigt. Hennes relation till Tony utvecklades att bli väldigt syskonlik och Kate hade alltid en kvick kommentar som svar när Tony försökt imponera på henne eller Gibbs. Är också väldigt duktig på att teckna, framför allt porträtt men även karikatyrer. Hon har även en tatuering på rumpan som är i en form av en ros som hon gjorde då hon var berusad. Hon dödades av Ari Haswari i slutet av säsong 2.Jenny Shepard (Lauren Holly) (2005–2008)
Chef på avdelningen. Hon har tidigare arbetat på fältet med Gibbs. Hon vill gärna visa sig hård men är egentligen inte mer än de andra, hon är inte rädd att ta i själv när det behövs. Shephard dör efter femte säsongen.Ziva David (Cote de Pablo) (2005–2013)
Ziva är agent för Mossad, men arbetar som sambandsofficer med position hos NCIS i de första säsongerna. Hennes specialiteter är lönnmord, spionage och tvång. Hon kom till NCIS i början av tredje säsongen efter att hennes halvbror dödat Kate. Hon skjuter honom därefter i huvudet för att han ljugit för henne. Hennes övriga familj är rätt splittrad. Hon hade en lillasyster, Tali, som dog i en självmordsbombning hennes pappa blev mördad i säsong 10. Hennes sorgliga familjehistoria har påverkat henne väldigt starkt men hon visar inte gärna sina känslor inför andra.Ziva är väldigt envis och talar många språk, bland annat hebreiska, arabiska, spanska, franska, engelska, ryska, italienska, tyska med mera. Hennes engelska präglas dock av en hebreisk brytning och ibland blir det fel när hon använder sig av engelska ordspråk. Det är ett stående skämt att Ziva feltolkar uttryck (till exempel "I feel like such a donkey's butt.") och någon – oftast DiNozzo eller McGee – måste rätta henne (till exempel "'Horse's ass', Ziva"). Ziva är också vacker och sjunger väldigt bra.
I säsong 11xe02 lämnar Ziva David serien i en scen tillsammans med Anthony DiNozzo. Cote de Pablo, som spelar Ziva David, lämnar serien på grund av att "hon ville bara ta en paus, inte på grund av pengar". 

Anthony "Tony" DiNozzo (Michael Weatherly) (2003–2016)
Var tidigare mordutredare, bland annat i Baltimore, och det verkar som att han tidigare inte kunnat stanna på ett och samma jobb speciellt länge. När serien börjar har han varit på NCIS i två år. Tony har ett stort intresse för kvinnor, och har en väldigt flirtig personlighet. Dock har han ingen tur när det gäller långvariga kärleksförhållanden. Tony har också en förkärlek för fina bilar och dyra kläder. Han älskar även filmer och har sett det mesta och kan ofta relatera det mesta med filmer.Tony vill ibland imponera på Gibbs, men ofta blir han bortgjord. Han är dock väldigt effektiv och vet vad han gör i sitt arbete. Under de senare säsongerna har man börjat se att Tony, likt Gibbs, mer har börjat lita på sin magkänsla, som inte alltför sällan också stämmer. Till skillnad från Gibbs har han dock en tendens att vilja skryta när han har rätt. Han har en förhörsteknik som är väldigt speciell men även väldigt effektiv.
Michael Weatherly har beslutat sig för att lämna serien efter säsong 13.

Paula Cassidy (Jessica Steen) NCIS agent. Leder ett team precis som Gibbs, men ingår även under en kort tid i Gibbs team, där hon tillfälligt ersätter Kate. Cassidy offrar sitt liv för att förhindra en självmordsbombare under fjärde säsongen.
Ari Haswari (Rudolf Martin) Mossadagent och terrorist. Han är halvbror till Ziva.
Michelle Lee (Liza Lapira) Hon var med i Tonys team när Gibbs var pensionerad.
Jeanne Benoit (Scottie Thompson) Flickvän till Tony under säsong 4.
Hollis Mann (Susanna Thompson) Tillfällig flickvän till Gibbs.
Gerald Jackson (Pancho Demmings) Assistent till Ducky under säsong ett. Blir skadad av Ari Haswari och sjukskriven, men återkommer i några episoder i säsong 3.
Mike Franks (Muse Watson) Tidigare chef och handledare till Gibbs, kallar honom ibland fortfarande "nybörjaren (Probie)".


== Kuriosa ==
I ett avsnitt frågar Kate Gibbs: Hur såg Ducky ut när han var yngre? Gibbs svarar: Som Illya Kuryakin. David McCallum spelade rollen som Illya Kuryakin i TV-serien Mannen från UNCLE.


== DVD ==
I Sverige har NCIS släppts av CBS DVD/Paramount på DVD.


== Avsnitt ==


=== Säsong  1 ===


=== Säsong  2 ===


=== Säsong  3 ===


=== Säsong  4 ===


=== Säsong  5 ===


=== Säsong  6 ===


=== Säsong  7 ===


=== Säsong  8 ===


=== Säsong  9 ===


=== Säsong 10 ===


=== Säsong 11 ===


=== Säsong 12 ===


=== Säsong 13 ===


=== Säsong 14 ===


=== Säsong 15 ===


== Se även ==
Polisen i USA


== Referenser ==


== Externa länkar ==
NCIS – officiell webbplats för serien

NCIS på Internet Movie Database (engelska)
NCIS – omTVserier
NCIS Database