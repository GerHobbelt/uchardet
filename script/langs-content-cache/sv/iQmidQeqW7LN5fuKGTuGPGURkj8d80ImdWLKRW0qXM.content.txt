revision: 49799082
title: Man! I Feel Like a Woman!
url: https://sv.wikipedia.org/wiki/Man!_I_Feel_Like_a_Woman!


---

"Man! I Feel Like a Woman!" blev sjunde singel ut från albumet Come on Over med Shania Twain. Låten skrevs av Mutt Lange och Shania Twain. "Man! I Feel Like a Woman!," släpptes ursprungligen till nordamerikanska countryradiostationer under tidigt 1999, och var första låt på Shania Twains turnéer Come on Over Tour och Up! Tour. Låten vann år 2000 en Grammy för bästa kvinnliga sånginsats inom country. Shania Twain framförde låten under halvtidspausen i Super Bowl 2003. 2006 fick singeln en guldskiva av RIAA för 500 000 nerladdningar.
Låten användes som ett komiskt inslag 2004 i en TV-reklam för Chevy Colorado, där en grupp män reser i ett av fordonen, och en av dem börjar sjunga med till Shania Twains inspelning (ur kvinnligt perspektiv), mycket till vännernas obehag. (Chevrolet sponsrade Country Music Association.) Låten framfördes också av American Idol-vinnaren Carrie Underwood under fjärde säsongen, och av Britney Spears i filmen Crossroads.


== Mottagande ==
Tidskriften Billboard gav låten bra kritik, och kallade den "countrycrossover när den är som bäst."


== Listplacering ==
"Man! I Feel Like a Woman!" debuterade på amerikanska Billboard Hot Country Singles & Tracks den 13 mars 1999 med placeringen 53, och var därmed högst placerade nykomling den veckan. Singeln tillbringade sedan 20 veckor på listan och klättrade till topplaceringen nummer fyra den 12 juni 1999, där den stannade i två veckor. Singeln blev Shania Twains elfte topp 10-hit (sjunde raka), och hennes 13:e topp 20-singel på countrylistorna. "Man! I Feel Like a Woman!" toppade också listan Hot Country Recurrents i två veckor.
Femte släppe till amerikanska adult contemporary från Come on Over', "Man! I Feel Like a Woman!" debuterade på 29:e plats den 2 oktober 1999, den veckans högst placerade nykomling. Singeln tillbringade 26 veckor på listan och klättrade till 16:e-plats den 18 december 1999, där den stannade i en vecka. "Man! I Feel Like a Woman!" blev Shania Twains femte raka top 20-singel, men blev dock hennes första att inte komma bland de 10 främsta.
"Man! I Feel Like a Woman!" blev en av Shania Twains mest framgångsrika singlar på amerikanska Billboard Hot 100. Singeln släpptes till popradio, debuterade den 17 april 1999, med en 93:e-plats. Den tillbringade 28 veckor på listan, och nådde som högst 23:e-platsen i en vecka den 13 november 1999. Låten blev Shania Twains sjunde top 40-singel. Den nådde också en 18:e plats på Hot 100 Airplay-listan.
"Man! I Feel Like a Woman!" blev hennes andra raka etta i Nya Zeeland, där den debuterade på topplaceringen, och belönades med en platinaskiva. I Frankrike blev det hennes första singel bland de 10 främsta. I Storbritannien belönades den med silverskiva, och debuterade på toppen den 2 oktober 1999 bland de tre främsta, där den stannade i två veckor. Den stannade bland de tio främsta i ytterligare två veckor, och låg på listan i 18 veckor. Singeln blev Shania Twains fjärde, och tredje raka, top 10-hit i Storbritannien. Den hamnade också bland de tio främsta i Nederländerna och Australien.


== Musikvideo ==
Låtens musikvideo spelades in i New York den 3 januari 1999, och regisserades av Paul Boyd. Den debuterade den 3 mars och är en omvänd version av Robert Palmers "Addicted to Love". Videon vann Much More Music-priset vid Much Music Video Awards år 2000. Originalversionen av videon finns på Shania Twains DVD The Platinum Collection.


== CD-singel ==
"Man! I Feel Like a Woman!" Original Radio Edit (3:53)
"I'm Holdin' On to Love (To Save My Life)" (popmix)
"Love Gets Me Every Time" (3 mars-remix)
"Man! I Feel Like a Woman!" (alternativ mix) (3:53)


== Officiella versioner ==
Ursprunglig albumversion (3:53)
Internationell version (3:53)
Alternativ version (3:53)
Live från Dallas (3:56)
Live från Divas Live (4:34)


== Listplaceringar ==


=== Topplacering ===


== Referenser ==
Den här artikeln är helt eller delvis baserad på material från engelskspråkiga Wikipedia, 24 april 2011.


=== Fotnoter ===