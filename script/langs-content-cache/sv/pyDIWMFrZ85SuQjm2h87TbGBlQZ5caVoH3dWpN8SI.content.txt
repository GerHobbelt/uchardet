revision: 47245365
title: '1766'
url: https://sv.wikipedia.org/wiki/1766


---

1766 (MDCCLXVI) var ett normalår som började en onsdag i den gregorianska kalendern och ett normalår som började en söndag i den julianska kalendern.


== Händelser ==


=== Januari ===
8 januari – Brittiska bosättningen Port Egmont grundas på Västfalkland.
14 januari – Vid Fredrik V:s död efterträds han som kung av Danmark och Norge av sin son Kristian VII.


=== Februari ===
Februari – Mössorna gör en omorientering och sluter förbund med Storbritannien. Frankrike ger sitt samtycke, men drar in sina subsidier till Sverige.


=== April ===
30 april – Uppsala drabbas av en stadsbrand.


=== Juni ===
26 juni – Den svenska överflödsförordningen, som förbjuder import av lyxvaror som kaffe, choklad, punsch och många viner, införs.


=== Juli ===
8 juli – Den efter brand återuppförda Drottningholmsteatern besiktigas av de kungliga. Dagen därpå sker återinvigningen. Byggnaden uppfördes på drottning Lovisa Ulrikas uppdrag under ledning av Carl Fredrik Adelcrantz.


=== Oktober ===
1 oktober – Kronprins Gustav gifter sig genom ombud med Sofia Magdalena av Danmark.
8 oktober – Gustav och Sofia Magdalena möts för första gången, när prinsessan anländer till Helsingborg.


=== November ===
4 november – Den officiella vigseln mellan Gustav och Sofia Magdalena äger rum.


=== December ===
2 december – Sveriges och världens första tryckfrihetsförordning, vars upphovsman är prästen Anders Chydenius, utfärdas. Den omfattar inte religiösa skrifter eller skrifter rörande statsskicket, men i övrigt upphör censuren och fri politisk diskussion tillåts. Offentlighetsprincipen införs också i svensk politik.


=== Okänt datum ===
Kusthandel i form av bondeseglation tillåts i Sverige.
Det litterära samfundet Utile dulci instiftas och blir konkurrent till Vitterhetsakademien.
Den finske humanisten Henrik Gabriel Porthans ger ut den första delen av fem av den finska diktsamlingen De poësi fennica.
Den ryska kejsarinnan Katarina II (den stora) planerar en nordeuropeisk allians mellan Ryssland, Storbritannien, Preussen, Polen, Danmark och Sverige.


== Födda ==
1 januari – Magdalena Rudenschöld, svensk politiskt aktiv grevinna.
4 februari – Thomas Robert Malthus, brittisk nationalekonom.
25 februari – George Jones, amerikansk politiker, senator 1807.
10 mars – Samuel Andreas Krebs, norsk militär.
24 mars – Adolf Fredrik von Willebrand, finländsk friherre och ämbetsman.
28 mars – Joseph Weigl, Tysk-österrikisk kompositör.
22 april
Obadiah German, amerikansk politiker, senator 1809–1815.
Germaine de Staël, fransk författare.
13 maj – Carl von Rosenstein, svensk ärkebiskop 1819–1836.
29 maj – Baltzar von Platen, svensk viceamiral, mannen bakom Göta kanal.
6 juli – John Russell, 6:e hertig av Bedford, brittisk politiker.
20 juli – Thomas Bruce, 7:e earl av Elgin, brittisk adelsman och diplomat.
16 augusti – William Hyde Wollaston, brittisk fysiker.
6 september – John Dalton, brittisk kemist och fysiker.
11 september – James Brown, amerikansk politiker och diplomat, senator 1813–1817 och 1819–1823.
16 november – Rodolphe Kreutzer, fransk violinist, kompositör, lärare och dirigent.


== Avlidna ==
14 januari – Fredrik V, kung av Danmark och Norge sedan 1746.
23 februari – Stanislaw I Leszczynski, kung av Polen 1704–1709 och 1733–1736.
9 maj – Thomas Arthur, greve de Lally, fransk krigare av irländsk börd, avrättad.
7 november – Jean-Marc Nattier, fransk målare.
10 mars - Jane Colden, amerikansk botaniker.


== Referenser ==


=== Fotnoter ===


== Externa länkar ==
 Wikimedia Commons har media som rör 1766.