revision: 52933997
title: TDRS-2
url: https://sv.wikipedia.org/wiki/STS-26


---

STS-26 var den tjugosjätte flygningen i det amerikanska rymdfärjeprogrammet och den sjunde i ordningen för rymdfärjan Discovery. Den sköts upp från Pad 39B vid Kennedy Space Center i Florida den 29 september 1988. Efter drygt fyra dagar i omloppsbana runt jorden återinträde rymdfärjan i jordens atmosfär och landade vid Edwards Air Force Base i Kalifornien.


== Start och landning ==
Starten skedde klockan 11:37 (EDT) 29 september 1988 från Pad 39B vid Kennedy Space Center i Florida.
Landningen skedde klockan 09:37 (PDT) 3 oktober 1988 vid Edwards Air Force Base i Kalifornien.


== Uppdragets mål ==
Huvuduppgiften för detta uppdrag var att placera en satellit i omloppsbana, TDRS-3 (Tracking and Data Relay Satellite-3) samt att utföra en mängd experiment, som alla ansågs lyckade.


== Noterbart ==
Detta var den första rymdfärjeflygningen efter Challengerkatastrofen (STS-51-L, 1986). Det var också den första flygningen där man gått tillbaka till den sekventiella numreringen av uppdragen sedan STS-9, så att STS-26 sålunda är den 26:e flygningen.
För första gången sedan STS-4 hade besättningen på sig lufttäta rymddräkter under uppskjutning och landning.
TDRS-3 blev den andra TDRS-satelliten i omloppsbana, eftersom TDRS-2 förstördes ombord på Challenger.


== Besättning ==
Frederick H. Hauck (3), befälhavare
Richard O. Covey (2), pilot
John M. Lounge (2), uppdragsspecialist
George D. Nelson (2), uppdragsspecialist
David C. Hilmers (2), uppdragsspecialist


== Väckningar ==
Under Geminiprogrammet började NASA spela musik för besättningar och sedan Apollo 15 har man varje "morgon" väckt besättningen med ett särskilt musikstycke, särskilt utvalt antingen för en enskild astronaut eller för de förhållanden som råder.


== Se även ==
Rymdforskning


== Referenser ==


== Externa länkar ==

 Wikimedia Commons har media som rör STS-26.