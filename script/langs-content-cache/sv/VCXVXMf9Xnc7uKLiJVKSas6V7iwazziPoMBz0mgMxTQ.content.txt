revision: 52156345
title: "Seskar\xF6"
url: https://sv.wikipedia.org/wiki/Seskar%C3%B6


---

Seskarö (finska: Seittenkaari) är en tätort i Haparanda kommun och en cirka 20 kvadratkilometer stor ö i Haparanda skärgård. En serie broar förbinder (sedan 1978) Seskarö och några mellanliggande öar med fastlandet. Ön har cirka 500 invånare.
Naturen består mest av tallhed men även områden med gran och lövskog finns. Fina badstränder hittar man på framför allt södra sidan av ön, men även i viken Räpilahti, i nordöstra hörnet av Seskarö, finns det sandstrand med en naturhamn som tillåter även större båtar att angöra stranden. I den nordvästra delen av ön finns också Sammakkoviken med natursköna sandstränder. En campinganläggning finns i Tromsöviken, med husvagnsparkering och uthyrningsstugor och havsbad.
Sågverket, (som stängdes år 2008 av dåvarande ägaren Setragroup), var från slutet av 1800-talet öns livsnerv. Sågverket återstartades under 2011-2012 men stängdes kort efter återstart. Sågen återstartades återigen under 2020, efter stora investeringar, av den nya ägaren Stenvalls Trä. Bland fler verksamma företag märks en tillverkare av träbyggnader såsom småstugor och garage mm, ett flertal enskilda näringsidkare inom olika områden, en bensinmack med kioskvaror/grill samt en lanthandel, liksom restaurangen Seskarö Wärdshus.


== Historia ==
På den närliggande lilla ön Granvik finns en labyrint av sent datum. På halvön Tervaluoto finns en äldre labyrint, möjligen från medeltiden.
Våren 1917 utbröt det så kallade Seskaröupproret. Det var en av de händelser som tillsammans har kallats ”den svenska revolutionen”. Till 50-årsminnet av denna händelse restes en minnessten med inskriptionen: ”Brottet var hunger. Hungerkravallerna på Seskarö 1917. Arbetarna reste stenen 1967.”
Seskarö kyrka invigdes 1929. Mellan 1923 och 1976 var Seskarö ett kyrkobokföringsdistrikt inom Nedertorneå (sedermera Nedertorneå-Haparanda) församling.


=== Seskarö Folkets hus ===
I Seskarö så är det Seskarö hembygdsförening som sköter om Seskarö Folkets hus. Seskarö Folkets hus har funnits sedan minst år 1912.


=== Befolkningsutveckling ===


== Bilder ==

		
		


== Se även ==
Nedertorneå socken


== Noter ==


== Vidare läsning ==
Klockare, Sigurd (1957). ”Seskarökravallerna 1917 : sågverksarbetarna avväpnade militär”. SIA (Skogsindustriarbetaren) 1957 :14/15,:  sid. 16-18. 0346-1033. ISSN 0346-1033.  Libris 13520758
Nordén, Åsa (1983). ”Seskarön : hungerkravallerna”. Sällsamheter i Tornedalen (1983):  sid. 27-32  : ill.  Libris 10286656
Ring, Herman A (1894-1907). ”Bröderna Sandberg, Sandviks Ångsåg, Seskarö”. Sveriges industri - dess stormän och befrämjare. Stockholm: Eklund. Libris 2148639. http://runeberg.org/rhasvindus/2/0253.html 
 Seskarö - sågar, strid & splitvedsjäntor : en återblick på 1900-talet. Seskarö: Seskarö Hembygdsförening. 2014. Libris 16579397. ISBN 9789186115623 
 Seskarö : ett sågverkssamhälle. Rapport / Social utvecklingsplanering i Norrbottens län, 99-0301253-5 ; 9. Luleå: Länsstyr. 1978. Libris 397054 
Svanberg, Nils (1993). Seskarö under 500 år. [Haparandapojkarnas publikationer] ; 6. [Järfälla]: [Fören. Haparandapojkarna]. Libris 1628897 
Westin, Åke (1991). Minnen från Seskarö-Granvik. [Seskarö]: [Å. Westin]. Libris 1238870 


== Externa länkar ==
Seskarö Bottenvikens pärla