revision: 52958827
title: Neymar
url: https://sv.wikipedia.org/wiki/Neymar


---

Neymar da Silva Santos Júnior, mer känd som Neymar eller Neymar Jr, född 5 februari 1992 i Mogi das Cruzes i São Paulo i Brasilien, är en brasiliansk fotbollsspelare som spelar för Paris Saint-Germain och Brasiliens landslag.


== Klubbkarriär ==
Neymar debuterade tidigt i det brasilianska landslaget och hans insatser på fotbollsplanen ledde till ett stort intresse från flera europeiska klubbar, däribland FC Barcelona, Chelsea FC, Manchester City, FC Bayern och Real Madrid, men till slut valde Neymar att skriva kontrakt med Barcelona.
Neymar tilldelades Fifa Puskás Award för 2011 års vackraste mål i världsfotbollen. Målet gjordes mot Flamengo säsongen 2010/2011.     


=== Santos ===
Neymar debuterade 7 mars 2009 för Santos i en 2–1-vinst mot Oeste där han spelade de sista 30 minuterna.


=== FC Barcelona ===
Våren 2013 skrev Neymar på för FC Barcelona, trots att han sagt att han inte ville lämna Santos förrän VM 2014.
På sitt första El Clásico mellan Barcelona och Real Madrid på Camp Nou den 26 oktober 2013 gjorde Neymar matchens första mål när Barcelona vann med 2–1. Han assisterade dessutom Alexis Sánchez till andra målet.
Torsdagen den 3 augusti 2017 bekräftade Barcelona att Neymars kontrakt hade avslutats.


=== Paris Saint-Germain ===
Den 3 augusti 2017 meddelade Paris Saint-Germain att Neymar hade skrivit på ett femårskontrakt med klubben som sträckte sig till 30 juni 2022. Hans utköpsklausul och tillika övergång kostade 222 miljoner euro (drygt 2,1 miljarder kronor vid rådande eurokurs 9,62 kronor). Neymar blev därmed världens dyraste övergång, betydligt dyrare än när Paul Pogba gick från Juventus till Manchester United säsongen dessförinnan för cirka 1 miljard kronor.


== Landslagskarriär ==
År 2012 fick Neymar en förfrågan av det brasilianska förbundet om han ville representera Brasilien i OS 2012, vilket han tackade ja till. Neymar spelade i OS 2012 med laget Brasilien. Laget förlorade i finalen mot Mexiko. Han spelade även i OS 2016, som startade knackigt för värdnationen men slutade vackert med vinst för Neymars Brasilien.  
I VM 2014 var Neymar tänkt att vara den absolut största kuggen i laget och presterade väldigt bra trots den stora pressen. Efter en ryggskada mot Colombia i kvartsfinalen missade han resten av turneringen. Neymars skada och Thiago Silvas avstängning var antagligen en stor bidragande faktor till det mest extraordinära resultatet någonsin i en VM-match, 1-7 mot Tyskland. 
I november 2022 blev Neymar uttagen i Brasiliens trupp till VM 2022.


== Meriter ==


=== Klubblag ===
SantosCampeonato Paulista: 2010, 2011, 2012
Copa do Brasil: 2010
Copa Libertadores: 2011
Recopa Sudamericana: 2012FC BarcelonaLa Liga: 2014/2015, 2015/2016
Uefa Champions League: 2014/2015
Copa del Rey: 2014/2015, 2015/2016, 2016/2017
Supercopa de España: 2013, 2016
Uefa Super Cup: 2015
Världsmästerskapet i fotboll för klubblag: 2015Paris Saint-GermainLigue 1 : 2017–18, 2018–19, 2019–20, 2021–22, 2022-23
Coupe de France: 2017–18
Coupe de la Ligue: 2017–18
Trophée des Champions: 2018


=== Brasilien ===
Fifa Confederations Cup: 2013 (Guld)
Olympiska spelen: 2016 (Guld)


=== Individuellt ===
Uttagen i årets lag i Série A: 2010, 2011, 2012
Årets spelare i Série A: 2011
Sydamerikas bästa fotbollsspelare: 2011, 2012
Årets unga spelare utsedd av World Soccer: 2011
Fifa Puskás Award: 2011
Samba d'or: 2014, 2015, 2017
FIFA World XI Team (FIFA:s Världslag): 2015, 2017
UEFA Team of the Year: 2015


== Karriärstatistik ==


=== Klubbkarriär ===
Uppdaterad 15 december 2019.1Inkluderar Copa Sudamericana, Recopa Sudamericana.


=== Internationell karriär ===
Korrekt per den 13 oktober 2019.


=== Internationella mål ===


== Referenser ==
Neymar på National-Football-Teams.com
Neymar på Soccerway (engelska)


=== Noter ===


== Externa länkar ==
 Wikimedia Commons har media som rör Neymar.
Officiell webbplats   (portugisiska)