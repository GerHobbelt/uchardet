revision: 53193265
title: Grammar
url: https://sv.wikipedia.org/wiki/Kelsey_Grammer


---

Allen Kelsey Grammer, född 21 februari 1955 i Saint Thomas på Amerikanska Jungfruöarna, är en amerikansk skådespelare, TV-regissör, producent och författare. 


== Biografi ==
Han har bland annat spelat rollen som psykiatern Frasier Crane i de tre komediserierna Skål (Cheers), Wings och Frasier. Grammer har vunnit två Golden Globes för Bästa manliga skådespelare i TV-serie, 2001 för rollen som Frasier Crane i Frasier och 2011 för rollen som Mayor Tom Kane i Boss. Han har även gjort rösten till Sideshow Bob i Simpsons. Han spelar mutanten Beast i science fiction-filmen X-men 3.
Grammers liv har varit kantat av tragedier, vilket har resulterat i depressioner och drogmissbruk. 1968 hittades hans far mördad på Jungfruöarna, 1975 blev hans syster våldtagen och mördad efter att ha lämnat en restaurang i Colorado Springs, Colorado  och 1980 dog hans halvbröder, som var tvillingar, i en dykolycka.Han har varit gift fyra gånger. Han har sju barn, hans äldsta dotter, Spencer Grammer är också skådespelare.


== Filmografi (urval) ==


== Teater ==


=== Roller ===


== Källor ==


== Externa länkar ==
 Wikimedia Commons har media som rör Kelsey Grammer.

Kelsey Grammer på Internet Movie Database (engelska)
Kelsey Grammer på Internet Broadway Database (engelska)