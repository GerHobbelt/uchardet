revision: 52411466
title: "Bright Eyes (Art Garfunkel-l\xE5t)"
url: https://sv.wikipedia.org/wiki/Art_Garfunkel


---

Arthur Ira "Art" Garfunkel, född 5 november 1941 i stadsdelen Forest Hills i Queens i New York, är en amerikansk sångare och skådespelare. Han är mest känd som sångare i duon Simon and Garfunkel tillsammans med Paul Simon. Efter duons uppbrott 1970 har han i huvudsak verkat som soloartist.


== Biografi ==
Arthur Ira "Art" Garfunkel föddes som son till Jacob "Jack" Garfunkel och Rose, född Pearlman, och har två bröder. Hans farföräldrar emigrerade till USA från Iași i Rumänien. Han tog studentexamen på Forest Hills High School och studerade sedan på Columbia University.


=== Simon and Garfunkel ===

Tillsammans med Paul Simon utgjorde han duon Simon and Garfunkel 1964–1970, 1981–1983, 1991 och 2003–2004. De båda samarbetade redan 1957 under namnet Tom & Jerry, bland annat på singeln Hey, Schoolgirl. 
Garfunkel spelade in två singlar under pseudonymen Artie Garr 1961: Private World/Forgive Me och Beat Love/Dream Alone, utan framgång.
En stor framgång blev ledmotivet och övriga musiken till filmen Mandomsprovet 1967 med låtar som "Mrs. Robinson", "The Sound of Silence" och "Scarborough Fair".


=== Soloartist ===
Som soloartist är hans två mest framgångsrika singlar i Europa låtarna "I Only Have Eyes For You" från 1975 och "Bright Eyes" från 1979 vilka båda låg överst på englandslistan ("Bright Eyes" i sex veckor). Den senare förekom i den animerade filmen Den långa flykten baserad på Richard Adams roman med samma titel. I USA är singeln All I Know från 1973 den högst placerade.
1989 gav Garfunkel ut diktsamlingen Still Water.
Art Garfunkel uppträdde i Västerås (Bombardier Arena) 17 oktober och i Göteborg (Lisebergshallen) 18 oktober 2008. Hans senaste planerade konsertframträdande var i Stockholm den 27 september 2012. Garfunkel skulle även ha uppträtt på Night of The Proms i Göteborg och Malmö dagarna efter, men försvann under konserten innan han skulle ha uppträtt, med hänvisning till röstproblem. När han i februari 2013 pratade om sin röst, sade Garfunkel att "det går allt bättre, jag är snart framme". Han sade även att han börjat boka mindre shower igen.


== Diskografi ==

Angel Clare (1973)
"Second Avenue" (1974) (singel)
Breakaway (1975)
Watermark (1977 & 1978, finns i två versioner)
Fate for Breakfast (1979)
Scissors Cut (1981)
The Art Garfunkel Album (1984) (samlingsalbum)
The Animals Christmas (1986) (tillsammans med Amy Grant)
Lefty (1988)
Garfunkel (1989) (samlingsalbum)
Up 'Til Now (1993)
Across America (1996) (live)
Songs from a Parent to a Child (1997)
Simply the Best (1998) (samlingsalbum)
Everything Waits to Be Noticed (2002)
Some Enchanted Evening (2007)
The Singer (2012) (2-CD, samlingsalbum)


== Filmografi ==
Moment 22 (1970; Catch 22)
Köttets lust (1971; Carnal Knowledge)
Bad Timing (1980)
Good to Go (1986)
Mother Goose Rock 'n' Rhyme (1990) (TV)
Boxing Helena (1993)
54 (1998)
Drömmarnas tid (TV-serie, säsong 1, avsnitt 15 och 16) (2002; American Dreams)
The Rebound (2009)
Flight of the Conchords (TV-serie), säsong 2, avsnitt 7 (2009) som sig själv


== Se även ==
Tom and Jerry (band)


== Referenser ==


== Externa länkar ==
 Wikimedia Commons har media som rör Art Garfunkel.
Officiell webbplats   (engelska)
Art Garfunkel på Allmusic.com
Art Garfunkel MySpace
Officiell Facebooksida
Art Garfunkel på Internet Movie Database (engelska)