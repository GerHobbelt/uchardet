revision: 52225793
title: "Flundre h\xE4rad"
url: https://sv.wikipedia.org/wiki/Flundre_h%C3%A4rad


---

Flundre var ett härad i nordvästra Västergötland inom nuvarande Lilla Edets kommun och Trollhättans kommun. Häradets areal var 151,58 kvadratkilometer varav 143,54 land.  Flundre häradsrätt hade tingshus i Lilla Edet fram till 1896 för att därefter flytta till Trollhättan.


== Vapnet ==
Häradets sigill från 1563 visade en flundra, vilket var en förvanskning av häradets namn, som inte har något med fisk att göra.


== Namnet ==
Häradsnamnet skrevs på 1200-talet Floðnæhæræd. Det tros innehålla genitiv av Flotn, ett ånamn med betydelsen "flyta", troligen syftande på "den översvämmande". Ån som åsyftas är Slumpån.


== Socknar ==
I Trollhättans kommun

Fors
Rommele
UpphäradI Lilla Edets kommun

Fuxerna
Åsbräcka


== Geografi ==
Häradet är beläget vid Göta älvs östra strand. Området vid älven består av en dalgång med jordbruksmark, i övrigt är trakten glesbefolkad med kuperade skogsområden.I området finns idag fyra tätorter: Lilla Edet,  Göta, Sjuntorp och Upphärad.
Sätesgårdar var Kalltorps herrgård (Rommele socken), Hanströms herrgård (Fuxerna), Tysslanda säteri (Fuxerna), Torpa säteri (Fors) och Åsbräcka herrgård (Åsbräcka).Det fanns gästgiverier i kyrkbyn i Fors socken och i Lilla Edet (Fuxerna).


== Län, fögderier, domsagor, tingslag och tingsrätter ==
Häradet hörde mellan 1634 och 1998 till Älvsborgs län, därefter till Västra Götalands län. Församlingarna ingick historiskt i Göteborgs stift 2010 överfördes de församlingar som ingår i Trollhättans kommun till Skara stift. 
Häradets socknar hörde till följande fögderier:

1686-1945 Väne fögderi
1946-1990 Trollhättans fögderiHäradets socknar tillhörde följande domsagor, tingslag och tingsrätter:

1680-1895 Flundre tingslag i
1680-1695 Flundre, Väne och Bjärke häraders domsaga
1696-1780 Ale, Bjärke, Flundre, Väne och Vättle häraders domsaga
1781-1792 Flundre och Väne häraders domsaga
1793-1848 Ale, Bjärke, Flundre, Väne och Vättle häraders domsaga
1849-1895 Flundre, Väne och Bjärke domsaga
1896-1970 Flundre, Väne och Bjärke tingslag i Flundre, Väne och Bjärke domsaga1971-2004 Trollhättans tingsrätt och dess domsaga
2004- Vänersborgs tingsrätt och dess domsaga


== Källor ==


=== Noter ===


=== Tryckta källor ===
Elsa Trolle Önnerfors: Domsagohistorik - Trollhättans tingsrätt (del av Riksantikvarieämbetets Tings- och rådhusinventeringen 1996-2007)
Svenskt ortnamnslexikon, Språk- och folkminnesinstitutet, Uppsala 2003


=== Webbkällor ===
Nationella arkivdatabasen för uppgifter om fögderier, domsagor, tingslag och tingsrätter


== Externa länkar ==
Flundre härad   i C.M. Rosenberg (1882–1883). Geografiskt-statistiskt handlexikon över Sverige. Stockholm: A.V. Carlsons förlag.
Flundre härad i Historiskt-geografiskt och statistiskt lexikon öfver Sverige i 7 band, Stockholm 1856-1870