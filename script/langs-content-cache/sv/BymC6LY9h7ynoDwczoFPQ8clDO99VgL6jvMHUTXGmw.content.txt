revision: 52217533
title: "Sp\xF6khotellet Gasten"
url: https://sv.wikipedia.org/wiki/Sp%C3%B6khotellet_Gasten


---

Spökhotellet Gasten är ett spökhus i nöjesparken Liseberg i Göteborg. Till skillnad från många andra spökhus, där besökarna transporteras med ett tåg, får besökarna på Spökhotellet Gasten istället själva vandra genom spökhuset där de möts av levande skådespelare som skrämmer och underhåller under rundturen.
Åkattraktionen invigdes 1998 i det då nybyggda Hamnområdet på andra sidan Mölndalsån. Attraktionen skapades av det engelska företaget Farmer Ltd efter en originalidé av Liseberg. Samma år som Spökhotellet Gasten invigdes visades den nya skräckfilmen Superstition/Skräckfärden i attraktionen Simulatour.
Inför säsongen 2010 tillkom Spökbaren Gasten i anslutning till Spökhotellet, där det serveras mat och dryck.


== Tema ==
Gasten är ett gammalt hotell beläget i Hamnområdet som under tidigt 1900-tal drabbades av en mystisk ondska och förvandlades till spökhus. Spökhotellet befolkas sedan dess av en stor mängd odöda rollfigurer som utgör en varierad blandning av hotellpersonal och kvarblivna hotellgäster. Namnet avser dubbelbetydelsen i gast (övernaturligt väsen) och gast (sjöfart).   

Attraktionen använder sig av ljud-, ljus- och temperatureffekter för att skapa en spöklik miljö, samt ett antal självutlösande skrämseleffekter. Huvudsakligen sköts skrämmandet av levande skådespelare.- Det är faktiskt mer effektivt att skrämmas med människor än att bara använda teknik, sade Lisebergs VD Mats Wedin när årets nyheter på torsdagen visades upp för pressen. 
- Visserligen blir det dyrare när man skall anlita skådespelare, men fördelen är att det blir mycket lättare att variera spökerierna.” TT (1998-04-16)                                                                                                                                                                                                                                                    

Kring år 2000 presenterades attraktionen med bakgrundstexten:Här upplever du ett kusligt äventyr som utspelar sig i den gamle skepparen Elias Bergs innersta gömmor. Där ser hans släktingar och bundsförvanter till att besöket blir både otäckt och skräckinjagande. När man väl kommit in i hotellet finns det bara en väg ut, och den kantas av många obehagliga överraskningar.Sedan år 2010 presenteras attraktionen med bakgrundstexten: Ingrid Forsell, barnbarn till Hotell Gastens grundare, tillfredsställer allmänheten genom att öppna hotellets portar för rundvandringar i fastighetens mer anmärkningsvärda delar. Det finns inga garantier för vad eller vem som ger sig till känna när du besöker Spökhotellet Gasten. Till sommaren 2017 förnyades konceptet med ett spindeltema, då hotellet blivit invaderat av jättelika spindlar. Spindeltemat tonades ner inför sommarsäsongen 2019 och togs bort helt inför sommarsäsongen 2021. 


== Halloween ==
Under Halloween på Liseberg mellan 2015 och 2019 bytte Spökhotellet Gasten tillfälligt namn till Smitthärden Gasten. Gastarna hade drabbats av obehagliga sjukdomar som magsjuka och bölder och förvandlats till "en riktig smitthärd där både personal och gäster lider alla helvetes kval".Till Halloween 2021 skrudades Gasten om till nyheten Korthuset, då hotellet tagits över av mördarclowner som brutit sig loss från uteområdet Cirkus Bisarr.


== Externa länkar ==
 Wikimedia Commons har media som rör Spökhotellet Gasten.


=== Referenser ===