revision: 53228665
title: Johnny Magnusson
url: https://sv.wikipedia.org/wiki/Johnny_Magnusson


---

Per Johnny Magnusson, född 6 december 1952 i Mellby församling, Skaraborgs län, är en svensk moderat  politiker. Magnusson har under mandatperioderna 2014–22 verkat som regionstyrelsens ordförande i Västra Götalandsregionen 
Johnny Magnusson var kommunalråd i Göteborgs kommun 1991–2000 – varav 1991–1994 som kommunstyrelsens ordförande – och partisekreterare för Moderata Samlingspartiet 1999–2003. Han är sedan 2006 regionråd och sedan 2014 ordförande i Regionstyrelsen i Västra Götalandsregionen. Efter valet 2014 bildade han en koalition mellan Moderaterna, Folkpartiet, Centerpartiet, Kristdemokraterna och Miljöpartiet de Gröna och kunde därmed avbryta Socialdemokraternas maktinnehav efter 14 år.
Magnusson har varit gift med politikern Cecilia Magnusson. Han är i ett annat äktenskap far till Hampus Magnusson som är biträdande kommunalråd i Göteborgs Stad och som mellan 2007 och 2010 var distriktsordförande i Moderata ungdomsförbundet i Göteborg.


== Referenser ==


== Externa länkar ==
Johnny Magnussons hemsida