revision: 52219279
title: "Vilske h\xE4rad"
url: https://sv.wikipedia.org/wiki/Vilske_h%C3%A4rad


---

Vilske härad var ett härad, mitt i Västergötland, som numera utgör västra delen av Falköpings kommun. Häradets areal var 274,93 kvadratkilometer varav 272,19 land. Från slutet av 1600-talet till 1758 var tingsstället i Gökhem, för att därefter vara i Torbjörntorp fram till 1782, då det flyttades till Falköping. År 1900 flyttade tingsstället till Floby som användes till 1971. 


== Geografi ==
Bygden genomflyts av Lidan, och utgör ett övergångsområde mellan helåkersbygden Falan i öster och skogsbygden Edsmären i väster. Naturen är en blandning av åkrar, skogar, mossar och hedar. Huvudort är Floby, som fick järnvägsstation på Västra stambanan 1858, och som också var säte för tinget.
Området som motsvarar Vilske härad hade 3 979 invånare år 2005, vilket är ungefär samma folkmängd som år 1800. Mellan 1952 och 1971 fanns Vilske landskommun som utgjordes av ungefär samma område som häradet. 


=== Socknar ===
Socknarna Floby, Göteve, Grolanda, Jäla, Gökhem, Marka, Vilske-Kleva, Ullene, Trävattna och Sörby hörde till Vilske härad. 
En stor del av Grolanda socken tillhörde tidigare Frökinds härad. Under medeltiden låg också Elins socken i Vilske härad, öster om Göteve socken, som Elins socken senare uppgick i.


== Län, fögderier, domsagor, tingslag, tingsrätter och stift ==
Häradet hörde mellan 1634 och 1998 till Skaraborgs län, därefter till Västra Götalands län. Församlingarna i häradet tillhörde Skara stift.
Häradets socknar hörde till följande fögderier:

1686-1945 Skara fögderi
1946-1990 Falköpings fögderiHäradets socknar tillhörde följande domsagor, tingslag och tingsrätter:
1680-1947 Vilske tingslag i
1680-1864 Gudhems, Kåkinds, Valle och Vilske häraders domsaga
1865-1943 Skånings, Valle och Vilske domsaga
1944-1947 Skarabygdens domsaga
1948-1970 Skarabygdens domsagas tingslag i Skarabygdens domsaga1971-2001 Falköpings tingsrätt och dess domsaga
2001-2009 Skövde tingsrätt och dess domsaga
2009- Skaraborgs tingsrätt och dess domsaga


== Personer från Vilske härad ==

		
		
		
Tore Räv i Gökhem, lagman i Västergötland.
Önd från Grolanda, lagman i Västergötland.
Lindorm Björnsson (Vinge) (1400-tal) lagman i Västergötland.
Mäster Amund (1400-tal) kyrkmålare som gjort målningar i Gökhems och Vilske-Kleva kyrkor.
Johan Henric Kellgren (1751-1795) lyriker född i Floby.
Göta-Lena (1802-1865) klok gumma död i Ullene.
Johannes Andersson i Stommen Trävattna (1811-1891) riksdagsman från Trävattna.
Axel Gabriel Theorell (1834-1875) fysiker född i Gökhem.
David Holmgren (1846-1916) präst och riksdagsman född i Gökhem.
Hugo Sandén (1861-1919) riksdagsman född i Grolanda.
Axel Fredrik Runstedt (1861-1933) kyrkoherde i Gökhem och psalmförfattare.
Ernst Wallgren (1864-1950) ingenjör född i Gökhem.
Waldemar Jungner (1869-1924) uppfinnare född i Vilske-Kleva.
Johan Götlind (1887-1940) folklivsforskare från Göteve.
Justus Lindgren (1896-1985) riksdagsman från Vilske-Kleva.
Jalmar Lindgren (1908-1990) konstnär från Vilske-Kleva.
Nils Fredrik Beerståhl (1935-) historiker länge boende i Trävattna.
Boman Oscarsson (1960-) skådespelare uppvuxen i Floby.
Ulf Larsson (1965-) teknikhistoriker och museiintendent uppvuxen i Floby.


== Källor ==
Nationella arkivdatabasen för uppgifter om fögderier, domsagor, tingslag och tingsrätter
Elsa Trolle Önnerfors: Domsagohistorik - Falköpings tingsrätt (del av Riksantikvarieämbetets Tings- och rådhusinventeringen 1996-2007)
Elsa Trolle Önnerfors: Domsagohistorik - Lidköpings tingsrätt (del av Riksantikvarieämbetets Tings- och rådhusinventeringen 1996-2007)


=== Noter ===