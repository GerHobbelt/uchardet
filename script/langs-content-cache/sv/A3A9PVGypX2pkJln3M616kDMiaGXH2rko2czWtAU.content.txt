revision: 51677835
title: Hans Zimmer
url: https://sv.wikipedia.org/wiki/Hans_Zimmer


---

Hans Florian Zimmer (tyskt uttal: [ˈhans ˈfloːʁi̯aːn ˈtsɪmɐ]), född 12 september 1957 i Frankfurt am Main, är en tysk filmmusikkompositör.Zimmer är berömd för bland annat musiken till filmer som Rain Man, Thelma & Louise, Livet från den ljusa sidan (As Good As It Gets), Lejonkungen, Pirates of the Caribbean, Rött hav, The Rock, Gladiator, Mission: Impossible II, Pearl Harbor, Black Hawk Down, Den siste samurajen, The Dark Knight-trilogin, King Arthur, True Romance, Inception, Interstellar och Dune. Han har även komponerat musik till datorspel, bland annat spelen Call of Duty: Modern Warfare 2 och Beyond Two Souls.
Zimmer belönades med en Oscar 1995 för musiken till filmen Lejonkungen. Han medverkade också i skapandet av musiken till scenmusikalen med samma namn. Han har förutom Lejonkungen och Dunkirk blivit nominerad till 8 Oscar, bland annat för filmmusiken till Inception, Interstellar och Gladiator. Han delade även en Golden Globe för Gladiator med sångerskan Lisa Gerrard. Zimmer fick sin andra Oscar 2022 för musiken i Dune.  
I december 2010 tilldelades Zimmer en egen stjärna på Hollywood Walk of Fame, som han dedikerade till sin publicist och nära vän Ronni Chasen efter att hon månaden innan skjutits till döds i Beverly Hills.Zimmer gästade Skandinavien för första gången den 18 maj 2017, när den världsomspännande turnén "Hans Zimmer Live on Tour" nådde Stockholms Globen. Konsertens innehåll återges i sin helhet i "Hans Zimmer: Live in Prague", som gavs ut i oktober/november 2017 på CD, DVD och Blu-ray. Mellan den 13 februari och den 12 april 2022 ska Zimmer åter turnera genom Europa, "Hans Zimmer Live – Europe Tour 2021", där turnén besöker Globen den 20 februari.


== Filmografi (i urval) ==


== Källor ==


== Externa länkar ==
 Wikimedia Commons har media som rör Hans Zimmer.﻿
Officiell webbplats

Hans Zimmer på Internet Movie Database (engelska)
Hans Zimmer på Svensk Filmdatabas
The German Hollywood Connection