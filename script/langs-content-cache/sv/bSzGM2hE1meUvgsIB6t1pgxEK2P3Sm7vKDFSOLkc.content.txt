revision: 51209235
title: "Nuevo Bazt\xE1n"
url: https://sv.wikipedia.org/wiki/Nuevo_Bazt%C3%A1n


---

Nuevo Baztán är en spansk kommun som hör till Madrid (Comunidad de Madrid) och belägen i distriktet Corredor del Henares (Comarca de Alcalá) och i naturområdet Alcarria de Alcalá. Man räknar en fast befolkning på 5 439 invånare (folkräkningen 2005), men den verkliga befolkningen är mycket större eftersom många familjer, tack vare det korta avståndet till Madrid (45 km) och till Alcalá de Henares (20 km), har sina veckoslutsbostäder i någon av de talrika urbanisationerna i Nuevo Baztán.
Sedan 16 mars 2000 räknas palatset Juan de Goyeneche och kyrkan som intressanta kulturminnen (Bien de Interés Cultural).


== Historia ==

Kommunen bildades 1709 som en stadsmodell och området skiljdes från kommunen Olmeda de las Cebollas (idag Olmeda de las Fuentes). Initiativet kom från Juan de Goyeneche, som var vän till kung Karl II. Palatset och kyrkan Goyeneche byggdes åren 1709–1713 av José de Churriguera.
I Nuevo Baztán bodde familjer från Navarra och Kastilien, samt holländare och portugiser. Samhället byggdes av inbyggare från Baztandalen i Navarra (av detta kom byn att kallas Nuevo Baztán (Nya Baztán)). En gång om året firar man Javieradas, en folklig fest som firas tillsammans med många navarraner som reser hit vid detta tillfälle.
På platsen har funnits en keramik- och glasindustrii. Husen beboddes av hantverkare som arbetade i fabrikerna. Kyrkan är tillägnad minnet av San Francisco Javier, från 1722, och intill kyrkan ligger palatset.


== Urbanisationer ==
Tätorten Nuevo Baztán består av fyra mindre urbanisationer som administrativt styrs av kommunen. Dessa är Eurovillas, Las Villas de Nuevo Baztán, Monteacevedo och El Mirador del Baztán. Den förstnämnda var den största stadsdelen i Europa under 1990-talet med mer än 4 000 tomter. Där finns också två affärscentra, kulturhus, ungdomsgård, postkontor och två skolor (Eurovillas internationella skola och skolan C. E. I. P. Juan de Goyeneche).


== Kommunikationer ==
Bil från Madrid:

A-3 (avfart 22, till Campo Real), där man kör mot Villar del Olmo, Pozuelo del Rey och Nuevo Baztán.
A-2 avfart M-50 i riktning Valencia. Tag första avfarten (M-206 Torrejón de Ardoz), passera några rondeller och åk i riktning Loeches. Kör där i riktning Arganda del Rey och ta sedan M-219 i riktning Pozuelo del Rey. Därifrån, 7 km, finns skyltar.


== Se även ==
Juan de Goyeneche
Baztán (Navarra)
Agote


== Källor ==

Den här artikeln är helt eller delvis baserad på material från spanskspråkiga Wikipedia.