revision: 45203761
title: Randomiserade strokestudier i Sverige
url: https://sv.wikipedia.org/wiki/Randomiserade_strokestudier_i_Sverige


---

Flera randomiserade kontrollerade (RCT) strokestudier har genomförts i Sverige. Vissa studier initierats inom landet medan andra har inletts utanför Sveriges gränser.


== Randomiserade kontrollerade studier initierade inom Sverige ==
Den hittills största RCT-strokestudien är SALT-studien , som undersökte effekten av en låg dos acetylsalisylsyra (ASA) jämfört med en hög dos efter en cerebrovaskulär händelse. Studien publicerades 1991 i tidskriften Lancet. Vid den tidpunkten var det känt att en högre dos av ASA på ca 300 mg/dag var effektiv, samtidigt som det var känt att en så låg dos som 50 mg/dag kunde hämma alla blodplättar och troligen vara lika effektiv men med färre biverkningar. SALT-studien visade att 75 mg/dag av ASA var lika effektivt och den dosen har sedan dess varit standardmedicinering efter ischemisk stroke och TIA.  
Den näst största studien är från Umeå och undersökte om atenolol (en medicin som dämpar hjärtats frekvens) minskade risken för hjärtkärlsjukdom efter en stroke . Studien inkluderade 720 individer vid 18 olika centerar. De 15 största RCT-studierna listas i tabellen nedan. Som framgår av kolumnen sponsor är samtliga studier akademikerdrivna, dvs startade och ledda av forskare. 


== Randomiserade kontrollerade studier initierade utanför Sverige ==
Den största RCT strokestudien med den högsta andelen svenska patienter, är SCAST-studien , som leddes från Norge. Andelen svenska individer i denna studie var 617 vilket utgjorde drygt 30 % av det totala antalet (N=2 029). SCAST studerade det blodtryckssänkande läkemedel, kandesatran, och syftet var att undersöka om det lönade sig att påbörja blodtryckssänkande behandling i det akuta skedet. Resultatet av studien var att det inte lönade sig att påbörja behandlingen akut.
PRoFESS är den nästa största studien  med 503 individer från Sverige av de totalt 20 332 i studien. Studien undersökte effekten av ASA plus dipyridamol med klopidogrel och telmisartan på funktionsnedsättning och kognitiv funktion efter ischemisk stroke. 
De flesta strokestudierna har studerat olika blodförtunnande läkemedel för att förebygga stroke på grund av förmaksflimmer och effekten av propplösande läkemedel vid akut ischemisk stroke.


== Referenser ==