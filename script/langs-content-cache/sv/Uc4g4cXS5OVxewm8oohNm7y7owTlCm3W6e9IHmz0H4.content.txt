revision: 50069015
title: E69
url: https://sv.wikipedia.org/wiki/E69


---

E69 eller Europaväg 69 är en europaväg som går mellan Nordkap och Olderfjord i norra Norge. Den möter E6 i Olderfjord. Längd 128 km.
E69 är formellt stängd på vintern på den nordligaste delen Skarsvåg - Nordkap, normalt oktober - april, även om den ändå plogas vid fasta tillfällen om vädret tillåter. Vägen är landsväg, och bitvis relativt smal.
E69 vid Nordkap är den nordligaste vägen i världen som är ansluten till ett nationellt och internationellt vägnät. Det finns nordligare vägar, till exempel på Svalbard, men de går bara korta sträckor i anslutning till samhällen.
Längs E69 finns Nordkapstunneln, 6 875 m lång och 212 m under havsytan. Den var avgiftsbelagd fram till år 2012.. Det finns fler tunnlar, bland annat Honningsvågtunneln på 4 443 meter. Total tunnellängd på E69 är 14,9 km.


== Källor ==


=== Noter ===


== Externa länkar ==
Webbplats om Skarsvåg och Nordkap