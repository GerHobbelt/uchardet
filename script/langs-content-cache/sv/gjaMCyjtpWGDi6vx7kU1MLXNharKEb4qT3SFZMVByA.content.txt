revision: 51810822
title: "Gunnar Cyr\xE9n"
url: https://sv.wikipedia.org/wiki/Gunnar_Cyr%C3%A9n


---

Carl Gunnar Roland Cyrén, född 23 juli 1931 i Gävle, död 31 oktober 2013 i Gävle, var en svensk silversmed, glaskonstnär och industridesigner.
Gunnar Cyrén utbildade sig på metallinjen på Högre konstindustriella skolan i Stockholm och hade gesällbrev som både guld- och silversmed. Han kom till Orrefors glasbruk 1959, där han väckte stor uppmärksamhet med sina "popglas" i starka färger, se också popkonst.
Bland Cyréns främsta verk finns bestick och dricksglas till Nobelservisen samt olika föremål i glas ritade för Orrefors glasbruk. Till hans offentliga arbeten hör ett förgyllt kors för Trönö nya kyrka.År 1975 grundade Cyrén en egen silversmedja i hemstaden Gävle. Han tilldelades Kungastipendiet 1962, Lunningpriset 1966 och Prins Eugen-medaljen 1988. 
I den så kallade Cyrénsalen på Länsmuseet Gävleborg finns över 300 glasföremål formgivna av Gunnar Cyrén. De är presenterade i montrar som även de formgavs av Cyrén.Cyrén finns även representerad vid Nationalmuseum, Röhsska museet, Länsmuseet Gävleborg, Smålands museum, Nordiska museet, Kulturen, Tekniska museet,  Postmuseum, Museum Stavanger, British museum, Victoria and Albert Museum och Museum of Modern Art


== Litteratur ==
Alfons Hannes, Wolfgang Kermer och Erwin Eisch: Die Sammlung Wolfgang Kermer, Glasmuseum Frauenau: Glas des 20. Jahrhunderts; 50er bis 70er Jahre, Bayerische Museen: 9, Schnell & Steiner, München och Zürich 1989, ISBN 3-7954-0753-2, sidorna 110-111


== Källor ==


=== Noter ===


== Externa länkar ==
Om Gunnar Cyrén på Scandinaviadesign.com
Gunnar Cyréns webbplats
Gunnar Cyrén - Design i silver, guld, glas och plast hos Digitaltmuseum  skapat av Länsmuseet Gävleborg