revision: 51783847
title: The Desert Flower
url: https://sv.wikipedia.org/wiki/The_Desert_Flower


---

The Desert Flower är en opera i tre akter med musik av William Vincent Wallace och libretto av A. Harris och Thomas J. Williams efter Henri Saint-Georges och Adolphe de Leuvens libretto till Halévys Jaguarita l'Indienne. The Desert Flower hade premiär den 12 oktober 1863 i London på Theatre Royal, Covent Garden med Louisa Pyne i titelrollen.


== Bakgrund och uppförandehistorik ==
Både Halevys Jaguarita l'Indienne och The Desert Flower kan förmodligen härröras till de faktiska historierna berättade av kapten John Gabriel Stedman om sina äventyr i Surinam/Nederländska Guyana med titeln The Narrative of a Five Years Expedition against the Revolted Negroes of Surinam (1796). Wallaces sista fullbordade opera hade premiär den 12 oktober 1863 på Covent Garden. I publiken satt bland annat prinsen av Wales och Louisa Pyne sjöng rollen som Oanita. En samtida recension benämnde sångerna som "vackra" och musiken "nöjsam" men noterade att "det förekommer inga passager som höjer verket till de höjder som kompositören har åstadkommmit i några av sina tidigare operor."Operan blev ingen särskilt stor framgång hos publiken heller och lades ner efter två veckor. The Desert Flower hade sin amerikanska premiär i New York den 12 januari 1869 med Caroline Richings som Oanita och William Castle som kapten Maurice. Wallaces opera är så gott som bortglömd numera, men ouvertyren framförs emellanåt på konserter. Wilhelm Kuhe komponerade en Fantasia för piano över musiken och 1867 publicerades operans huvudarior och duetter som underhållningsmusik i The Vocal Gems of William Vincent Wallace's Romantic Opera The Desert Flower.


== Personer ==


== Handling ==

Även om operan bygger på Halévys Jaguarita l'Indienne ändrade Harris och Williams i handlingen. Operan utspelas i Surinam där holländska nybyggare anfalls av lokala anakawtasindianer anförda av deras vackra drottning Oanita och hennes följeslagare och beundrare Casgan. Nybyggarna skyddas av två holländska officerare, den tappre kapten Maurice och den motvilligt nyanlände major Hector Van Pumpernickle (som står för komiken). Saker och ting blir komplicerade när Oanita och kapten Maurice blir förälskade. Detta leder till fiendeskap med Casgan och resulterar i att Maurice tillfångatas när han på Casgans uppmaning vägrar att förråda sin kamrater. Oanita hjälper Maurice att fly men döms till döden av sin stam. Hon räddas av Maurice och hans män som dödar Casgan.


== Se även ==
En blomma i Afrikas öken


== Referenser ==
Den här artikeln är helt eller delvis baserad på material från engelskspråkiga Wikipedia.


=== Noter ===


=== Källor ===
Brown, T. Allston, A history of the New York stage from the first performance in 1732 to 1901, Dodd, Mead and Co.,  1903, Vol. 2, p. 59.
Flood, W. H. Grattan, William Vincent Wallace: A Memoir, Published at the offices of The Waterford News, 1912.
The Rose, the Shamrock and the Thistle, a Magazine, "October 12 — Royal English Opera, Covent Garden", Vol. 4, November 1863 April 1864, pp. 223–224.
Wallace, William Vincent, The Desert Flower: An Opera, in Three Acts, libretto published by the Theatre Royal, Covent Garden and sold in the theatre, 1863.
Wyndham, Henry Saxe, The annals of Covent Garden theatre from 1732 to 1897, Chatto & Windus, 1906, Vol. 2, p. 243.