revision: 52034431
title: Megalitiska monument
url: https://sv.wikipedia.org/wiki/Megalitiska_monument


---

Megalitiska monument (av grekiska mega: stor, och lithos: sten) kallas fornlämningar som är byggda av ett enda eller flera stenblock och som rests enskilt, i rader, i cirklar eller som gravar (megalitgravar eller stenkammargravar). Stenmonument har rests fram till modern tid exempelvis på Madagaskar och i Polynesien, Men i Europa syftar termen bara på stenmonument från yngre stenåldern och bronsåldern. Det finns idag cirka 35 000 megaliter i Europa. De flesta är koncentrerade till kustnära områden, särskilt vanliga är de i Medelhavsländerna, Västeuropa och södra Skandinavien.Pre-megalitiska fynd har bara hittats i nordvästra Frankrike. Forskning visar att megalitgravar först uppfördes i nordvästra Frankrike för att sedan spridas sjövägen till Spanien, Storbritannien och Frankrike i början av 4000-talet f.Kr. Megalittraditionen nådde Skandinavien under sent 4000-tal f.Kr.


== Megalittyper ==
Megalitgravar är gravkammare i normalfallet för flera personer, och oftast av obearbetade stenblock. I Skandinavien finns tre typer av megalitgravar:
Dös - gravkammaren täcks av ett takblock som vilar på flera väggstenar. Dösar finns stora delar av Västeuropa, från Portugal till Skandinavien.
Gånggrift - en utvecklad dös där gravkammaren försetts med en täckt gång som tillsammans formar ett T. Gånggriften täcks ofta av en jordhög. Gånggrifter finns i Sverige, Danmark och norra Tyskland.
Hällkista - uppbyggd av flata väggstenar i rektangel med flata hällar som tak, ibland med flera rum. När begravningen var klar täckte man hela kistan av en hög med jord eller sten. Även hällkistan täcktes med jord eller sten. Hällkistor finns i Skandinavien och resten av Europa.I övriga Europa finns också mer utvecklade former av megalitgravar.

		
		
		
En rest sten är en upprest eller kantställd sten, som ofta markerar en grav. I Västeuropa förekommer resta stenar från yngre stenåldern medan de i Sverige är de vanligast på gravfält från äldre järnåldern. I Bretagne (Carnac) finns kilometerlånga rader med resta stenar, menhirer (jämför även bautasten). Totalt finns nästan 3000 resta stenar inom området och där finns också stora gravhögar och mindre gångrifter.
		
Hengemonument är i allmänhet runda områden med stencirklar eller rester av träcirklar omgivna med en vall och en vallgrav från yngre stenåldern och den äldsta bronsåldern på framför allt de brittiska öarna.
		


== Se även ==
Monolit


== Referenser ==


== Externa länkar ==

 Wikimedia Commons har media som rör Megalitiska monument.