revision: 51892515
title: Johannes Wanselow
url: https://sv.wikipedia.org/wiki/Johannes_Wanselow


---

Johannes Daniel Wanselow, född 24 juni 1982 i Umeå, är en svensk skådespelare.


== Biografi ==
Wanselow föddes i Ålidhem, Umeå som son till Helena Eriksson och Said Ghahremani. Efter att föräldrarnas förhållande tog slut flyttade han med mamman till Sala. Pappan återvände efter några år till sitt hemland Iran och kontakten med sonen bröts. De återsåg inte varandra på tjugo år. Wanselow har skildrat sin uppväxt och sökandet efter sin far i monologen Jag, mig själv och... på Malmö Stadsteater.
Wanselow är utbildad på Teaterhögskolan i Malmö 2002–2006. Han har bland annat medverkat i Utvandrarna som regisserades av Farnaz Arbabi, Re:union som regisserades av Dritëro Kasapi efter manus av Behrang Behdjou. På TV har han medverkat i De halvt dolda (som Peder, den riktiga Birk) i regi av Simon Kaijser da Silva, skriven av Jonas Gardell samt Livet i Fagervik i regi av Harald Hamrell, Kjell Sundvall och Mikael Syrén. På Sveriges Radio har han hörts i deckaren Laurentii tårar. Han erhöll Fritiof Billquists stipendium från Teaterförbundet 2007. Under 2009 medverkade Wanselow i Livet i Fagervik säsong 2 och Oskyldigt dömd säsong 2. Han medverkade i julkalendern 2010. År 2013 var han bioaktuell med det verklighetsbaserade dramat Monica Z om Monica Zetterlund, där han spelade textförfattaren och vännen Beppe Wolgers.
Wanselow medverkade under hösten 2013 i Streber av Stig Dagerman på Dramaten. Han gjorde rollen som Torsten Jansson i Glasjesus skriven av Gertrud Larsson som spelades som sommarteater 2014 i Åfors och Hovmantorp i regi av Regionteatern Blekinge Kronoberg. Sedan 2015 tillhör han ensemblen på Malmö Stadsteater.


== Filmografi ==

2009 – De halvt dolda

2009 – Oskyldigt dömd

2009 – Livet i Fagervik

2010 – Hotell Gyllene Knorren

2013 – Monica Z

2016 – Jävla klåpare (Gästroll)

2017 – Happy Street

2020 – Festen (TV-serie)

2021 – Klassen (TV-serie)
2023 – Banandansen


== Teater ==


=== Roller (ej komplett) ===


== Referenser ==


=== Noter ===


=== Källor ===


== Externa länkar ==
Johannes Wanselow på Malmö stadsteater
Johannes Wanselow i Dramatens rollbok
Johannes Wanselow på Actors in Sweden