revision: 50988026
title: "Godmorgon v\xE4rlden"
url: https://sv.wikipedia.org/wiki/Godmorgon_v%C3%A4rlden


---

För albumet, se God morgon världen (musikalbum).Godmorgon världen (tidigare stiliserat som Godmorgon, världen!) är ett radioprogram som görs av Ekoredaktionen i Sveriges Radio P1 som sänds söndagar 9:03-11:00 (med repris 22:03-24:00). Programmet startades den 7 september 1986 med främst det kanadensiska radioprogrammet Sunday Morning på CBC som förebild.Programmet leds av Sara Stenholm Pihl och Jesper Lindau .
Den tidigare programledaren Olle Hägg fyllde 65 år i december 2018 och gick då i pension från sitt arbete på radion.


== Innehåll ==
Veckan som gått (särskilt politiska händelser) betraktas i en blandning av reportage, krönikor, satir och kåserier.


=== Signatur ===
Programmets signatur skapades 1986 av Bertil Goldberg.


=== Programledare ===
Olle Hägg ?—2018
Sara Stenholm Pihl
Jesper Lindau 2021—


== Reportage ==
Reportagen handlar om aktuella ämnen eller är fördjupande.


=== Krönika ===
Återkommande krönikörer:

Ulrika Knutson
Göran Rosenberg
Katarina Barrling
Margit SilbersteinTidigare:

Nina Björk
Po Tidholm
Johan Norberg


=== Panel ===
Ett av inslagen är en panel med tre ledarskribenter från tidningar av olika politisk hemvist som kommenterar och debatterar politiska aktualiteter. Panelen sändes första gången 1990 och är ett uppskattat inslag av de som lyssnar på programmet, och genererar mycket lyssnarreaktioner.I september 2019 skrev Nyheter Idag att 73 av de 90 panelmedlemmarna de föregående 30 veckorna var socialistiska, socialdemokratiska eller liberaler, och att den flitigaste gästen var Göran Greider. Tidningen gjorde en uppföljning i oktober 2020 som visade att fördelningen var nästan identisk med föregående års undersökning.I maj 2021 rapporterade radioprogrammet Medierna om en sammanställning som visade att panelen representerades av 50% vänsterdebattörer, 20% liberala debattörer och 30% högerdebattörer. Den dåvarande väljaropinionen var ungefär 40% vänster, 15% liberaler och 45% höger. Publiceringschefen på Sveriges Radios Ekot svarade att man delade in panelisterna i höger och vänster och där panelister som sympatiserade med Centern och Liberalerna räknades som tillhörande högerblocket, trots att de sedan fyrpartiuppgörelsen i januari 2019 stödjer en Socialdemokratisk statsminister. Med den indelningen menade Ekot att indelningen blev jämnt 50-50.


=== Satir ===
De första 14 åren framfördes satiren av På Håret och följdes av Snudd på Succé. Sedan 2001 heter programmets satirgrupp Public Service. Utkantssverige har ibland ersatt Public Service.


=== Kåseri ===
Återkommande kåsörer:

Mark Levengood
Helena von Zweigbergk
Pamela Jaskoviak
Emil JensenTidigare:

Carl Johan de Geer
Nour El Refai
Sissela Kyle
Ludvig Rasmusson


== Baklöp ==
Programmet avslutas med att lista händelser under den kommande veckan.


== Referenser ==


== Externa länkar ==
Godmorgon världen på sverigesradio.se
Krönikor
Satir
Kåserier