revision: 9209758
title: "\u0392\u03B1\u03BB\u03BB\u03B9\u03C3\u03C4\u03B9\u03BA\u03AE"
url: https://el.wikipedia.org/wiki/%CE%92%CE%BB%CE%B7%CF%84%CE%B9%CE%BA%CE%AE


---

Η βλητική ή βαλλιστική (ballistics) είναι η επιστήμη και η τέχνη, η οποία έχει ως αντικείμενο έρευνας και μελέτης την εκτόξευση/βολή, την κίνηση, τη συμπεριφορά και τα αποτελέσματα επί των στόχων, διαφόρων τύπων βλημάτων, όπως για παράδειγμα σφαιρών, βλημάτων πυροβολικού, βομβών, ρουκετών, πυραύλων και τορπιλών. 
Ουσιαστικά, η βλητική αποτελεί εφαρμοσμένη φυσική που αντλεί γνωστικά αντικείμενα κυρίως από τη μηχανική, θερμοδυναμική και μηχανική των ρευστών (αεροδυναμική-υδροδυναμική).
Διακρίνεται σε:

Εσωτερική βλητική. Μελετά τις προωθητικές ύλες και τη φάση της επιτάχυνσης του βλήματος μέσα στην κάννη του πυροβόλου.
Μεταβατική βλητική. Μελετά τη συμπεριφορά του βλήματος τη στιγμή της εξόδου του από την κάννη του πυροβόλου.
Εξωτερική βλητική. Μελετά τους παράγοντες που επιδρούν στην κίνηση του βλήματος στην ατμόσφαιρα.
Τερματική βλητική. Μελετά τις εκρηκτικές ύλες, τις εκρήξεις και τα αποτελέσματα της πρόσκρουσης του βλήματος επί του στόχου.


== Δείτε επίσης ==

Σφαίρα
Όπλα
Τροχιά
Πυροβολική
Πυροβόλο


== Εξωτερικοί σύνδεσμοι ==
Ballistic Trajectories by Jeff Bryant, The Wolfram Demonstrations Project.
Ballistique, Gilbert Gastebois
U.S. Marine Corps (1996). FM 6-40 Tactics, Techniques, and Procedures for Field Artillery Manual Cannonry. Department of the Army
Ballistics, Science for Lawyers