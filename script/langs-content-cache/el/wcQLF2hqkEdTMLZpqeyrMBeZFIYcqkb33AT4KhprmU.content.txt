revision: 9476725
title: (I Can't Make It) Another Day
url: https://el.wikipedia.org/wiki/(I_Can%27t_Make_It)_Another_Day


---

Το (I Can't Make It) Another Day είναι τραγούδι του Μάικλ Τζάκσον, που κυκλοφόρησε στο μετά θάνατον άλμπουμ του καλλιτέχνη, Michael, το οποίο από τον Απρίλιο του 2011 πούλησε 3 εκατομμύρια αντίτυπα παγκοσμίως. Αρχικά είχε διαρρεύσει ένα snippet διάρκειας 90 δευτερολέπτων, το οποίο αναφέρθηκε ως Another Day. Λίγο αργότερα, ο τραγουδιστής-στιχουργός Λέννι Κράβιτζ παραδέχθηκε ότι είχε παραγάγει και συνθέσει το Another Day - δήλωσε ότι παρά το γεγονός ότι δεν διέρρευσε το τραγούδι, θα ήθελε να έχει μια ολοκληρωμένη εκδοχή του κομματιού - στο οποίο και εμφανίζεται - να κυκλοφορεί επισήμως. Ο Κράβιτζ αργότερα ανάφερε το τραγούδι ως (I Can't Make It) Another Day στο Facebook πριν την κυκλοφορία του άλμπουμ Michael. Το τραγούδι ηχογραφήθηκε για το άλμπουμ Invincible, αλλά δεν συμπεριλήφθηκε στον τελικό κατάλογο κομματιών. Αργότερα ξαναγράφτηκε και είχε πάρει το όνομα Storm, και ήταν συνεργασία του Κράβιτζ και του ράπερ Jay-Z, η οποία εμφανίζεται στο άλμπουμ του Κράβιτζ, Baptism.Λίγο μετά τη διαρροή, ο Τζάκσον και η δισκογραφική του εταιρεία, Sony Music Entertainment, ανακοίνωσαν ότι προσπαθούν να αποβάλλουν το Another Day από το Διαδίκτυο λόγω πνευματικών δικαιωμάτων. Παρά τις επιτυχημένες προσπάθειες, το τραγούδι συνεχίζει να ανεβαίνει στο διαδίκτυο και να ακούγεται χιλιάδες φορές. Το Another Day είναι το δεύτερο τραγούδι του Τζάκσον που διαρρέει μετά τον θάνατο του καλλιτέχνη, μετά το A Place with No Name, το οποίο κυκλοφόρησε ανεπίσημα το 2009.


== Προϊστορία ==
Τον Ιούνιο του 2009, ο Μάικλ Τζάκσον πέθανε στην ηλικία των 50 μετά από καρδιακή ανακοπή. Τρεις εβδομάδες μετά τον θάνατο του Τζάκσον, η ιστοσελίδα TMZ.com (εκεί δημοσιεύθηκε για πρώτη φορά η είδηση θανάτου του καλλιτέχνη) κυκλοφόρησε στο Διαδίκτυο ένα snippet διάρκειας 24 δευτερολέπτων ονόματι A Place with No Name. Κατά τη διάρκεια της διαρροής, υπήρξαν πολλές δημοσιεύσεις που ανέφεραν ότι υπάρχουν δεκάδες ακυκλοφόρητα τραγούδια του Τζάκσον που θα ήθελαν λίγα χρόνια για να κυκλοφορήσουν. Ο επιμελητής του Rock and Roll Hall of Fame, Τζιμ Χενκ, σχολίασε ότι όποια τραγούδια του Τζάκσον κυκλοφορήσουν στο μέλλον θα τύχουν μεγάλης προσοχής, δηλώνοντας, «αυτό που βλέπουμε να γίνεται τις τελευταίες τρεις εβδομάδες είναι ότι το άλμπουμ έχει εντυπωσιακές πωλήσεις. Πιστεύω ότι θα δούμε απίστευτο ενδιαφέρον σε όποιο υλικό του Μάικλ Τζάκσον κυκλοφορήσει στο μέλλον».Μετά τον θάνατο του Τζάκσον, ο ροκ μουσικός Λέννι Κράβιτζ έγραψε ένα γράμμα για τον Τζάκσον που δημοσιεύθηκε από την ιστοσελίδα της AOL Music, Spinner.com. Σε αυτό αναφέρεται στη συνεργασία με τον Τζάκσον σε ένα μη αναφερόμενο κομμάτι: «Συνεργάστηκα με τον Τζάκσον σε ένα κομμάτι που δεν έχει κυκλοφορήσει και ήταν η καλύτερη εμπειρία που είχα στο στούντιο. Ήταν αστείος. Πολύ αστείος και γελούσαμε όλη την ώρα. Ήταν όμορφο ανθρώπινο ον». Στις 10 Δεκεμβρίου 2010, το τραγούδι κυκλοφόρησε επισήμως στο μετά θάνατον άλμπουμ του Τζάκσον, Michael. Περιέχει περισσότερα φωνητικά και όργανα.


== Διαρροή και μουσική ==

Ένα δεύτερο snippet, διάρκειας 90 δευτερολέπτων, του τραγουδιού, ονόματι Another Day διέρρευσε στο Διαδίκτυο τον Ιανουάριο του 2010. Περιέχει τα φωνητικά του Μάικλ Τζάκσον και η Winnipeg Free Press δήλωσε ότι το κομμάτι προήλθε από το TMZ.com. Στην αρχή του snippet, ακούγονται δύο DJs, και ένας από τους δύο αυτονομάζεται Kels. Ολόκληρο το τραγούδι φαίνεται να έχει τα φωνητικά των Τζάκσον και Κράβιτζ, με την Huffington Post  να αναφέρει ότι αν και στο snippet του Another Day δεν ακούγεται ο Κράβιτζ, το τραγούδι είναι ντουέτο μεταξύ των δύο μουσικών.Η Γκιλ Κάουφμαν, του MTV, μίλησε για τη σύνθεση του snippet, ισχυριζόμενος ότι έχει «πελώριους ήχους R&B και υψούμενες χορδές». Πρόσθεσε ότι «η μελωδία ιππεύει ένα λειαντικό ήχο R&B» καθώς ο Τζάκσον τραγουδά ένα «θρηνώδες falsetto»: My life has taken me beyond the planets and the stars/ And you're the only one that could take me this far/ I'll be forever searching for your love. Η Κάουφμαν σημείωσε ότι ο Τζάκσον έγινε πιο δυνατός στο ρεφρέν, όπου τραγουδούσε, You're the one that makes me strong / I can't make it another day / You're the fire that keeps me warm / I can't make it another day. Η δημοσιογράφος επίσης σημείωσε στιχουργικές και μελωδιακές ομοιότητες μεταξύ του Another Day και του Storm, όπου ο Κράβιτζ τραγουδά, I walked away but I was wrong / You're the one that keeps me strong / You're the fire that keeps me warm / How will I get through this storm?


== Απάντηση ==
Το τραγούδι δεν σχεδιαζόταν να κυκλοφορήσει και η δισκογραφική εταιρεία του Τζάκσον, Sony Music Entertainment, έχοντας την υποστήριξη της Jackson Estate και των δικηγόρων του καλλιτέχνη, προσπάθησε να απομακρύνει το τραγούδι από το Διαδίκτυο με βάση την παραβίαση των πνευματικών δικαιωμάτων. Αν και οι προσπάθειες της εταιρείας είχαν επιτυχία, μερικά άτομα συνέχιζαν να ανεβάζουν το audio, με 20.000 άτομα να παρακολούθησαν το κλιπ μέσα σε μερικές ώρες.Μετά τη διαρροή, ο Κράβιτζ συζήτησε το τραγούδι σε ένα βίντεο που ανέβασε στο Twitter. Παραδέχθηκε ότι είχε γράψει, παραγάγει και παίξει τα όργανα στο κομμάτι, καθώς και το ηχογράφησε με τον Τζάκσον. Ο Κράβιτζ δήλωσε ότι δεν είναι υπεύθυνος για την ανεπίσημη κυκλοφορία, «καθώς είχε το αντίγραφο του σε θησαυροφυλάκιο». Σημείωσε ότι οι δύο DJs στο snippet δεν είχαν καμία σχέση με την ηχογράφηση του κομματιού, δηλώνοντας, «Δεν ξέρω ποιος είναι ο στόχος τους, αλλά αυτά τα άτομα δεν έχουν καμία σχέση με το κομμάτι». Ο Κράβιτζ δήλωσε ότι η συνεργασία του με τον Τζάκσον «ήταν από τις καλύτερες μουσικές εμπειρίες στην ζωή του». «Αυτό έγινε από δύο ανθρώπους που είχαν σεβασμό ο ένας για τον άλλο και που αγαπούσαν την μουσική - αυτό ήταν». Ο τραγουδιστής-στιχουργός κατέληξε ότι «το Another Day δεν είχε μιξαριστεί ή ολοκληρωθεί αλλά πρόσθεσε ότι ελπίζει να κυκλοφορήσει το τραγούδι και να το ακούσει «όπως αυτός και ο Μάικλ ήθελαν».


== Κριτικές ==
Το τραγούδι έλαβε γενικά θετικές κριτικές. Η Λιχ Γκρίνμπλατ, της Entertainment Weekly, δήλωσε ότι το τραγούδι «τον γαλβανίζει περαιτέρω» και αποτελεί «την πιο άγρια στιγμή του άλμπουμ».  Η Σάρα Ρόντμαντ, της The Boston Globe, δήλωσε ότι το τραγούδι ήταν «μια εξασθενισμένη ηχώ των τραγουδιών του Τζάκσον προσανατολισμένα στο vintage rock όπως τα Dirty Diana και Beat It»,  «αλλά το τραγούδι, έχοντας τον Ντέιβ Γκρόχλ στα ντραμς, δεν αισθάνονταν στη θέση του σε μερικές ηχογραφήσεις του». Η Τζόντι Ρόσεν, του Rolling Stone, επίσης σύγκρινε το κομμάτι με το Dirty Diana. Οι Τζέισον Λίπσχατζ, Γκέιλ Μίτσελ και Γκάρι Γκραφ, από το Billboard, δήλωσαν ότι το κομμάτι αναπτύσσει ένα βράχο της industrial rock που θυμίζει τους Nine Inch Nails, λέγοντας ότι «ο Τζάκσον ουρλιάζει στο ρεφρέν, καθώς οι κιθάρες καλύπτουν την φωνή του και ο Κράβιτζ επαναλαμβάνει τον τίτλο του κομματιού όπως ένα νανούρισμα. Σε αυτό το κομμάτι υπήρξε εκπληκτική εκτέλεση των κρουστών από τον Ντέιβ Γκροχλ».Οι αρνητικές κριτικές ήρθαν από τον Αλέξη Πετρίδη, της The Guardian, είπε «το τραγούδι είναι πρότυπο του κομματιού που δεν μπόρεσε να κάνει τη διαφορά στο χειρότερο solo άλμπουμ του». Η Χάου Τζόουνς, της Slant Magazine, είπε ότι το κομμάτι «είναι ένα δειλό τραγούδι με θαμπές εμφανίσεις φιλοξενουμένων από τους Λέννι Κράβιτζ και Ντέιβ Γκρόχλ».


== Προσωπικό ==
Σύνθεση και παραγωγή: Λέννι Κράβιτζ
Συμπαραγωγή: Μάικλ Τζάκσον
Κύρια και Background φωνητικά: Μάικλ Τζάκσον
Background φωνητικά: Λέννι Κράβιτζ
Δωδεκάχορδη Ηλεκτρική Κιθάρα: Κρέιγκ Ρος
Ντράμς: Ντέιβ Γκρόχλ
Ηλεκτρική Κιθάρα, Μπάσο, Mini Moog, Δείγματα Χορδών και Πνευστών, Τύμπανα, Γκόνγκ: Λέννι Κράβιτζ
Προγραμματισμός Ντράμς και Ήχος: Ντέιβιν Μπαρρόν και Λέννι Κράβιτζ
Προγραμματισμός Συνθεσάιζερ: Ντέιβιντ Μπαρόν
Προγραμματισμός: Κρέιγκ Ρος
Διευθέτηση και μιξάρισμα: Λέννι Κράβιτζ
Τεχνικός Στούντιο και Προγραμματισμός Επιπρόσθετων Συνθεσάιζερ: Άλεξ Άλβαρεζ


== Παραπομπές ==


== Εξωτερικοί σύνδεσμοι ==
Ο Λέννι Κράβιτζ μιλά για το τραγούδι στην επίσημη σελίδα του στο YouTube