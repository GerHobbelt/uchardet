revision: 10039086
title: "\u03A3\u03AC\u03BC\u03BC\u03B1 \u0396\u03B1\u0390\u03BD"
url: https://el.wikipedia.org/wiki/%CE%A3%CE%AC%CE%BC%CE%BC%CE%B1_%CE%96%CE%B1%CE%90%CE%BD


---

Η Σάμμα Ζαΐν (γεννηθείσα το 1959) είναι Ινδή διπλωμάτισσα. Υπηρετεί ως πρέσβειρα της Ινδίας στην Ελλάδα από τον Ιούνιο του 2017.  Προηγουμένως, διετέλεσε πρέσβειρα της χώρας της στον Παναμά, την Κόστα Ρίκα και τη Νικαράγουα. Επίσης ήταν πρέσβειρα της Ινδίας στην Ακτή Ελεφαντοστού, τη Λιβερία, τη Σιέρα Λεόνε και τη Γουινέα από το 2008 έως το 2011. Ήταν επίσης αναπληρώτρια διευθύντρια της αποστολής στη Ρώμη, Πολιτική Σύμβουλος στις Ηνωμένες Πολιτείες και μέλος της Μόνιμης Αντιπροσωπείας της Ινδίας στην ΟΥΝΕΣΚΟ στο Παρίσι. 


== Πρώτα χρόνια και εκπαίδευση ==
Η Σάμμα Ζαΐν γεννήθηκε στο Τζαμού της πολιτείας Τζαμού και Κασμίρ. Κέρδισε πτυχίο της στις πολιτικές επιστήμες στο πανεπσιτήμιο του Τζαμού. Αποφοίτησε με διπλό μάστερ στη Φιλοσοφία και Πολιτική από το πανεπιστήμιο Τζαβαχαρλάλ Νεχρού στο Νέο Δελχί.


== Σταδιοδρομία ==
Η Ζαΐν ξεκίνησε να εργάζεται στην Ινδική Υπηρεσία Εξωτερικού το 1983. Πριν διοριστεί πρέσβειρα της Ινδίας στον Παναμά, ήταν επικεφαλής της διοικήσεως αντιτρομοκρατίας, επιβλέποντας όλα τα θέματα που σχετίζονταν με τη διπλωματία της αντιτρομοκρατίας, ενώ ήταν μέλος της Διοικήσεως Έρευνας και Σχεδιασμού στο Υπουργείο Εξωτερικών στο Νέο Δελχί. Η Ζαΐν ήταν επίσης γραμματέας στο Ινδικό Συμβούλιο Παγκόσμιων Υποθέσεων, τη παλαιότερη ινδική δεξαμενή σκέψης (θινκ τανκ) για την εξωτερική πολιτική.Η Ζαΐν ήταν αναπληρώτρια επικεφαλής της αποστολής στην πρεσβεία της Ινδίας στη Ρώμη της Ιταλίας. Ήταν πρώτη γραμματέας της Ινδικής αντιπροσωπείας στην ΟΥΝΕΣΚΟ στο Παρίσι και πολιτικός σύμβουλος στην πρεσβεία της Ινδίας στην Ουάσινγκτον από το 1997 έως το 2001. Ήταν επίσης υπεύθυνη για τις διμερείς πολιτικές και στρατηγικές σχέσεις μεταξύ των Ηνωμένων Πολιτειών και της Ινδίας.Από το 2003 έως το 2005 ήταν αναπληρώτρια επικεφαλής της αποστολής στην πρεσβεία της Ινδίας στη Μανίλα των Φιλιππινών. Πριν ήταν Διευθύντρια του Οργανισμού Περιφερειακής Συνεργασίας της Νότιας Ασίας με ευθύνη για την προώθηση της ινδικής ατζέντας πολιτικής στη Νότια Ασία, ενώ η Ζαΐν είχε διπλωματικές θέσεις στην Τουρκία και την Αργεντινή.
Το 2009 η Ζαΐν μίλησε στο Πανεπιστήμιο της Λιβερίας όπου της απονεμήθηκε τιμητικό πτυχίο. Μίλησε επίσης στους απόφοιτους του Βρετανικού Ινστιτούτου Διαχείρισης και Τεχνολογίας. Έχει ένα γιο, τον Ισάν.


== Παραπομπές ==