revision: 9721157
title: Mystic Comics
url: https://el.wikipedia.org/wiki/%CE%93%CE%BF%CF%85%CE%AF%CE%BB_%CE%86%CE%B9%CF%83%CE%BD%CE%B5%CF%81


---

Ο Γουίλιαμ Έργουιν "Γουίλ" Άισνερ (William Erwin Eisner, 6 Μαρτίου 1917 – 3 Ιανουαρίου 2005) ήταν Αμερικανός κομίστας, ο οποίος θεωρείται «πατέρας» της γραφικής νουβέλας και βασικός διαμορφωτής της οπτικής αφήγησης και της γλώσσας των κόμικς. Δημιούργησε πολλά κόμικ, μεταξύ των οποίων τα The Spirit, John Law, Lady Luck, Mr. Mystic, Uncle Sam, Blackhawk και Sheena. Προς τιμήν του πήραν το όνομά τους τα Βραβεία Γουίλ Άισνερ, που απονέμονται στην San Diego Comic-Con International, μία από τις μεγαλύτερες διοργανώσεις στο χώρο των κόμικς.


== Βιογραφία ==
Γόνος Εβραίων μεταναστών, γεννήθηκε στο Μπρούκλιν της Νέας Υόρκης στις 6 Μαρτίου του 1917.  Η οικογένειά του ήταν μετανάστες από τη Ρουμανία και από την Αυστρία. Η κλίση του καλλιτέχνη προήλθε από τον πατέρα του, που ήταν ζωγράφος, γεννημένος στη Βιέννη της Αυστρίας. Ωστόσο, ο πατέρας του πίστευε το αντίθετο δηλαδή, πως θα προκόψει χάρη στις ικανότητες του στα σχέδια, στα επόμενα χρόνια της ζωής του και πίστευε πως η ζωγραφική είναι μπίζνες. Η μητέρα του ήταν από τη Ρουμανία, πιο ρεαλίστρια και πιο πρακτική γονέας προς τον Γουίλ από ότι ο πατέρας του, και πίστευε πως δεν θα καταφέρει τίποτα στη ζωή του, με τις καλλιτεχνικές του ικανότητες.


=== Εκπαίδευση και σταδιοδρομία ===
Ο Άισνερ παρακολουθούσε μαθήματα στο λύκειο Ντεγουίτ Κλίντον (DeWitt Clinton High School) στο Μπρονξ. Το πάθος του για τα κόμικς εκδηλώθηκε σε νεαρή ηλικία, η πρώτη του εικονογράφηση μάλιστα δημοσιεύθηκε στη σχολική εφημερίδα (The Clintonian) του σχολείου του. Επίσης συνεργαζόταν με το περιοδικό  The Magpie, συμμετείχε στο σχολικό ημερολόγιο και είχε αναλάβει και σκίτσα για θεατρικές παραστάσεις.
Αργότερα μαθήτευσε στον καλλιτέχνη Τζόρτζ Μπράντ Μπρίτζμαν (1864-1943) για ένα χρόνο σε σχολή καλλιτεχνών στην Νέα Υόρκη.
Το 1935 ο Άισνερ ήρθε σε επαγγελματική συνεργασία με τον Τζέρι Ίγκερ, ο οποίος ήταν ο εκδότης του WOW: What a Magazine! μαζί με τον Μπόμπ Κέιν (ο άνθρωπος που σχεδίασε τον Μπάτμαν), να δημιουργήσουν μια περιπέτεια, σε στύλ κόμικ, τον Κάπτεν Σκότ Ντάλτον, ένα χαρακτήρα που έμοιαζε στον Ράιντερ Χάγκαρντ, και που ταξίδευε σε όλον τον κόσμο. Επίσης σχεδίασε τον χαρακτήρα «The Flame» και τον «Harry Karry».


=== Ο Άισνερ και ο Ίγκερ ===
Μετά το τέλος του περιοδικού WOW, συνέχισαν οι δυο τους τις πωλήσεις άλλων κόμικς. Μετά από καιρό, είχαν δεχθεί προτάσεις από πολλές εταιρείες κόμικ, μεταξύ των οποίων  την Fox Comics, την Fiction House και την Quality Comics. Ο Άισνερ, είχε σχεδιάσει ακόμα δύο χαρακτήρες, τον Blackhawk και τον Doll Man αλλά συνέχισε και με άλλους. Ο Άισνερ είχε πει πως θα γίνει πλούσιος πριν καν πατήσει τα 22 του χρόνια.


== Παραπομπές ==


== Πηγές ==
Τσενέ, Λήδα: Will Eisner’s New York: From The Spirit Τo Τhe Modern Graphic Novel, ComicDom, 17/3/2011 (ανακτήθηκε στις 10/5/2011)
Κανέλλης, Ηλίας: Γουίλ Αϊσνερ (1917-), Το Βήμα, 10/02/2002 (ανακτηθηκε 11/4/2011)
Λαζαρίδου, Αστερόπη: Νουβέλες και μασκοφόροι από ένα διάσημο πενάκι, Το Βήμα, 5/4/2008 (ανακτηθηκε 11/4/2011)
Καλαμάρας, Βασίλης: Ανοιξε τον δρόμο στα γκράφικ νόβελ, Ελευθεροτυπία, 1/6/2010 (ανακτηθηκε 11/4/2011)


== Εξωτερικοί σύνδεσμοι ==
Επίσημη ιστοσελίδα