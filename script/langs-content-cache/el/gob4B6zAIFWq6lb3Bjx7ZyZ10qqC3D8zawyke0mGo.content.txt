revision: 9426462
title: PubMed Central
url: https://el.wikipedia.org/wiki/PubMed_Central


---

Η PubMed Central είναι ελεύθερη ψηφιακή βιβλιογραφική βάση δεδομένων. Περιλαμβάνει βιβλιογραφικές αναφορές που σχετίζονται με τομείς των βιοϊατρικών επιστημών και των επιστημών υγείας. Αναπτύχθηκε από το online σύστημα αναζήτησης βιοϊατρικής βιβλιογραφίας Entrez PubMed. Η PubMed Central συστάθηκε από την Αμερικανική Εθνική Ιατρική Βιβλιοθήκη (National Library of Medicine, NLM) των ΗΠΑ ως ένα online αρχείο άρθρων βιοϊατρικών άρθρων.
Το πλήρες κείμενο όλων των άρθρων της PubMed Central είναι διαθέσιμο ελεύθερα. Κάποιοι συμμετέχοντες εκδότες, ωστόσο, καθυστερούν την έκδοση των άρθρων τους για ένα σταθερό διάστημα από την δημοσίευση (συχνά έξι μήνες).
Τον Ιούλιο του 2010 το αρχείο περιείχε σχεδόν 1 εκατομμύριο αντικείμενα, συμπεριλαμβανομένων άρθρων, συντακτικών σημειωμάτων και επιστολών. Φαίνεται ότι αυξάνεται κατά 7% κατ' έτος. Τον Αύγουστο του 2004, τα PubMed Central, PubMed και συναφείς υπηρεσίες της Εθνικής Βιβλιοθήκης Ιατρικής διαχειρίζονταν περίπου 1.300 αιτήσεις το δευτερόλεπτο, και παρείχαν 1,3 TB δεδομένων την ημέρα.


== Παραπομπές ==


== Εξωτερικοί σύνδεσμοι ==
PubMed Central