revision: 9974650
title: "\u0393\u03B5\u03C1\u03AC\u03C3\u03B9\u03BC\u03BF\u03C2 \u039A\u03B1\u03BD\u03AD\
  \u03BB\u03BB\u03BF\u03C2"
url: https://el.wikipedia.org/wiki/%CE%93%CE%B5%CF%81%CE%AC%CF%83%CE%B9%CE%BC%CE%BF%CF%82_%CE%9A%CE%B1%CE%BD%CE%AD%CE%BB%CE%BB%CE%BF%CF%82


---

Ο Γεράσιμος Μάκης Κανέλλος (Αθήνα, 25 Αυγούστου 1987) είναι Έλληνας διεθνής πετοσφαιριστής, ο οποίος αγωνίζεται με τα χρώματα του Πήγασου Πολίχνης στη Βόλεϊ Λιγκ (περίοδος 2022–23) στη θέση του κεντρικού.


== Καριέρα ==
Ο Γεράσιμος Κανέλλος ξεκίνησε το βόλεϊ το 2001 σε ηλικία 14 ετών στον σύλλογο Α.Ο. Δεξαμενής Μεταμόρφωσης και το 2004 υπέγραψε το πρώτο του επαγγελματικό συμβόλαιο στον Ολυμπιακό Πειραιώς. Στην ομάδα του Πειραιά παρέμεινε μέχρι το 2005.
Κατά τη διετία 2005–07, ο Κανέλλος αγωνίστηκε στην Α2 Εθνική κατηγορία, αρχικά στον Α.Ο. Δεξαμενής Μεταμόρφωσης (2005–06) κι έπειτα στον Αριστοτέλη Σκύδρας (2006–07). Το 2007 μετεγγράφη στον Ηρακλή Θεσσαλονίκης, στον οποίο παρέμεινε για τέσσερα χρόνια. Με τη μεγάλη ομάδα εκείνης της εποχής του Ηρακλή κατέκτησε το Ασημένιο μετάλλιο στο Τσάμπιονς Λιγκ το 2009 και το Πρωτάθλημα Ελλάδας περιόδου 2007–08.
Το 2011 επέστρεψε στον Ολυμπιακό για δεύτερη φορά στην καριέρα του, ωστόσο το πέρασμά του αποδείχθηκε σχετικά σύντομο καθώς ένα χρόνο αργότερα ανηφόρισε και πάλι προς τη Θεσσαλονίκη, αυτήν τη φορά για λογαριασμό του ΠΑΟΚ.
Το 2013 μετεγγράφη στον Παμβοχαϊκό, στον οποίο παρέμεινε για δύο χρόνια καθώς το καλοκαίρι του 2015 αποφάσισε να μεταγραφεί στον Παναθηναϊκό. Στην ομάδα της Αθήνας αγωνίστηκε για ένα έτος. Στη συνέχεια αγωνίστηκε διαδοχικά στον Ηρακλή Χαλκίδας την Α.Ε.Κ. τον Παμβοχαϊκό και την ίδια περίοδο (2019–20) στον Φοίνικα Σύρου.
Το ξεκίνημα της περιοδου 2020–21 τον βρίσκει και πάλι στον Ηρακλή Θεσσαλονίκης, 
όμως η αποχώρηση του Γηραιού από το πρωτάθλημα αλλά και η αναβολή της Βόλεϊ Λίγκ τον "ταξιδεύουν" στην Αγγλία για λογαριασμό της 
Πολόνια Λονδίνου, όπου συναντάει ως συμπαίκτη τον Ανέστη Δαλακούρα και ως προπονητή τον Βαγγέλη Κουτουλέα. Τον Ιανουάριο του 2021 αποδέχεται πρόταση του ΠΑΟΚ, στον οποίο αγωνίζεται μέχρι το τέλος της περιόδου. Στη συνέχεια παραμένει στη Βόρειο Ελλάδα, αγωνιζόμενος με τα χρώματα του Αριστοτέλη Σκύδρας (2021–2022) και του Πήγασου Πολίχνης (2022–23).


== Διεθνείς συμμετοχές ==
Ο Γεράσιμος Κανέλλος έχει πραγματοποιήσει με την ελληνική εθνική ομάδα πετοσφαίρισης 38 διεθνείς συμμετοχές, και συμμετείχε στην ομάδα που κατέκτησε το ασημένιο μετάλλιο στην Ευρωπαϊκή Λίγκα το 2014.


== Διεθνείς Τίτλοι - Διακρίσεις ==
Ευρωπαϊκή Λίγκα

 2η θέση: 2014


== Συλλογικοί Τίτλοι - Διακρίσεις ==


=== Διεθνείς διοργανώσεις ===
Τσάμπιονς Λιγκ

 2η θεση: 2008 (Ηρακλή Θεσσαλονίκης)


=== Εθνικά Πρωταθλήματα ===
1 Πρωτάθλημα Ελλάδας

2007–08 (Ηρακλής Θεσσαλονίκης)
2η θέση: 2010–11 Ηρακλής Θεσσαλονίκης)
3η θέση: 2012–13 (ΠΑΟΚ)


=== Εθνικά Κύπελλα ===
Κύπελλο Ελλάδας

2η θέση: 2011 (Ηρακλής Θεσσαλονίκης)2 Σούπερ Καπ Ελλάδας

2007, 2008 (Ηρακλής Θεσσαλονίκης)


== Παραπομπές ==


== Εξωτερικοί σύνδεσμοι - Πηγές ==
Γεράσιμος Κανέλλος - Παρουσίαση greekvolley.eu
Γεράσιμος Κανέλλος: Ατομικά στοιχεία - Διακρίσεις - Ομάδες καριέρας volleybox.net
Γεράσιμος Κανέλλος - Ευρωπαϊκή παρουσία www-old.cev.eu