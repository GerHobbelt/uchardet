revision: 10022062
title: "\u03A7\u03B1\u03BC\u03AD\u03BD\u03BF\u03B9 \u03C3\u03C4\u03B7 \u039C\u03B5\
  \u03C4\u03AC\u03C6\u03C1\u03B1\u03C3\u03B7 (\u03C4\u03B1\u03B9\u03BD\u03AF\u03B1\
  )"
url: https://el.wikipedia.org/wiki/%CE%A7%CE%B1%CE%BC%CE%AD%CE%BD%CE%BF%CE%B9_%CF%83%CF%84%CE%B7_%CE%9C%CE%B5%CF%84%CE%AC%CF%86%CF%81%CE%B1%CF%83%CE%B7_(%CF%84%CE%B1%CE%B9%CE%BD%CE%AF%CE%B1)


---

Το Χαμένοι στη μετάφραση (πρωτότυπος τίτλος: Lost in Translation) είναι ταινία κωμική-δραματική ταινία, σε σκηνοθεσία και σενάριο της Σοφία Κόπολα. Είναι η δεύτερη ταινία της σκηνοθέτριας, μετά από το Αυτόχειρες παρθένοι (The Virgin Suicides). Στην ταινία πρωταγωνιστές είναι ο Μπιλ Μάρεϊ, η  Σκάρλετ Τζοχάνσον, ο Τζιοβάνι Ριμπίζι και η Άννα Φάρις. Η παραγωγή είναι της Κόπολα και του Ρος Κατζ. 
Η ταινία περιστρέφεται γύρω από έναν μεσήλικα ηθοποιό, τον Μπομπ, και μια νεαρή κοπέλα που αποφοίτησε πρόσφατα από τον πανεπιστήμιο, την Σάρλοτ. Βρίσκονται για διαφορετικούς λόγους στην Ιαπωνία και μεταξύ τους αναπτύσσεται συμπάθεια μετά από μια τυχαία συνάντηση σε ένα ξενοδοχείο του Τόκιο.
Η Κόπολα άρχισε την παραγωγή της ταινίας μετά την κυκλοφορία της ταινίας της Αυτόχειρες παρθένοι. Τα γυρίσματα πραγματοποιήθηκαν μέσα σε 27 ημέρες από τον Σεπτέμβριο ως τον Οκτώβριο του 2002, κυρίως στο Τόκιο άλλα και στη Νέα Υόρκη.
Η ταινία  κυκλοφόρησε στις κινηματογραφικές αίθουσες στις 3 Οκτωβρίου 2003. Η ταινία, που είχε καλές κριτικές, ήταν μεγάλη εισπρακτική επιτυχία με έσοδα πάνω από 119 εκατομμύρια δολάρια παγκοσμίως, με προϋπολογισμό 4 εκατομμυρίων δολαρίων. Προτάθηκε για τέσσερα βραβεία Όσκαρ, κερδίζοντας αυτό του Πρωτότυπου Σεναρίου, καθώς και για πέντε Χρυσές Σφαίρες και για οκτώ βραβεία BAFTA, κερδίζοντας τελικά τρεις Χρυσές Σφαίρες και τρία βραβεία BAFTA.


== Πλοκή ==
Ο Μπομπ είναι ένας ξεπεσμένος σταρ του κινηματογράφου της δεκαετίας του 1970 που βρίσκεται στο Τόκιο για τις ανάγκες ενός διαφημιστικού εγχώριας μάρκας ουίσκι. Μια μέρα στο μπαρ του ξενοδοχείου στο οποίο διαμένει γνωρίζει την Σάρλοτ, νεαρή σύζυγο ενός επαγγελματία φωτογράφου, που περνάει τις ώρες της μοναχικά.


== Ηθοποιοί και Χαρακτήρες ==
Μπιλ Μάρεϊ στο ρόλο του Μπομπ Χάρις
Σκάρλετ Τζοχάνσον στο ρόλο της Σάρλοτ
Τζιοβάνι Ριμπίζι στο ρόλο του Τζον
Άννα Φάρις στο ρόλο της Κέλι
Φουμιχίρο Χαϊάτσι στο ρόλο του Τσάρλι Μπράουν
Ακίκο Τακεσίτα ως κύριος Καουασάκι
Φρανσουά Ντι Μπουά ως ο πιανίστας
Νάνσυ Στάινερ ως Λύντια Χάρις (φωνή)


== Βραβεία και Υποψηφιότητες ==


== Παραπομπές ==


== Εξωτερικοί σύνδεσμοι ==
Επίσημος ιστότοπος
Χαμένοι στη Μετάφραση   στην IMDb
Χαμένοι στη Μετάφραση στο cine.gr