revision: 10002744
title: "\u03A1\u03B1\u03BC\u03CC\u03BD \u039C\u03BF\u03C5\u03BD\u03C4\u03B1\u03BD\u03AD"
url: https://el.wikipedia.org/wiki/%CE%A1%CE%B1%CE%BC%CF%8C%CE%BD_%CE%9C%CE%BF%CF%85%CE%BD%CF%84%CE%B1%CE%BD%CE%AD


---

Ο Ραμόν Μουντανέ (Ramon Muntaner, 1265 - 1336) ήταν Καταλανός στρατιωτικός και συγγραφέας που έγραψε το Crònica, ένα χρονικό της ζωής του, περιλαμβάνοντας τις περιπέτειες του ως διοικητής της Καταλανικής Εταιρείας.  
Γεννήθηκε στην Παρελάδα, στην Κομητεία της Χερόνας, το 1265 και πέθανε στην Ίμπιζα, στο βασίλειο της Μαγιόρκας, το 1336. Συνέγραψε το Καταλανικό Χρονικό, που αρχίζει από την εποχή του Ιάκωβου Α΄ του Κατακτητή (1207) μέχρι την στέψη του Αλφόνσου του Δ´ της Αραγωνίας (1328).
Υπήρξε μέλος της Καταλανικής Εταιρείας. Μαζί τους εξεστράτευσε κατά των Τούρκων υπό τις διαταγές του Ροζέ ντε Φλορ (Roger de Flor) και αργότερα κατά των Φράγκων και των Ελλήνων του Βυζαντίου.
Ο Μουντανέ συνέγραψε το χρονικό του σε λίγο παραπάνω από τρία χρόνια. Είναι γραμμένο στο πρώτο πρόσωπο, με τρόπο απλό χωρίς πολλά ρητορικά στολίδια. Αποτελεί ασυνήθιστο γεγονός ότι ταυτόχρονα ήταν στρατιώτης που λάμβανε μέρος στις μάχες και ιστορικός που τις κατέγραφε. Το Χρονικό του Ραμόν Μουντανέ έχει σημαντικές ιστορικές ημερομηνίες και είναι απαραίτητο για την ανάλυση της ιστορίας της αντίστοιχης περιόδου του Στέμματος της Αραγωνίας.


== Εξωτερικοί σύνδεσμοι ==
Chronica, o descripcio dels fets, e hazanyes del inclyt Rey don Jaume Primer, Ramon Muntaner από το Ινστιτούτο Θερβάντες Αρχειοθετήθηκε 2007-09-27 στο Wayback Machine.
Ramon Muntaner, Chronicle, μεταφρασμένο από την Λαίδη Goodenough
Expedición de los Catalanes y Aragoneses contra Turcos y Griegos, από το Ινστιτούτο Θερβάντες