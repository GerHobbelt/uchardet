revision: 8754332
title: Bertrand Tavernier
url: https://el.wikipedia.org/wiki/%CE%9C%CF%80%CE%B5%CF%81%CF%84%CF%81%CE%AC%CE%BD_%CE%A4%CE%B1%CE%B2%CE%B5%CF%81%CE%BD%CE%B9%CE%AD


---

Ο Μπερτράν Ταβερνιέ (γαλλικά: Bertrand Tavernier) (25 Απριλίου 1941 - 25 Μαρτίου 2021) ήταν Γάλλος σκηνοθέτης, σεναριογράφος και παραγωγός. 


== Βιογραφία ==
Ο Μπερτράν Ταβερνιέ γεννήθηκε στη Λυών στις 25 Απριλίου 1941. Είναι γιος του συγγραφέα και μαχητή της γαλλικής αντίστασης Ρενέ Ταβερνιέ. Ασχολήθηκε από νέος με τον κινηματογράφο ως βοηθός σκηνοθέτη, ακόλουθος Τύπου σε Πρεσβείες της Γαλλίας, δημοσιογράφος και κριτικός σε κινηματογραφικά περιοδικά. Το 1974, σκηνοθέτησε την πρώτη του ταινία μεγάλου μήκους Ο Ρολογάς του Σεν Πολ (L'Horloger de Saint-Paul), ήταν η πρώτη επιτυχία του που κέρδισε το βραβείο Λουί Ντελύκ και τη Χρυσή Άρκτο στο 24ο Διεθνές Φεστιβάλ Κινηματογράφου του Βερολίνου. Είχε μακρά συνεργασία με τον ηθοποιό Φιλίπ Νουαρέ στις ταινίες Η γιορτή αρχίζει το 1975, Ο ανακριτής και ο δολοφόνος το 1976, Το ξεκαθάρισμα το 1981, Η Ζωή και Τίποτα άλλο το 1989, Η κόρη του Ντ' Αρτανιάν το 1994.  Οι κινηματογραφικές του επιρροές περιλαμβάνουν τους σκηνοθέτες Τζον Φορντ, Ζαν Ρενουάρ, Ζαν Βιγκό και Ζακ Μπεκέρ.
Ασχολήθηκε με πολλά κινηματογραφικά είδη, δραματική κωμωδία (Μια Κυριακή στην εξοχή,1984), πολεμική ταινία (Ο Λοχαγός Κονάν), ιστορική ταινία (Η Πριγκίπισσα του Μονπενσιέ, 2010) ή αστυνομικό (Το Δόλωμα, 1995).Αρκετές από τις ταινίες του κέρδισαν βραβεία, στη Γαλλία και στο εξωτερικό (μεταξύ των οποίων το Autour de minuit (Γύρω από τα μεσάνυχτα, 1986), που κέρδισε Όσκαρ και ήταν υποψήφιο για τις Χρυσές Σφαίρες).Ήταν πρόεδρος του Ινστιτούτου Λιμιέρ. Είναι ο πατέρας του σκηνοθέτη και ηθοποιού Νιλ Ταβερνιέ και της μυθιστοριογράφου Τίφανι Ταβερνιέ.


== Φιλμογραφία ==


== Παραπομπές ==