revision: 10071080
title: Robot
url: https://el.wikipedia.org/wiki/Mr._Robot_(%CF%84%CE%B7%CE%BB%CE%B5%CE%BF%CF%80%CF%84%CE%B9%CE%BA%CE%AE_%CF%83%CE%B5%CE%B9%CF%81%CE%AC)


---

Το Mr. Robot είναι αμερικάνικη δραματική θρίλερ σειρά της οποίας δημιουργός είναι ο Sam Esmail. Η σειρά προβλήθηκε για πρώτη φορά στις 27 Μαΐου του 2015 σε διάφορες διαδικτυακές υπηρεσίες προβολής βίντεο και πήρε τόσο καλές κριτικές που αμέσως πήρε το εισιτήριο για δεύτερη σεζόν, πριν καν ξεκινήσει να προβάλλεται η πρώτη σεζόν στο κανάλι USA Network στις 24 Ιουνίου του 2015. Το δέκατο τρίτο επεισόδιο του τέταρτου και τελευταίου κύκλου, προβλήθηκε στις 22 Δεκεμβρίου του 2019.


== Υπόθεση ==
Η σειρά ακολουθεί τη ζωή του Έλιοτ Άλντερσον, ενός νέου άντρα που ζει στην Νέα Υόρκη, ο οποίος εργάζεται σε μία cybersecurity εταιρία, την Allsafe, σαν τεχνικός ασφαλείας. Αφού υποφέρει διαρκώς από κοινωνική αγχώδη διαταραχή και κατάθλιψη, οι σκέψεις του Έλιοτ φαίνονται να επηρεάζονται από την παράνοια και τις παραισθήσεις. Συνδέεται με τους ανθρώπους χακάροντάς τους, πράγμα που συνήθως τον οδηγεί σε μια συμπεριφορά ιντερνετικού- εθελοντή φρουρού. Στρατολογείται από έναν μυστήριο εξεγερσιακό αναρχικό γνωστό ως "Mr. Robot" και συμμετέχει στη ομάδα του από hacktivists γνωστή με το όνομα "fsociety". Μία από τις αποστολές τους είναι να ακυρώσουν όλα τα χρέη καταστρέφοντας μια από τις μεγαλύτερες εταιρίες στον κόσμο, την E Corp ("Evil Corp" [=Κακή Εταιρία] όπως την αποκαλεί ο Έλιοτ), η οποία τυγχάνει να είναι ένας από τους μεγαλύτερους πελάτες της Allsafe.


== Ηθοποιοί ==


=== Βασικοί ===
Ο Rami Malek ως Έλιοτ Άλντερσον, ένας τεχνικός ασφαλείας στην Allsafe Cybersecurity και hacker. Πάσχει από αγχώδη κοινωνική διαταραχή, κατάθλιψη και παραισθήσεις,  που τον αναγκάζουν να ζει απομονωμένος από τους άλλους ανθρώπους.
Ο Christian Slater ως Mr. Robot/Έντουαρντ Άλντερσον, ένας εξεγερσιακός αναρχικός που στρατολογεί τον Έλιοτ σε μια ομάδα χάκερ η οποία ονομάζεται fsociety.
Η Carly Chaikin ως Νταρλίν Άλντερσον, μία από τους χάκερς της fsociety.
Η Portia Doubleday ως Άντζελα Μος, η παιδική φίλη του Έλιοτ και συνάδελφος στην Allsafe.
Ο Martin Wallström ως Τάιρελ Γουέλικ, ο φιλόδοξος Αντιπρόεδρος Τεχνολογίας στην E Corp.


=== Συμμετέχουν ===
Ο Michel Gill ως Γεδεών Γκονταρτν , διευθυντής της Allsafe Security.
Η Gloria Reuben ως Κρίστα Γκόρντον, η ψυχίατρος του Έλιοτ.
Η Frankie Shaw ως Σέιλα Νίκο, η έμπορος ναρκωτικών και κοπέλα του Έλιοτ.
Ο Bruce Altman ως Τέρρυ Κόλμπυ, πρώην πρόεδρος της E Corp που ενοχοποιείται από την fsociety για ένα χακάρισμα.
Ο Ben Rappaport ως Όλι Πάρκερ, το αγόρι της Άντζελας και υπάλληλος στην Allsafe.
Ο Aaron Takahashi ως Λόιντ Τσανγκ, συνάδελφος του Έλιοτ στην Allsafe.
Ο Ron Cephas Jones ως Ρομέρο, μέλος της fsociety.
Ο Azhar Khan ως Μόμπλευ, μέλος της fsociety.
Η Sunita Mani ως Τρέντον, μέλος της fsociety.
Ο Michael Drayer ως Σίσκο, πρώην αγόρι της Νταρλίν και ο συνδετικός κρίκος στην Αμερική για την κινέζικη ομάδα χάκερ, Dark Army.
Η Stephanie Corneliussen ως Τζοάνα Γουέλικ, σύζυγος του Τάιρελ.
Ο Elliot Villar ως Φερνάντο Βέρα, ο προμηθευτής ναρκωτικών της Σέιλα και ο μόνος που μπορεί να προσφέρει suboxone στον Έλιοτ. Έχει μια επικίνδυνη φιλοσοφία και έχει εμμονή με τη Σέιλα.
Ο Brian Stokes Mitchell ως Σκοτ Νόουλς, υποψήφιος για πρόεδρος της E Corp.
Η Michele Hicks ως Σάρον Νόουλς, σύζυγος του Σκοτ Νόουλς.
Ο Michael Cristofer ως Φίλιπ Πράις, ο πρόεδρος της E Corp.
Ο BD Wong ως White Rose, μία τρανς επικεφαλής του Dark Army.


== Επισκόπηση ==


== Κύκλοι ==


=== Πρώτος (2015) ===
a Το φινάλε του πρώτου κύκλου είχε αναβληθεί για μία εβδομάδα μετά από την προγραμματισμένη του ημερομηνία στις 26 Αυγούστου 2015, εξαιτίας του επεισοδίου που περιείχε μια σκηνή που έφερε ομοιότητες με τη δολοφονία δύο δημοσιογράφων, που συνέβη νωρίτερα την ίδια μέρα.


== Παραγωγή ==


=== Ιδέα και ανάπτυξη ===
Σύμφωνα με τον Sam Esmail, το Mr. Robot είχε γραφτεί αρχικά για να γίνει ταινία, με το τέλος της πρώτης πράξης να είναι κάποιος που ανακαλύπτει πως έχει ψυχικά προβλήματα ενώ εκτελεί ένα μεγάλο σχέδιο. Ωστόσο, κατά τη διάρκεια της γραφής της πρώτης πράξης, το σενάριο είχε γίνει τόσο μεγάλο, που ταίριαζε περισσότερο για τηλεοπτική σειρά. Αφαίρεσε 20 σελίδες σεναρίου από τις 89 που είχε γράψει συνολικά και τις μετέτρεψε στο πρώτο επεισόδιο της σειράς, και αυτό που ήταν κανονισμένο να γίνει το τέλος της πρώτης τάξης, έγινε το φινάλε της πρώτης σεζόν. Ο Esmail πήρε το σενάριο στην εταιρία Anonymous Content για να δει αν θα μπορούσε να αναπτυχθεί για να γίνει τηλεοπτική σειρά, όπου μετά επιλέχθηκε από από το κανάλι USA Network. Η παραγωγή ξεκίνησε στη Νέα Υόρκη στις 13 Απριλίου του 2015. Πριν από την πρεμιέρα της σειράς στις 14 Ιουνίου του 2015, το Mr. Robot εγκρίθηκε για δεύτερη σεζόν, η οποία θα αποτελείται από τουλάχιστον 10 επεισόδια.


=== Επιρροές ===
Ο Sam Esmail έχει παραδεχτεί πως εμπνεύστηκε τη σειρά από διάφορες ταινίες, όπως το American Psycho, το Taxi Driver, και το Κουρδιστό Πορτοκάλι. Συγκεκριμένα, από την ταινία του Ντέιβιντ Φίντσερ, Fight Club εμπνεύστηκε δύο βασικά σημεία στην πλοκή: ο Έλιοτ και ο Mr. Robot να είναι το ίδιο πρόσωπο, και να σκοπεύει να διαγράψει τα χρέη των καταναλωτών. Σε μια συνέντευξη, ο Esmail εξήγησε πως το τραγούδι που χρησιμοποίησε ο Fincher στο τέλος της ταινίας του (Where Is My Mind?), το οποίο ακούγεται όταν ο Έλιοτ βάζει σε εφαρμογή το hack στο επεισόδιο 9, έχει προστεθεί σαν μήνυμα στο κοινό για να τους εξηγήσει πως παραδέχεται την έμπνευση που πήρε από το Fight Club. Η αφήγηση από τον πρωταγωνιστή είναι εμπνευσμένη από το Taxi Driver, και οι άλλες επιρροές συμπεριλαμβάνουν το Risky Business στη μουσική, το Blade Runner στην εξέλιξη του χαρακτήρα και τη τηλεοπτική σειρά Breaking Bad στη ροή της ιστορίας.


== Παραπομπές ==


== Εξωτερικοί σύνδεσμοι ==
Επίσημος ιστότοπος