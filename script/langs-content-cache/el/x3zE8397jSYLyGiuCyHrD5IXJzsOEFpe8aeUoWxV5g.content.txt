revision: 9431877
title: "\u03A3\u03B5\u03BA \u039D\u03C4\u03BF\u03C5\u03BA\u03BF\u03C5\u03C1\u03AD"
url: https://el.wikipedia.org/wiki/%CE%A3%CE%B5%CE%BA_%CE%9D%CF%84%CE%BF%CF%85%CE%BA%CE%BF%CF%85%CF%81%CE%AD


---

Ο Σεκ Ιβ Ντουκουρέ (γαλλικά: Cheick Yves Doukouré) (γενν. 11 Σεπτεμβρίου 1992) είναι Ιβοριανός επαγγελματίας ποδοσφαιριστής, ο οποίος αγωνίζεται ως κεντρικός μέσος για τον Άρη Θεσσαλονίκης.


== Σταδιοδρομία σε συλλόγους ==


=== Λοριάν ===
Γεννημένος στο Αμπιτζάν, ο Ντουκουρέ μετακόμισε στη Γαλλία σε νεαρή ηλικία και εντάχθηκε στην ακαδημία νέων της ΦΚ Λοριάν το 2007, από την ΦΚΜ Ομπερβιλιέ. Αφού συμμετείχε τακτικά στις ρεζέρβες, έκανε το ντεμπούτο του στην πρώτη του ομάδα - και στη Λιγκ 1 - στις 7 Αυγούστου 2010, μπαίνοντας ως αλλαγή στο δεύτερο ημίχρονο, σε μια εκτός έδρας ισοπαλία με 2-2 εναντίον της ΑΖ Οσέρ.
Αφού χρησιμοποιήθηκε σπάνια, στις 27 Ιουλίου 2012, ο Ντουκουρέ δόθηκε με ετήσιο δανεισμό στην ΣΑΣ Επινάλ του Σαμπιονά Νασιονάλ., με τη φανέλα της οποίας αγωνίστηκε συνολικά 26 φορές και σημείωσε ένα τέρμα. Όταν επέστρεψε στην Λοριάν, άρχισε να εμφανίζεται πιο τακτικά και σημείωσε το πρώτο του γκολ για τον σύλλογο στις 10 Μαΐου 2014, σε μια εκτός έδρας νίκη με  1–0 επί της Ολιμπίκ Λυών.


=== Μετς ===
Στις 20 Ιουνίου 2014, ο Ντουκουρέ εντάχθηκε στην ΦΚ Μετς με ελεύθερη μεταγραφή. Έκανε το ντεμπούτο του για τον σύλλογο στις 9 Αυγούστου, σε μια ισοπαλία με 0–0 εναντίον της Λιλ ΟΣΚ.
Ο Ντουκουρέ εμφανίστηκε σε 20 αγώνες κατά τη διάρκεια της σεζόν 2014–15, καθώς η ομάδα του υποβιβάστηκε. Την επόμενη σεζόν, εμφανίστηκε σπάνια, καθώς η ομάδα του επέστρεφε στην Λιγκ 1. Το 2017, φόρεσε επίσης το περιβραχιόνιο του αρχηγού σε ορισμένα παιχνίδια.


=== Λεβάντε ===
Στις 4 Αυγούστου 2017, ο Ντουκουρέ υπέγραψε τετραετές συμβόλαιο με τη Λεβάντε ΟΝ της Πριμέρα Ντιβισιόν. Το ποσό της μεταγραφής που καταβλήθηκε στη Μετς αναφέρθηκε σε 1,5 εκατομμύριο ευρώ. Έκανε το ντεμπούτο του στην κατηγορία στις 21 Αυγούστου, ως αλλαγή, σε μια εντός έδρας νίκη με 1–0 εναντίον της Βιγιαρρεάλ ΚΦ.Στις 2 Σεπτεμβρίου 2019, ο Ντουκουρέ δόθηκε με ετήσιο δανεισμό στην ΣΝ Ουέσκα της Σεγούντα Ντιβισιόν.


=== Λεγανές ===
Στις 23 Ιουλίου 2021, ο Ντουκουρέ υπέγραψε μονοετές συμβόλαιο με την ΚΝ Λεγανές της Σεγούντα Ντιβισιόν.


=== Άρης Θεσσαλονίκης ===
Στις 29 Ιανουαρίου 2022, ο Ντουκουρέ υπέγραψε συμβόλαιο 2,5 ετών με τον Άρη Θεσσαλονίκης.


== Εθνική ομάδα ==
Αφού εκπροσώπησε τη Γαλλία με τις «μικρές» εθνικές Κ18 και Κ19, ο Ντουκουρέ στη συνέχεια επιλέχθηκε στην ομάδα της πατρίδας του, την Εθνική Ακτής Ελεφαντοστού. Στις 11 Ιανουαρίου 2015, έκανε το ντεμπούτο του με την ομάδα, ξεκινώντας βασικός σε μια φιλική νίκη με 1–0 εναντίον της Νιγηρίας. Ήταν μέλος της ομάδας που κατέκτησε το Κύπελλο Εθνών Αφρικής 2015.


== Διακρίσεις ==
Ακτή Ελεφαντοστού

Κύπελλο Εθνών Αφρικής: 2015


== Παραπομπές ==


== Εξωτερικοί σύνδεσμοι ==
Προφίλ στο Transfermarkt.com
(Γαλλικά) Σεκ Ντουκουρέ στην επίσημη ιστοσελίδα της Γαλλικής Ομοσπονδίας Ποδοσφαίρου
(Γαλλικά) {{{όνομα}}} {{{επίθετο}}} : Στατιστικά γαλλικού πρωταθλήματος στο LFP.frΠροφίλ Σεκ Ντουκουρέ στο BDFutbol
Σεκ Ντουκουρέ στην ιστοσελίδα National-Football-Teams.com 
Σεκ Ντουκουρέ Στατιστικά καριέρας στο Soccerbase
(Αγγλικά) Προφίλ Σεκ Ντουκουρέ στο Soccerway