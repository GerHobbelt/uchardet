revision: 9557024
title: "\u0398\u03AD\u03B1\u03C4\u03C1\u03BF \xAB\u03A4\u03C3\u03B1\u03C1\u03BB\u03C2\
  \ \u039C\u03C0\u03C1\u03CC\u03BD\u03C6\u03BC\u03B1\u03BD\xBB"
url: https://el.wikipedia.org/wiki/%CE%98%CE%AD%CE%B1%CF%84%CF%81%CE%BF_%C2%AB%CE%A4%CF%83%CE%B1%CF%81%CE%BB%CF%82_%CE%9C%CF%80%CF%81%CF%8C%CE%BD%CF%86%CE%BC%CE%B1%CE%BD%C2%BB


---

Το Θέατρο «Τσαρλς Μπρόνφμαν» (εβραϊκά: היכל התרבות‎) είναι το μεγαλύτερο μέγαρο μουσικής του Τελ Αβίβ και η έδρα της Φιλαρμονικής Ορχήστρας του Ισραήλ.


== Ιστορία ==
Το Θέατρο «Τσαρλς Μπρόνφμαν», που αρχικά έφερε την ονομασία «Φρέντερικ Μαν», εγκαινιάστηκε στις 1 Οκτωβρίου 1957. Το κτίριο σχεδιάστηκε από τους Ντοβ Κάρμι, Ζέεβ Ρέχτερ και Γιάακοβ Ρέχτερ. Ο Λέοναρντ Μπέρνσταϊν διεύθυνε την Φιλαρμονική Ορχήστρα στην εναρκτήρια συναυλία με σολίστ στο πιάνο τον Άρτουρ Ρούμπινσταϊν.


=== Ανακαίνιση ===
Μέχρι το 2013, το θέατρο ήταν επίσημα γνωστό ως Θέατρο «Φρέντερικ Ρ. Μαν», ο οποίος ήταν δωρητής του. Η ανακαίνιση υπό την επίβλεψη του Ισραηλινού αρχιτέκτονα Όφερ Κόλκερ πραγματοποιήθηκε την περίοδο 2011 με 2013. Επίσης, την ακουστική των χώρων ανέλαβε ο Ιάπωνας ακουστικολόγος Γιασούχισα Τογιότα.
Το κτίριο ξεκίνησε να λειτουργεί εκ νέου από τον Μάιο του ίδιου έτους με την Φιλαρμονική Ορχήστρα να παρουσιάζει την 5η Συμφωνία του Γκούσταβ Μάλερ υπό τη διεύθυνση του Ζούμπιν Μέτα.
Το θέατρο οφείλει την τωρινή του ονομασία στον Καναδοαμερικανό επιχειρηματία και φιλάνθρωπο Τσαρλς Μπρόνφμαν.


== Παραπομπές ==


== Εξωτερικοί σύνδεσμοι ==
Επίσημη ιστοσελίδα