revision: 9226533
title: "\u039C\u03AC\u03C1\u03C4\u03B9 \u03A6\u03AD\u03BB\u03BD\u03C4\u03BC\u03B1\u03BD"
url: https://el.wikipedia.org/wiki/%CE%9C%CE%AC%CF%81%CF%84%CE%B9_%CE%A6%CE%AD%CE%BB%CE%BD%CF%84%CE%BC%CE%B1%CE%BD


---

Ο Μάρτιν Άλαν "Μάρτι" Φέλντμαν (Martin Alan "Marty" Feldman, 8 Ιουλίου 1934 – 2 Δεκεμβρίου 1982) ήταν Άγγλος συγγραφέας, κωμικός και ηθοποιός του κινηματογράφου και της τηλεόρασης. 


== Βίος ==
Γεννήθηκε κατά τον μεσοπόλεμο στο Ιστ Εντ του Λονδίνου σε φτωχή οικογένεια Εβραίων από το Κίεβο. Είχε μια αδελφή, την Πάμελα. Περιέγραφε την παιδική του ηλικία ως «μοναχική». Μια ατυχής εγχείρηση για την αντιμετώπιση της νόσου του Grave του χάρισε το διακριτό βλέμμα του (στραβισμός).
Ένιωσε από μικρός το κάλεσμα της τζαζ και του θεάματος και μέχρι και την εφηβεία του, όπου παράτησε το σχολείο για να δουλέψει. Γνώρισε πολλά σκαμπανεβάσματα, ανάμεσα στη σκληρή ζωή του Λονδίνου και σε εξορμήσεις με παρακμιακούς θιάσους και αυτοσχεδιαστική μουσική. Αυτός ο τρόπος ζωής και η αγάπη του για τον Μπάστερ Κήτον συνέβαλαν στην απόφαση του να ασχοληθεί με την κωμωδία. Έτσι, ξεκίνησε γράφοντας ανέκδοτα και ατάκες για παραστάσεις. 
Στα μέσα της δεκαετίας του '50, συνεργαζόμενος με τον Μπάρυ Τουκ (Barry Took), καθιερωμένο ευθυμογράφο, διαμόρφωσε το ύφος και τον ειρμό του. Μαζί, έγιναν δύο από τους πιο παραγωγικούς και επιτυχημένους συγγραφείς τόσο στο ραδιόφωνο όσο και στην τηλεόραση. 
Το 1959 παντρεύτηκε τη Λωρέττα Σάλλιβαν (Lauretta Sullivan) με την οποία έζησε το υπόλοιπο της ζωής του.
Στη δεκαετία των '60 o Φέλντμαν αποφάσισε να παίξει μπροστά από την κάμερα, ως ηθοποιός, σε κάποια γνωστά θεάματα της εποχής (At Last the 1948 Show), και λίγο αργότερα στο δικό του τηλεοπτικό σόου (Marty) το 1968, γεγονός που τράβηξε το ενδιαφέρον του Χόλυγουντ.
Με αυτόν τον τρόπο έγινε παγκόσμια γνωστός ως «Igor» στην παρωδία τρόμου του Μελ Μπρουκς, Φρανκενστάιν Τζούνιορ.
Αργότερα, έγραψε και σκηνοθέτησε κάποιες ταινίες, οι οποίες δεν γνώρισαν μεγάλη επιτυχία.
Πέθανε το 1982, από καρδιακή προσβολή, κατά τη διάρκεια των γυρισμάτων της ταινίας Το αδελφάτο των επτά θαλασσών (Yellowbeard) στην Πόλη του Μεξικού.


== Διακρίσεις ==
Ο Φέλντμαν είναι ένας από τους αφανείς ήρωες της Goons/ Fringe/ Python (Monty) εποχής της βρετανικής κωμωδίας. Το κοινό δεν τον πρόσεξε. Το καλύτερο του έργο μένει να αναγνωριστεί. Τα τηλεοπτικά του σόου είναι ανεπανάληπτα...Robert Ross (βιογράφος του Μάρτι Φέλντμαν)
Έχει βραβευτεί δύο φορές από τη Βρετανική Ακαδημία Τηλεοπτικών Βραβείων (BAFTA Awards). Επίσης, έχει βραβευτεί από την Ακαδημία ταινιών Επιστημονικής Φαντασίας και Τρόμου για τη συμμετοχή του στην ταινία Young Frankenstein (Saturn Awards)


== Φιλμογραφία ==
The Bed-Sitting Room (1969)
Every Home Should Have One (1970)
Φρανκενστάιν Τζούνιορ (1974)
The Adventure of Sherlock Holmes' Smarter Brother (1975)
Silent Movie(1976)
40 gradi all'ombra del lenzuolo (Sex With a Smile) (1976)
The Last Remake of Beau Geste (1977)
In God We Tru$t (1980)
Slapstick of Another Kind (1982)
Yellowbeard (1983)


== Τηλεοπτικές σειρές ==
At Last the 1948 Show (1967)
Marty (1968)
Marty Amok (1970)
Marty Abroad (1971)
The Marty Feldman Comedy Machine (1971–1972)
The Marty Feldman Show (1972)
Marty Back Together Again (1974)
The Muppet Show (1981)


== Παραπομπές-σημειώσεις ==


== Πηγές ==
https://web.archive.org/web/20130907005655/http://sabotagetimes.com/people/marty-feldman-comedy-legend-or-bug-eyed-pretender


== Περαιτέρω ανάγνωση ==
From Fringe to Flying Circus—Celebrating a Unique Generation of Comedy 1960-1980 — Roger Wilmut, Eyre Methuen Ltd, 1980.


== Εξωτερικοί σύνδεσμοι ==
Μάρτι Φέλντμαν στην IMDb
Marty Feldman - βιογραφία στο BBC (αγγλ.)
Marty Feldman στο Comedy Zone (αγγλ.)
Laughterlog.com - άρθρο με πλήρη κατάλογο τηλεοπτικών σειρών και δισκογραφίας (αγγλ.)
Angels Don't Swear - εγκώμιο στον Μάρτι Φέλντμαν από τον  Τζιν Γουάιλντερ - απαιτεί RealPlayer (αγγλ.)
Marty Feldman: The Radical Comedian στο Unsung Films (αγγλ.)