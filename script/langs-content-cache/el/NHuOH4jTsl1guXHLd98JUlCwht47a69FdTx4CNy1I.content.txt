revision: 10087114
title: "\u0393\u03B9\u03B1 \u03CC\u03BB\u03B1 \u03C6\u03C4\u03B1\u03AF\u03B5\u03B9\
  \ \u03C4' \u03CC\u03BD\u03BF\u03BC\u03AC \u03C3\u03BF\u03C5!"
url: https://el.wikipedia.org/wiki/%CE%A1%CE%AD%CE%BD%CE%B1_%CE%9C%CF%8C%CF%81%CF%86%CE%B7


---

Η Ρένα Μόρφη (15 Μαρτίου 1988, Βόλος) είναι Ελληνίδα τραγουδίστρια, η οποία έχει γίνει γνωστή, επίσης, και με το ψευδώνυμο Σούλη Ανατολή. Είναι μέλος του συγκροτήματος Imam Baildi από το 2010.


== Βιογραφία ==
Η Ρένα Μόρφη γεννήθηκε στο Βόλο. Αποφοίτησε από το Ιστορικό και Αρχαιολογικό Τμήμα της Φιλοσοφικής σχολής του Εθνικού και Καποδιστριακού Πανεπιστημίου Αθηνών. Ζει στην Αθήνα.


== Καριέρα ==
Από τα σχολικά της χρόνια βρέθηκε δίπλα σε αξιόλογους καλλιτέχνες όπως τις Βάσω Ζαγόρη, Claudia Delmer, Φώφη Ρούσου, Έλλη Πασπαλά και Νατάσα Φλουρή.    
Πρωτοεμφανίστηκε τραγουδώντας στο πλάι του Φοίβου Δεληβοριά. Από τον Δεκέμβριο του 2010, είναι η τραγουδίστρια του συγκροτήματος Imam Baildi. Μαζί τους, συμμετείχε σε Διεθνή Φεστιβάλ όπως το Lowlands – Ολλανδία (2012), το South by Southwest Festival – Αμερική (2013), το International Jazz Festival – Μοντρεάλ (2014) και το Sziget – Ουγγαρία (2012, 2015). Έχουν πραγματοποιήσει 6 περιοδείες σε Κύπρο, Ελβετία, Γερμανία, Αυστρία, Ολλανδία, Βέλγιο, Λουξεμβούργο, Γαλλία, Σκωτία, Νορβηγία, Δανία, Ουγγαρία, Ρουμανία, Αραβικά Εμιράτα, Μπαχρέιν, Η.Π.Α., Καναδά, Ισπανία, Ιταλία, Τσεχία, Κίνα, Βόρεια Μακεδονία, Τουρκία και πολλές συναυλίες στην Ελλάδα.    
Το 2016 κυκλοφόρησε τον πρώτο προσωπικό δίσκο με τίτλο Σούλη Ανατολή. Η Σούλη Ανατολή είναι μια φανταχτερή, πανεποχική λαϊκή ντίβα, αλλά και το καλλιτεχνικό ψευδώνυμο που χρησιμοποιούσε η γιαγιά της όταν ήταν τραγουδίστρια στο Βόλο τη δεκαετία του 1950. Το τραγούδι που ξεχώρισε από το δίσκο είναι το «Όταν σου χορεύω».   
Κάνει μεταγλωττίσεις τραγουδιών σε ταινίες της Disney και της Μattel. Έχει ερμηνεύσει, μεταξύ άλλων, τα τραγούδια ελληνικής μεταγλώττισης της ταινίας κινουμένων σχεδίων  Μαλλιά Κουβάρια (πρωτότυπος τίτλος Tangled) και έχει χαρίσει τη φωνή της στην κούκλα Barbie Rock Star.   
Το 2018 συμμετείχε στην τηλεοπτική σειρά «Το σόι σου», υποδυόμενη τη Σούλη Ανατολή.  
Toν Μάϊο του 2019, κυκλοφόρησε το πρώτο single από το δεύτερο άλμπουμ της, με τίτλο «Θα ανέβω να σε βρω», που είναι μια πολύχρωμη cumbia και, επίσης, ντουέτο με τον Μάρκο Κούμαρη των Locomondo. Το video clip σκηνοθέτησε ο Χρήστος Δήμας. Το δεύτερο άλμπουμ με τίτλο Σάμπα Τσικίτα κυκλοφόρησε τον Μάρτιο του 2020.   
Τον Ιούνιο του 2019, ολοκλήρωσε τα γυρίσματα του πρωταγωνιστικού της ρόλου στην ταινία Φαντασία του Αλέξη Καρδαρά που προβλήθηκε το Δεκέμβριο του 2019. Για την ερμηνεία της, βραβεύτηκε από την Hellenic Film Society USA (HFS) στη Νέα Υόρκη με το βραβείο «2020 Αlexis Mouyiaris Memorial Award for Βest Performance in an Expo Feature Film».Από το Νοέμβριο του 2020 συμπαρουσιάζει τη μουσική εκπομπή της ΕΡΤ1 Μουσικό Κουτί με τον Νίκο Πορτοκάλογλου. Στην εκπομπή συναντιούνται σε ένα στούντιο-σπίτι τραγουδιστές, μουσικοί και συνθέτες από διαφορετικούς μουσικούς χώρους και αποκαλύπτουν στιγμές της ζωής και της επαγγελματικής τους πορείας, ερμηνεύοντας αγαπημένα τραγούδια.


== Δισκογραφία ==
Albums
Imam Baildi:

III (2014)
Imam Baildi Live (2016)Ρένα Μόρφη:

Σούλη Ανατολή (2016) (Χρυσό 6.000)
Σάμπα Τσικίτα (2020)
Μέχρι το πρωί (Mis Sentimientos), ft. Los Ángeles Azules
Ανήμερη καρδιά
Μεσάνυχτα
Πες την αλήθεια
Σε έλεγα αγάπη μου
Χάθηκες (Δεν έχει δρόμο να διαβώ)
Το φορτίο
Θα ανέβω να σε βρω ft Μάρκος Κούμαρης (Locomondo)
Ιπποτικό
Είναι αργάCd Singles
Imam Baildi:

Δεν μου φταίει κανείς (2017)
Χαρά μου (2017)
Τα ζηλιάρικα σου μάτια (2018)Ρένα Μόρφη:

Αμάντο μίο (2016)
Γλυκιά μου αγάπη (Gham ka fasana) (2016)
Μαχαιριά (2016)
Όταν σου χορεύω (2016)
Φεύγεις πάλι (2016)
Θέλω να ζεις για μένα (2016)
Μη μ΄αναζητήσεις (2016)
Όλα μετράνε (2016)
Με λίγη πίστη (2016)
Μπορεί (2016)
Ταινία (2016)
Τα Χριστούγεννά μου (2018)
Θα ανέβω να σε βρω ft. Μάρκος Κούμαρης (2019)
Μέχρι Το πρωί (Mis Sentimientos), ft. Los Ángeles Azules (2020)
Ανήμερη καρδιά (2020)
Μεσάνυχτα (2020)
Πες την αλήθεια (2020)
Σε έλεγα αγάπη μου (2020)
Χάθηκες (Δεν έχει δρόμο να διαβώ) (2020)
Το φορτίο (2020)
Θα ανέβω να σε βρω ft Μάρκος Κούμαρης (Locomondo) (2020)
Ιπποτικό (2020)
Είναι αργά (2020)


== Τηλεόραση ==
Η Ρένα Μόρφη έχει εμφανιστεί στην κωμική σειρά του ALPHA, «Το Σόι Σου », τον Ιανουάριο του 2018. Από τον Νοέμβριο του 2020, συμπαρουσιάζει με τον Νίκο Πορτοκάλογλου την μουσική εκπομπή «Μουσικό Κουτί» στην ΕΡΤ1.


== Συμμετοχές ==
Το σκοτάδι των δύο - Φοίβος Δεληβοριάς (2010)
Μαλλιά Κουβάρια (Tangled) (2011)
Peacock Princess (2013)
Tinkerbell (2013)
Sofia the first (2014)
Pop idol (2016)
Μαλλιά Κουβάρια: η Σειρά (Tangled: the series) (2017)
Αμάντο Μίο - MadWalk (2018)
Ό,τι κι αν λες - Taki Tsan feat Ρένα Μόρφη (2018)


== Παραπομπές ==