revision: 10046981
title: "\u039C\u03C0\u03C1\u03BF\u03CD\u03BD\u03BF \u03A6\u03C1\u03AC\u03C4\u03BF\u03C5\
  \u03C2"
url: https://el.wikipedia.org/wiki/%CE%9C%CF%80%CF%81%CE%BF%CF%8D%CE%BD%CE%BF_%CE%A6%CF%81%CE%AC%CF%84%CE%BF%CF%85%CF%82


---

Ο Μπρούνο Φράτους (γεν. 30 Ιουνίου 1989) είναι Βραζιλιάνος αθλητής της κολύμβησης, συγκεκριμένα στα σπριντ με στυλ ελεύθερο. Ήταν 4ος στους Ολυμπιακούς Αγώνες 2012 στο Λονδίνο, στα 50 μέτρα ελεύθερο.


== Διεθνής καριέρα ==


=== 2011 ===
Στο Παγκόσμιο Πρωτάθλημα Υγρού Στίβου 2011 έκανε τον καλύτερο χρόνο στα ημιτελικά των 50 μέτρων ελεύθερο με επίδοση 21.76. Στον τελικό τερμάτισε στην πέμπτη θέση, με επίδοση 21.96 δευτερολέπτων. Στους Παναμερικανικούς Αγώνες 2011 στην Γουαδαλαχάρα κέρδισε τρία μετάλλια: δύο χρυσά σε σκυταλοδρομίες και το ασημένιο μετάλλιο στα 50 μέτρα ελεύθερο.


=== Ολυμπιακοί Αγώνες 2012 ===
Στους Ολυμπιακούς Αγώνες 2012 μπήκε στον τελικό των 50 μέτρων με ελεύθερο, όπου τερμάτισε στην τέταρτη θέση πίσω από τον συμπατριώτη του και τον κάτοχο του παγκοσμίου ρεκόρ, Κέσαρ Κιέλο.


=== 2013–2015 ===
Ο Φράτους εγχειρίστηκε τον Μάιο του 2013 για την επίλυση του τραυματισμού που είχε στον δεξιό του ώμο.

Κέρδισε το χρυσό μετάλλιο στους Νοτιοαμερικανικούς Αγώνες 2014 στο Σαντιάγο, στα 50 μέτρα με ελεύθερο, καταρρίπτοντας το ρεκόρ αγώνων.Στο Παγκόσμιο Πρωτάθλημα Υγρού Στίβου 2015 κέρδισε το χάλκινο μετάλλιο στα 50 μέτρα ελεύθερο.


=== Ολυμπιακοί Αγώνες 2016 ===
Πηγαίνοντας στους Ολυμπιακούς Αγώνες 2016 ήταν από τους αγαπημένους για μετάλλιο. Μπήκε στον τελικό των 50 μέτρων με ελεύθερο, αλλά τερμάτισε μόλις στην έκτη θέση. Σε μια συνέντευξη είπε: "Για κάποιον λόγο, δεν ήμουν έτοιμος να κολυμπήσω γρηγορότερα από αυτό. Δεν έχω ιδέα τι γίνεται. Αυτή η χρονιά δεν πήγε πολύ καλά." Πριν τους αγώνες, ο Φράτους υπέφερε από χρόνιο πόνο στην πλάτη.


=== 2017–2020 ===
Στο Παγκόσμιο Πρωτάθλημα Υγρού Στίβου 2017 κατέκτησε το ασημένιο μετάλλιο στα 4x100 μέτρα ελεύθερο μαζί με την ομάδα της Βραζιλίας, όπου κατέρριψαν το ρεκόρ της Νότιας Αμερικής από το 2009. Στα 50 μέτρα ελεύθερο, μπήκε στον τελικό και κατέκτησε το ασημένιο μετάλλιο, με 21.27 δευτερόλεπτα.Τον Σεπτέμβριο του 2018 υποβλήθηκε ξανά σε εγχείριση για τη διόρθωση μερικής ρήξης του υποπλακτικού τένοντα του ώμου, λείποντας σε σημαντικές διοργανώσεις.


== Παραπομπές ==