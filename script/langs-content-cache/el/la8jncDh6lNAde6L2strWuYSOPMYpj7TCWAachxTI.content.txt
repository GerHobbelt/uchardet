revision: 9708551
title: "\u0395\u03B8\u03BD\u03B9\u03BA\u03AE \u0392\u03B9\u03B2\u03BB\u03B9\u03BF\u03B8\
  \u03AE\u03BA\u03B7 \u03C4\u03B7\u03C2 \u0391\u03C5\u03C3\u03C4\u03C1\u03B1\u03BB\
  \u03AF\u03B1\u03C2"
url: https://el.wikipedia.org/wiki/%CE%95%CE%B8%CE%BD%CE%B9%CE%BA%CE%AE_%CE%B2%CE%B9%CE%B2%CE%BB%CE%B9%CE%BF%CE%B8%CE%AE%CE%BA%CE%B7_%CF%84%CE%B7%CF%82_%CE%91%CF%85%CF%83%CF%84%CF%81%CE%B1%CE%BB%CE%AF%CE%B1%CF%82


---

Η εθνική βιβλιοθήκη της Αυστραλίας (αγγλικά: National Library of Australia) είναι η μεγαλύτερη βιβλιοθήκη της Αυστραλίας, και σύμφωνα με το καταστατικό της σκοπός της λειτουργίας της είναι η διατήρηση και η ανάπτυξη μιας εθνικής συλλογής υλικού βιβλιοθηκών, σχετικών με την Αυστραλία και τον λαό της Αυστραλίας. Ιδρύθηκε το 1960 στην Καμπέρα όπου και εδρεύει, και έως το 2012–2013 η συλλογή της αριθμούσε 6.496.772 αντικείμενα, καθώς και χειρόγραφα συνολικής έκτασης 15 χιλιομέτρων.


== Ιστορία ==

Το 1907, η Μικτή Επιτροπή για τη Βιβλιοθήκη του Κοινοβουλίου, υπό την προεδρία του Sir Frederick William Holder, όρισε τον σκοπό της Βιβλιοθήκης ως εξής:

Η Επιτροπή της Βιβλιοθήκης έχει μπροστά της την ιδανική οικοδομή, έως ότου ιδρυθεί το Κοινοβούλιο στην Ομοσπονδιακή Πρωτεύουσα, μια μεγάλη Δημόσια Βιβλιοθήκη σύμφωνα με αυτή της παγκοσμίου φήμης Βιβλιοθήκης του Κογκρέσου στην Ουάσιγκτον. ως βιβλιοθήκη, θα  είναι πράγματι το καμάρι του Αυστραλιανού Έθνους. Το σπίτι της λογοτεχνίας, όχι ενός κράτους ή μιας εποχής, αλλά ολόκληρου του κόσμου και για όλες τις  εποχές. 
Το 1960, ο νόμος περί Εθνικής Βιβλιοθήκης δημιούργησε την Εθνική Βιβλιοθήκη της Αυστραλίας. Η πράξη στοχεύει στη διατήρηση και ανάπτυξη μίας παγκόσμιας  βιβλιογραφικής συλλογής, η οποία θα πρέπει να περιλαμβάνει ένα ολοκληρωμένο εθνικό τμήμα για την Αυστραλία και τον Αυστραλιανό λαό. Αυτή είναι η νόμιμη κατάθεση για την Αυστραλία. Είναι η μεγαλύτερη βιβλιοθήκη στην Αυστραλία. Οι συλλογές της ξεπερνούν τα δέκα εκατομμύρια τεκμήρια με  βιβλία, περιοδικά  και άλλα αρχεία. Εκτός από την αυστραλιανή συλλογή, κατέχει σημαντικές συλλογές για τον ασιατικό πολιτισμό και τη λογοτεχνία.


== Αρχιτεκτονική ==

Το σημερινό κτίριο της βιβλιοθήκης, που βρίσκεται δίπλα στη λίμνη Burley Griffin, μοιάζει κάπως με τον Παρθενώνα. Σχεδιάστηκε από το στούντιο Bunning & Madden του αρχιτέκτονος Walter Bunning και εγκαινιάστηκε το 1968. Ο μαρμάρινος διάδρομος είναι στολισμένος με βιτρό του Leonard French και με τρεις ταπετσαρίες του Mathieu Matégot.


== Διευθυντές της βιβλιοθήκης ==
1901-1927 Arthur Wadsworth
1927-1947 Kenneth Binns
1947-1970 Harold White
1970-1974 Allan Fleming
1974-1980 George Chandler
1980-1985 Harrison Bryan
1985-1999 Warren Horton
1999-2010 Jan Fullerton
2011- Anne-Marie Schwirtlich


== Παραπομπές ==