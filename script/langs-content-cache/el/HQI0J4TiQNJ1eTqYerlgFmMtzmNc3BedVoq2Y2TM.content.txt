revision: 9817586
title: IBM PC
url: https://el.wikipedia.org/wiki/IBM_PC


---

Ο IBM PC (Personal Computer) ήταν ο πρώτος προσωπικός υπολογιστής 8/16 -bit, που παρουσιάστηκε από την IBM στις 12 Αυγούστου 1981 με έμφαση στις εφαρμογές γραφείου. Θεωρείται σταθμός στην ιστορία των υπολογιστών καθώς σήμανε την έναρξη μιας νέας εποχής, τόσο για τα καινοτόμα χαρακτηριστικά του, όσο και για την ανοικτή αρχιτεκτονική του, που υπήρξε προπάτορας όλων των συμβατών IBM υπολογιστών (PC Compatibles). Ταυτόχρονα θεμελίωσε με εμφατικό τρόπο την μετέπειτα κυριαρχία τόσο της εταιρείας υλικού (hardware) Intel (χρησιμοποιώντας τον 8088), όσο και της εταιρείας λογισμικού (software) Microsoft (χρησιμοποιώντας το PC-DOS). Η IBM την εποχή παρουσίασης του PC είναι μια εταιρεία κολοσσός στην αγορά των μεγάλων υπολογιστικών συστημάτων (υπερυπολογιστών, mainframe, τερματικών, mini, εκτυπωτών) και λογισμικού με αδιαμφισβήτητη τεχνολογική, εμπορική και καινοτομική υπεροχή. Το πλαίσιο της αγοράς το 1981 είναι σε διαρκή κινητικότητα, οι σύγχρονοι δυνάμει ανταγωνιστές πολλοί και σημαντικοί (Apple, Commodore, HP, Sharp, Tandy, Texas), ωστόσο δεν υπάρχει μια σαφής τάση  για το τι θα επικρατήσει στο μέλλον.  Η IBM τελικά κυκλοφορεί το PC χωρίς δικό της λειτουργικό σύστημα, (εσωτερικά ονομάζεται MS DOS ή πρόχειρο λειτουργικό), με τον 8088 (ο οποίος ουδέποτε σχεδιάστηκε για χρήση σε PC), και με σαφή υποεκτίμηση για το ύψος των πωλήσεων και καταφέρνει το απίθανο: Ο IBM PC σπάει όλα τα ρεκόρ πωλήσεων (οι επίγονοι και οι συμβατοί αγγίζουν τα 50.000.000 τεμάχια), δημιουργεί μια νέα βιομηχανία λογισμικού (Microsoft) και μια νέα οικογένεια επεξεργαστών (Intel) ενώ σηματοδοτεί και την κατάργηση του λειτουργικού συστήματος CP/M. Προκάτοχος του IBM PC ήταν ο 5120, πανάκριβος (13.500 $) και περιορισμένων δυνατοτήτων. Διάδοχος εντός της σειράς PC ήταν ο AT και μετέπειτα η σειρά PS/2 το 1987.


== Μέλη της σειράς ΙΒΜ Personal Computer ==


== Χαρακτηριστικά ==


=== Υλικό ===
Μεταλλικό κουτί, στο οποίο περιλαμβάνεται η κεντρική πλακέτα και οι μονάδες αποθήκευσης.  Πληκτρολόγιο 83 πλήκτρων με 10 πλήκτρα λειτουργιών, αριθμητικό, ανεξάρτητο από την κεντρική μονάδα.
Μητρική πλακέτα με 5 ISA υποδοχές επέκτασης. Οι διαστάσεις του κουτιού είναι 50.8 (πλάτος) x 40.6 (βάθος) x 14 (ύψος) εκατοστά. Στο AT παρέχονται και 6 slots ISA 16-bit
Μικροεπεξεργαστής Intel 8088 στα 4,77 MHz. Αργότερα στους AT, ο μικροεπεξεργαστής ήταν ο 80286 με εκδόσεις στα 6 & 8 MHz.. Δυνατότητα τοποθέτησης μαθηματικού συνεπεξεργαστή 8087 της Intel
Μνήμη RAM, 16 Kb στις πρώτες εκδόσεις, 64kb μετέπειτα επεκτεινόμενη στα 256kB και αργότερα στα 640kB.
Μνήμη ROM στα 64kB.
Κάρτα γραφικών CGA (Colour Graphics Adaptor) με αναλύσεις 320 x 200 και 640 x 200 εικονοστοιχεία (pixel). Τέσσερα χρώματα στη χαμηλή ανάλυση. Σε λειτουργία κειμένου υποστήριζε 40 ή 80 στήλες με 24 γραμμές.
1 ή 2 οδηγοί δισκέτας 5.25 ιντσών χωρητικότητας 160 ή 320 kB. Αργότερα προσθήκη σκληρών δίσκων 10 και 20 Mb.
Ενσωματωμένο μικρό μεγάφωνο στην κεντρική μονάδα.
Ενσωματωμένο τροφοδοτικό, ισχύος 63,5 W
Οθόνη μονόχρωμη 12 ιντσών, ανεξάρτητη από την κεντρική μονάδα, πράσινης απόχρωσης και αργότερα έγχρωμη.


=== Έξοδοι ===
Έξοδος μονόχρωμη & έγχρωμη για CGA οθόνη υπολογιστή.
Παράλληλη θύρα (Centronics), για σύνδεση εκτυπωτή. Στο XT προστίθεται και σειριακή θύρα.
Θύρα για σύνδεση με κασετόφωνο, ως μαγνητική μονάδα εισόδου/εξόδου (μόνο στο PC).


=== Λογισμικό ===
MS-DOS, CP/M-86, USCD Pascal
IBM BASIC (Special Microsoft BASIC-80 version in ROM), BASICA, GW-BASIC της Microsoft.


=== Άλλα χαρακτηριστικά ===
Αρχική τιμή IBM PC, 1.736 λίρες Αγγλίας το 1983 με ένα FDD και μονόχρωμη οθόνη
Αρχική τιμή IBM XT, 8000 δολάρια (έκδοση με 640 KB RAM, 10 MB HDD, έγχρωμη οθόνη)


== Φωτογραφίες - Πινακοθήκη ==

		
		
		
		
		


== Παραπομπές ==


== Πηγές ==
Ιστορία της υπολογιστικής τεχνολογίας του Paul Ceruzzi. Εκδόσεις Κάτοπτρο, σελίδες 301 μέχρι 306. ISBN 960-7778-92-8


== Εξωτερικοί σύνδεσμοι ==
IBM PC 5150 System Disks and Roms
IBM PC from IT Dictionary
IBM PC history and technical information
What a legacy! The IBM PC's 25 year legacy
CNN.com - IBM PC turns 25
IBM-5150 and collection of old digital and analog computers at oldcomputermuseum.com
IBM PC images and information Αρχειοθετήθηκε 2006-07-05 στο Wayback Machine.
A brochure from November, 1982 advertising the IBM PC
A Picture of the XT/370 cards, showing the dual 68000 processors 
The History Of The IBM Personal Computer