revision: 9765507
title: Rebel Heart
url: https://el.wikipedia.org/wiki/Rebel_Heart


---

Rebel Heart ονομάζεται το δέκατο-τρίτο στούντιο άλμπουμ της Αμερικανίδας καλλιτέχνιδας Μαντόνα. Κυκλοφόρησε στις 6 Μαρτίου του 2015 από την εταιρεία Interscope Records. Ένα χρόνο μετά την ολοκλήρωση της περιοδείας της, MDNA Tour, εργάστηκε για το επόμενο άλμπουμ της ολόκληρο το 2014, ενώ συνεργάστηκε με διάφορους μουσικούς, συμπεριλαμβανομένων τους Diplo, Avicii και Κάνιε Γουέστ. Δουλεύοντας με τόσους συνεργάτες δημιούργησε προβλήματα στη διατήρηση ενός συνεκτικού ήχου του άλμπουμ, σε αντίθεση με τις προηγούμενες προσπάθειές της, όπου μόνο λίγοι παραγωγοί συμμετείχαν. Πολλές φορές, έδειχνε δείγματα της δουλειάς της ανεβάζοντας φωτογραφίες και ηχογραφήσεις στο instagram.
Θεματικά το άλμπουμ αντιπροσωπεύει δύο διαφορετικές πλευρές της τραγουδίστριας, τη ρομαντική αλλά και την επαναστατική της. Μουσικά, είναι ένας ποπ δίσκος, συνδυάζοντας και άλλα διάφορα μουσικά είδη, όπως, ρέγκε, 90's χάους, τραπ καθώς και ακουστική κιθάρα και χορωδία γκόσπελ. Μερικά κομμάτια είναι αυτοβιογραφικά, ενώ άλλα μιλούν για την αγάπη και την καριέρα της ανά το πέρασμα των χρόνων. Εμφανίσεις στο άλμπουμ κάνουν ο μποξέρ, Μάικ Τάισον, η Νίκι Μινάζ, ο Nas και ο Chance the Rapper.
Ο δίσκος είχε προγραμματιστεί να κυκλοφορήσει τον Μάρτιο του 2015 και το πρώτο σινγκλ την ημέρα του Αγίου Βαλεντίνου. Όμως μετά από μια ξαφνική και μη αναμενόμενη διαρροή τραγουδιών, αποφάσισε να κυκλοφορήσει το άλμπουμ για προ-παραγγελία στις 20 Δεκεμβρίου 2014 με έξι τραγούδια διαθέσιμα. Αστυνομικές έρευνες βρήκαν και συνέλαβαν τον υπεύθυνο, ο οποίος ήταν ένας άνδρας απ' το Ισραήλ και κατηγορήθηκε για ηλεκτρονική πειρατεία. Το εξώφυλλο για την deluxe έκδοση του άλμπουμ έγινε δημοφιλής, οδηγώντας χρήστες του Twitter, Instagram και Tumblr να δημιουργήσουν πολλά μιμίδια - memes. Για την προώθηση του άλμπουμ, έκανε διάφορες τηλεοπτικές εμφανίσεις και παραστάσεις, συμπεριλαμβανομένων αυτών στα 57α ετήσια βραβεία Γκράμι και στα Brit Awards. Για περαιτέρω προώθηση ξεκίνησε την περιοδεία της Rebel Heart Tour. Κυκλοφόρησε τρία σινγκλς, τα Living for Love, Ghosttown, Bitch I'm Madonna και Hold Tight.
Ο δίσκος έλαβε κυρίως θετικές κριτικές από κριτικούς μουσικής, οι οποίοι τον ονόμασαν τον καλύτερο δίσκο που κυκλοφόρησε την τελευταία δεκαετία. Διαπίστωσαν ότι σε αντίθεση με τα δύο προηγούμενα άλμπουμ, Hard Candy (2008) και MDNA (2012), ο ήχος του άλμπουμ ήταν προοδευτικός. Έφτασε στο νούμερο δύο στα αμερικανικά τσαρτ, ενώ έφθασε στην κορυφή των τσαρτ σε μεγάλες μουσικές αγορές όπως η Αυστραλία, ο Καναδάς, η Γερμανία, η Ιταλία, η Ισπανία και η Ελβετία. Έχει πιστοποιηθεί σε επτά χώρες.


== Ιστορικό ==
Μετά την κυκλοφορία του δωδέκατου studio album της, MDNA (2012), η Μαντόνα ξεκίνησε την The MDNA Tour περιοδεία για την προώθησή του. Η περιοδεία επισκέφθηκε την Αμερική, την Ευρώπη και τη Μέση Ανατολή  φλερτάροντας με πολλά αμφιλεγόμενα θέματα όπως τη βία, τα όπλα, τα ανθρώπινα δικαιώματα, το γυμνισμό και την πολιτική. Δέχθηκε αγωγές από πολλές χώρες π.χ. τη Ρωσία, όπου ορθόδοξοι ριζοσπάστες προσπαθούσαν να την "ξορκίσουν" καίγοντας φωτογραφίες της. Εξοργίστηκε με πολλά περιστατικά, τα οποία ισχυρίστηκε ότι ήταν αδικία εναντίον των ανθρώπων. Μερικά από αυτά ήταν η φυλάκιση της Yulia Tymoshenko στην Ουκρανία και των Pussy Riot στη Ρωσία, η παραβίαση των δικαιωμάτων των ομοφυλόφιλων, οι εκλογές στις Ηνωμένες Πολιτείες και η απόπειρα δολοφονίας της Malala Yousafzai. Τον Σεπτέμβριο του 2013, κυκλοφόρησε το #secretprojectrevolution, μια ταινία μικρού μήκους σε σκηνοθεσία Steven Klein, όπου ασχολείται με την καλλιτεχνική ελευθερία και τα ανθρώπινα δικαιώματα.Ο μάνατζερ της, Guy Oseary, σχολίασε ότι η τραγουδίστρια ήταν πρόθυμη να ξεκινήσει να εργάζεται για το επόμενο άλμπουμ της. Τον Φεβρουάριο του 2014 η Μαντόνα είπε ότι είχε ήδη αρχίσει να εργάζεται για το δέκατο τρίτο στούντιο άλμπουμ της. Αργότερα, σε μια συνέντευξη στο L'Uomo Vogue τον Μάιο του 2014, επιβεβαίωσε ότι το άλμπουμ συνδέεται με την τέχνη και την ελευθερία, λέγοντας ότι "Σε αυτό το σημείο δεν υπάρχει γυρισμός. Αυτός είναι ο ρόλος μου στον κόσμο πια, το έργο μου ως καλλιτέχνης, έχω μια φωνή και πρέπει να τη χρησιμοποιήσω".


=== Ηχογράφηση ===
Από τον Μάρτιο του 2014 άρχισε να ανεβάζει φωτογραφίες στο Instagram αφήνοντας να εννοηθεί με ποιους εργαζόταν στο άλμπουμ. Δούλεψε με διάσημους DJ όπως Avicii και Diplo, η Αλίσια Κέις έπαιξε πιάνο για το πρώτο της σινγκλ ενώ οι Toby Gad, Mozella και Natalia Kills βοήθησαν στο γράψιμο τραγουδιών.


== Τίτλος και θέματα που θίγει ==
Θεματικά, ο Caryn Ganz από το Rolling Stone αισθάνθηκε ότι το άλμπουμ επικεντρώνεται σε δύο θέματα: στο να ακούς την καρδιά σου και να είσαι επαναστάτης. Η Μαντόνα εξήγησε ότι δεν ήταν αυτές οι αρχικές εμπνεύσεις της αλλά προέκυψαν κατά τη διάρκεια των συνεδριών με τον Avicii. Έτσι, ο δίσκος ονομάστηκε 'Rebel Heart', αφού ασχολείται με δύο διαφορετικές όψεις της τραγουδίστριας, την επαναστατική και αντάρτικη πλευρά της αλλά και τη ρομαντική. Ο τίτλος προήλθε επίσης, επειδή η Μαντόνα πίστευε ότι πολλοί σύγχρονοι μουσικοί καλλιτέχνες δεν είναι επαναστάτες, δεν παίρνουν ρίσκα ή δεν λένε τη γνώμη τους για πολλά πράγματα και θέματα, γι' αύτο ήθελε και να επιστήσει την προσοχή εκεί.
Σύμφωνα με τον Bradley Stern από MuuMuse, το Rebel Heart ήταν διαφορετικό από τα προηγούμενα άλμπουμ που έβγαλε την τελευταία δεκαετία, αποκαλώντας το ως "εκλεκτικό άλμπουμ" αφού συγχώνευει μια σειρά από μουσικά είδη όπως '90s house, reggae και ακουστική κιθάρα. Θεωρήθηκε ως μια πιο ενδιαφέρουσα και καινοτομική προσέγγιση της Μαντόνα συνδυάζοντας σύγχρονα μουσικά στυλ με '90s.


== Μουσική και λυρική ερμηνεία ==
Το εναρκτήριο κομμάτι του άλμπουμ, είναι ένα house με στοιχεία 90's κομμάτι και αρχίζει με τη Μαντόνα να τραγουδάει ενώ συνοδεύεται από πιάνο, το οποίο παίζει η Αλίσια Κέις. Είναι ένα τραγούδι 'χωρισμού', αλλά σε αντίθεση με τα άλλα θλιβερά θέματα διάφορων τραγουδιών, μιλάει για την ελπίδα μετά τον χωρισμό και ότι η ζωή συνεχίζεται. Το σύγκριναν με το "Like a Prayer" λόγω της χορωδίας που συνδέει τα δύο τραγούδια, αλλά και με το "Express Yourself". Το δεύτερο κομμάτι, "Devil Pray", είναι εμπνευσμένο από το πως κάποιος μπορεί να δελεαστεί να πάρει ναρκωτικά για να φτάσει σ' ένα υψηλότερο επίπεδο συνείδησης και να 'συνδεθεί' με τον Θεό. Στιχουργικά ζητά τη σωτηρία από τις καταχρήσεις ναρκωτικών, κάνοντας αναφορές στην Παναγία και τον Εωσφόρο. Ξεκινά με απαλό ήχο κιθάρας που αναπτύσσεται σε electropop και συνοδεύεται με house ρυθμό. Περιέχει λεπτά μηνύματα, μιλάει για την ενότητα και τη θρησκευτική συνείδηση, όπως γίνεται και στο τρίτο κομμάτι. Στο "Ghosttown", μιλάει για πολιτισμούς που λήγουν και τον κόσμο να αντιμετωπίζει έναν Αρμαγεδδών, αλλά εξακολουθούν να βλέπουν την ελπίδα μέσα στην καταστροφή. Είναι μια δυνατή μπαλάντα με τα 'ζεστά' φωνητικά της Μαντόνα να θυμίζουν το "Live to Tell" απ' το 1986. Σύμφωνα με έναν απ' τους στιχουργούς το γράψανε μέσα σε τρεις μέρες.Το τέταρτο κομμάτι, "Unapologetic Bitch", έχει ρέγκε, dancehall και dubstep επιρροές και αναφέρεται αρνητικά στον εραστή της και τη διάλυση της σχέσης τους, τραγουδώντας "It might sound like I'm an Unapologetic Bitch but sometimes you have to call it like it is." 
Εξήγησε ότι είναι απλά ένα διασκεδαστικό κομμάτι. Το πέμπτο τραγούδι, "Illuminati", γράφτηκε μεταξύ Μάρτη και Απρίλη του 2014. Ερεύνησε για τους πραγματικούς Illuminati και θεώρησε άσχετη τη σύγκριση που κάνει -μεταξύ αυτής και των Illuminati- ο κόσμος. Στιχουργικά αναφέρεται στη θεωρία συνωμοσίας των Illuminati, καθώς και στη μαύρη μαγεία, τις μάγισσες, την Ίσις, τις πυραμίδες της Αιγύπτου, τον Φοίνικα, την εποχή του Διαφωτισμού και το μάτι της πρόνοιας, ενώ στο ρεφρέν λέει "It's like everybody in this party is shining like Illuminati". Αναφέρει επίσης μια σειρά από διασημότητες, επιχειρηματίες, πολιτικούς και θρησκευτικούς ηγέτες, αφού πολλοί τους θεωρούν μέρος των Illuminati. Η Nicki Minaj εμφανίζεται στο έκτο κομμάτι, "Bitch I'm Madonna", όπου ραπάρει, ζητώντας από όλους να "πάνε σκληρά ή να πάνε σπίτι", ενώ η Μαντόνα φωνάζει "θέλω απλά να διασκεδάσω απόψε, θέλω να ανατινάξω αυτό σπίτι απόψε". Έχει έναν τρελό ήχο με μία μείξη "bleepy electro" και "churning dubstep" που ακούγεται σαν σειρήνα.Το "Hold Tight" έχει έναν ήχο τύμπανου  ενώ το "Joan of Arc" είναι μια μπαλάντα που μιλάει για το έλεγχο που έχει με τα μέσα ενημέρωσης στη ζωή της. Ακολουθεί το "Iconic" το οποίο αποτελείται από έναν περίεργο ήχο και συμμετέχει ο μπόξερ Μάικ Τάισον. Το "HeartBreakCity" είναι μια μπαλάντα με πιάνο, τραγουδάει με βαθύτερα φωνητικά για τη χαμένη της αγάπη και είναι εμπνευσμένο από μπαρόκ ποπ. Συνθεσάιζερ, μπάντζο ήχοι και τύμπανα, στο "Body Shop" παρομοιάζει για την αγάπη ως ένα αυτοκινητιστικό δυστήχημα. Ο Kanye West παρήγαγε και το "Holy Water" όπου παρομοιάζει τη γεύση των σωματικών υγρών της με τον αγιασμό. Με ηδονιστικά ηχητικά εφέ, το τραγούδι θυμίζει Μαντόνα του 1990 ενώ περιέχει ένα λυρικό απόσπασμα από το "Vogue". Συνοδεύεται από bassline και στο ρεφρέν ακούγονται ήχοι βογκητών.


== Κυκλοφορία, διαρροή και artwork ==

Στις 28 Νοεμβρίου 2014 διέρρευσαν δύο ντέμος απ' το τότε άτιτλο άλμπουμ της, τα "Rebel Heart" και "Wash All Over Me"  ενώ έναν σχεδόν μήνα μετά, στις 17 Δεκεμβρίου διέρρευσαν άλλα έντεκα κομμάτια. Η Μαντόνα προειδοποίησε τους φανς της ότι είναι απλά ντέμος και παρομοίωσε τις διερρεύσεις ως καλλιτεχνικό βιασμό προκαλώντας αντιδράσεις στα μέσα μαζικής ενημέρωσης και κοινωνικής δικτύωσης.
Τρεις μέρες αργότερα κυκλοφορεί τα πρώτα έξι τραγούδια του άλμπουμ στα iTunes. Το Living For Love ήταν το πρώτο σινγλ και είχε προγραμματιστεί να κυκλοφορήσει τον Φεβρουάριο, την ημέρα του άγιου Βαλεντίνου. Μετά την εμφάνιση της στα Γκράμμι αποκάλυψε άλλα τρία κομμάτια στα iTunes, τα "Hold Tight", "Joan of Arc" και "Iconic". Τον Ιανουάριο του 2015 συνελήφθη αυτός που ήταν υπεύθυνος για τις διαρρεύσεις και αποκαλύφθηκε ότι είχε διαρρεύσει και τραγούδια από τον προηγούμενο δίσκο της Μαντόνα, MDNA.Το εξώφυλλο του άλμπουμ, που δείχνει το πρόσωπο της Μαντόνα δεμένο με κάτι μαύρα καλώδια, έγινε δημοφιλής στα social media με αποτέλεσμα να δημιουργηθούν χιλιάδες memes από φανς στο Instagram, Tumblr και Twitter. Φανς σε όλο τον κορμό τυλίγονται με μαύρα καλώδια στο πρόσωπό τους και δημιουργούν memes με διάσημες προσωπικότητες όπως τους Marilyn Monroe, Elvis Presley, Britney Spears, Michael Jackson, Jim Carrey, Marlon Brando και Homer Simpson (χαρακτήρας από τη σειρά Οι Σίμσονς). Η ίδια η Μαντόνα ανάρτησε πολλές από αυτές τις εικόνες στο Instagram. Ωστόσο, τρεις από από αυτές, του Μάρτιν Λούθερ Κινγκ, του Νέλσον Μαντέλα και του Bob Marley επικρίθηκαν έντονα γιατί θεωρήθηκαν "ασεβή και ρατσιστικά".
Η τραγουδίστρια εξήγησε ήμουν κολακευμένη από τη σύγκριση με τα εν λόγω άτομα αφού και εγώ παλεύω για την ελευθερία.


== Προώθηση ==
Είχε αρχικά μιλήσει για εμφάνιση στα βραβεία Grammy τον Δεκέμβριο του 2014, λέγοντας ότι ήταν "πιθανώς κάτι που επρόκειτο να συμβεί". Αργότερα επιβεβαίωσε την εμφάνισή της στα 57α ετήσια βραβεία Grammy, όπου είχαν προγραμματιστεί να διεξαχθούν στις 8 Φεβρουαρίου του 2015. Ο μανατζέρ της, Oseary διευκρίνισε ότι η τραγουδίστρια θα εκτελέσει επίσης και το καινούριο της σινγκλ εκεί.
Τραγούδησε το "Living for Love" ντυμένη μ' έναν κόκκινο κορσέ και περιτριγυρισμένη από άνδρες χορευτές με κέρατα που θύμιζαν μινώταυρο. Το Forbes ανέφερε ότι η παράσταση της Μαντόνα ήταν αυτή με τη μεγαλύτερη τηλεθέαση της βραδιάς. Η προσπάθειά της να τραγουδήσει ζωντανά χωρίς Autotune και ο συνδυασμός με μια σχετικά δύσκολη χορογραφία επαινέθηκε σε μεγάλο βαθμό απ' τους κριτικούς.
Επιβεβαίωσε επίσης ότι θα εμφανιστεί και στα BRIT Awards 2015, που πραγματοποιήθηκαν στις 25 Φεβρουαρίου του 2015. Αυτό που σόκαρε το κοινό ήταν όταν οι δύο χορεύτριες της, της τράβηξαν την κάπα ενώ δεν είχε προλάβει να τη λύσει, με αποτέλεσμα να πέσει με την πλάτη από τη σκηνή. Παρόλα αυτά σήκωθηκε σε κλάσματα δευτερολέπτου και συνέχισε το σόου της. Τα ΜΜΕ αλλά και ο κόσμος μέσω Twitter, Facebook κτλ. την επαίνεσαν που κατάφερε και συνέχισε.Χρησιμοποίησε κάποιες εφαρμογές για κινήτα για να συνομιλήσει με τους φαν της, όπως το Grindr. Έκανε διάφορες τηλεοπτικές εμφανίσεις, όπως στο The Jonathan Ross Show όπου τραγούδησε δύο κομμάτια απ' το άλμπουμ της, ενώ δέχθηκε πρόσκληση και στο The Voice της Αγγλίας. Πήγε στο Γαλλικό σόου "Le Grand Journal" στις 2 Μαρτίου, μαζεύοντας 1,500,000 τηλεθεατές. Ερμήνευσε ένα remix του "Living for Love" και το "Ghosttonw" Εμφανίστηκε και στο Ιταλικό "Che tempo che fa". Τραγούδησε δύο τραγούδια και μάζεψε 5,200 εκατομμύρια τηελεθεατές. Από τις 16 - 20 Μαρτίου εμφανιζόταν στο "The Ellen DeGeneres Show" στις ΗΠΑ. Επίσης, μαγνητοσκόπισε στο ITV της Ιταλίας μια εκπομπή για το "The Today Show", η οποία προβλήθηκε στις 9 Μαρτίου 2015. Επιβεβαίωσαν και την εμφανισή της στα δεύτερα iHeartRadio Music Awards στα τέλη του Μαρτίου στο Λος Άντζελες.Πολυάριθμα ειδησεογραφικά πρακτορεία άρχισαν να αναφέρουν ότι η Μαντόνα σχεδιάζει μια παγκόσμια περιοδεία. Η περιοδεία ανακοινώθηκε στις 1 Μαρτίου 2015, στην επίσημη ιστοσελίδα της Μαντόνα και φέρει τοn τίτλο, Rebel Heart Tour. Θα ξεκινήσει στις 29 Αυγούστου 2015 απ' το Μαϊάμι, θα πάει Ευρώπη και θα λήξει στη Σκωτία, στις 20 Δεκεμβρίου 2015.


== Κριτικές ==

Έλαβε θετικές κριτικές. Στη Metacritic η μέση βαθμολογία του άλμπουμ έφτασε τα 68/100. Η συγγραφέας Neil McCormick από την Daily Telegraph έδωσε στο άλμπουμ 4 από 5 αστέρια. Αισθάνθηκε ότι για πρώτη φορά μετά από χρόνια, η Μαντόνα δεν ακούγεται απελπισμένη. Εξήρε το άλμπουμ ως ανώτερο από τα προηγούμενα δύο άλμπουμ της Hard Candy και MDNA, τα οποίa θεωρούσε ως "υπερ-πιεστικά και υπέρ-προκλητικά."  Η Saeed το αποκάλεσε "μια ωραία συλλογή από ανθεκτικές ποπ μελωδίες της Μαντόνα οι οποίες θυμίζουν τις περιόδους της αιχμής της στα τέλη της δεκαετίας του 80 και στις 
αρχές της δεκαετίας του 2000."  Ο Murphy έγραψε "το αδιαμφισβήτητο ποπ είδωλο είναι πίσω με μία δοκιμαστική έκρηξη" μετά από το MDNA που είχε λίγες αξέχαστες ποπ επιτυχίες.Η Amy Pettifer από το The Quietus έγραψε είναι από τις πιο σκοτεινές επιστροφές της Μαντόνα στα κλαμπ. Ο Jim Farber από τη New York Daily News θεώρησε το άλμπουμ ως παρουσιάζει ένα πιο απαλό και ειλικρινή "πορτρέτο" της Μαντόνα που ξέρουμε. Ο Farber σχολίασε: Οι καλύτερες στιγμές του Rebel Heart διαθέτουν μερικές από τις πιο απολαυστικές ποπ μελωδίες στα 32 χρόνια καριέρας της Μαντόνα. Το Slant, το Billboard και το Rolling Stone έδωσαν τρεισήμισι αστέρια από πέντε λέγοντας ότι είναι ένα ιδιαίτερα συνεκτικό άλμπουμ που περιλαμβάνει φαινομενικά ανόμοια στυλ μαζί. Η Ganz χαρακτήρισε το άλμπουμ ως μακρύ και γεμάτο πάθος. Ένιωθε ότι το Rebel Heart είναι ισχυρότερο όταν η Μαντόνα μας κάνει όλους άκρη και απλά μας λέει τα πράγματα στα ίσια, και πρόσθεσε: η Μαντόνα έχει μια αντάρτικη καρδιά (Rebel Heart) - και δεν μπορείτε να την κατηγορήσετε που μας υπενθυμίζει πως μπορείς να κάνεις καλή ποπ μουσική.  Πολλοί κριτικοί θεώρησαν ότι είναι η καλύτερη και πιο φιλόδοξη μουσική που έχει βγάλει τα τελευταία δέκα χρόνια μετά απ' το Confessions on a Dance Floor το 2006.


=== Διακρίσεις ===


== Εμπορικότητα ==
Σύμφωνα με το Billboard, η προ-παραγγελία του άλμπουμ έλαβε θερμή ανταπόκριση μετά την κυκλοφόρια του στα iTunes σε όλο τον κόρμο. Στις Ηνωμένες Πολιτείες, τρία από τα έξι τραγούδια - "Living for Love"(11.000 πωλήσεις) "Bitch I'm Madonna"(10.000) και "Unapologetic Bitch"(8.000) - που κυκλοφόρησαν τον Δεκέμβρη του 2014 έκαναν το ντεμπούτο τους στα Dance/Electronic Songs τσαρτς, παρά το γεγονός οτι μετρούσαν πωλήσεις μόνο τριών ημερών. Συνολικά όλα τα τραγούδια πούλησαν 146.000 σύμφωνα με τη Nielsen SoundScan,ενώ οι προ-παραγγελίες του άλμπουμ εκτιμήθηκαν ότι εφτάσαν περίπου τα 60.000 έως 80.000 αντίτυπα. Επιβεβαιώθηκε επίσης, ότι τα εισιτήρια της Βόρειας Αμερικής για τη Rebel Heart Tour, που θα αγοραστούν online, θα συνδυαστούν με μια αποκλειστική ψηφιακή λήψη της Super deluxe έκδοσης του Rebel Heart. Το άλμπουμ έκανε το ντεμπούτο στο νούμερο δύο στην Αμερική, με 121,000 πωλήσεις. Παρά το γεγονός ότι ήταν το καλύτερο -σε πωλήσεις- άλμπουμ της εβδομάδας με καθαρές πωλήσεις τις 116,000, έπεσε στο δύο λόγο του streaming. Έγινε το 21ο άλμπουμ της που μπαίνει στο τοπ 10, αλλά ήταν και το πρώτο που δεν πήγε #1 μετά απ' το Ray of Light το 1998. Στον Καναδά, πούλησε 18,000 αντίτυπα την πρώτη εβδομάδα φτάνοντας την κορυφή του τσαρτ.Στο Ηνωμένο Βασίλειο ανέφεραν ότι έφτασε την πεντάδα μέσα σε 24 ώρες μετά την κυκλοφορία του.. Τελικά, έφτασε νούμερο δύο πουλώντας 37,245 αντίτυπα, επεκτείνοντας το ρεκόρ της ως η γυναίκα καλλιτέχνης με τις καλύτερες πωλήσεις εκεί, με πάνω από 7,650,000 αντίτυπα. Την επόμενη εβδομάδα έπεσε στο εφτά με 11,983 πωλήσεις. Στη Γερμανία σκόραρε το δωδέκατο #1 της, πέρασε τους Beatles και Robbie Williams και έγινε η τρίτη καλλιτέχνης και τα περισσότερα #1 εκεί. Στη Γαλλία έφτασε στο τρία με 17,000 αντίτυπα  ενώ έκανε το ντεμπούτο του στην κορυφή των τσαρτς στην Αυστρία, το Βέλγιο (Φλάνδρα), την Κροατία, την Τσεχική Δημοκρατία, την Ουγγαρία, την Ιταλία, την Πορτογαλία, την Ισπανία και την Ελβετία καθώς και στην πρώτη δεκάδα στις υπόλοιπες ευρωπαϊκές χώρες. Στην Αυστραλία πήγε #1 με 7,000 πωλήσεις, στην Ιαπωνία #8 με 7,548 πωλήσεις, ενώ στη Νότια Κορέα η κανονική έκδοση του άλμπουμ πήγε #7 και η deluxe έκδοση στο #1. Συνολικά, σύμφωνα με τη Media Traffic, την πρώτη εβδομάδα υπολογίζεται ότι πούλησε 315,000 αντίτυπα παγκοσμίως.


== Track Listing ==


== Τσαρτ ==


=== Πιστοποιήσεις ===


== Ιστορικό Κυκλοφοριάς ==


== Παραπομπές ==