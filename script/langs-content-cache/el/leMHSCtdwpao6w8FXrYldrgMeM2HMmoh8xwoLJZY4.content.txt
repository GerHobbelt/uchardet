revision: 9644524
title: Holden Ute
url: https://el.wikipedia.org/wiki/Holden_Ute


---

Το Holden Ute ήταν επαγγελματικό pick-up ημιφορτηγό που κατασκευάστηκε από τη Holden, θυγατρική της General Motors στην Αυστραλία, ξεκινώντας την παραγωγή του από το 2000, σε 2 γενιές. Πριν από αυτό, η Holden είχε εμπορευτεί τα ημιφορτηγά που βασίζονταν στο Commodore χρησιμοποιώντας τα ονόματα Holden Utility (VG) και Holden Commodore (VP, VR, VS ) αν και ο όρος «Holden Ute» χρησιμοποιήθηκε επίσης στην ορολογία μάρκετινγκ της εταιρείας. Το όνομα Holden Ute χρησιμοποιείται συχνά για παλαιότερα μοντέλα Holden Utility (τα οποία παρήχθησαν από το 1951 έως το 1984), καθώς η λέξη «ute» είναι συνηθισμένος όρος που χρησιμοποιείται συνήθως στην Αυστραλία για τα ημιφορτηγά.


== Άλλες εκδοχές ==
Το τμήμα επιδόσεων της Holden, μια ανεξάρτητη εταιρεία που ονομάζεται HSV, προωθεί μια έκδοση υψηλής απόδοσης που ονομάζεται Maloo. Μεταξύ του 2003 και του 2007, η Holden δημιούργησε μια μεγαλύτερου μήκους έκδοση καμπίνας πληρώματος του Ute, με τέσσερις πόρτες και καθίσματα για πέντε, που ονομάζεται Holden Crewman και μεταξύ του 2003 και του 2005 μια έκδοση αμαξώματος γνωστή ως Holden One Tonner.


== Κινητήρες ==
Το Ute κυκλοφόρησε με έναν τοπικά κατασκευασμένο κινητήρα Ecotec V6 3.8 λίτρων, σχεδιασμού από την αμερικανική Buick, επίσης θυγατρική της General Motors. Διαθέσιμος ήταν και ο κινητήρας Generation III V8 5.7 λίτρων, αλλά αυτός αντικαταστάθηκε από τη Generation 4 των 6.0 λίτρων το 2006 και αναβαθμίστηκε στις προδιαγραφές L98 αργότερα μέσα στο ίδιο το έτος. Το 2004, η Holden αντικατέστησε τον προηγούμενο V6 με τον καινούριο Alloytec 3.6 λίτρων. Όλα αυτά τα μηχανικά σύνολα ήταν βενζίνης.


== Εξαγωγές ==
Το αυστραλιανό Ute επρόκειτο να πωληθεί στις Ηνωμένες Πολιτείες ως Pontiac G8 ST, ξεκινώντας το 2009 παράλληλα με το 4-πορτο σεντάν G8 με βάση το Commodore. Ωστόσο, λόγω της αναθεώρησης των μοντέλων της General Motors σε ολόκληρη την παλέτα της, ως αποτέλεσμα της παγκόσμιας χρηματοπιστωτικής κρίσης του 2008, αυτά τα σχέδια ακυρώθηκαν επίσημα στις 6 Ιανουαρίου 2009. Οι εξαγωγές του sedan G8 παρέμειναν ανεπηρέαστες έως την οριστική διακοπή της εταιρείας Pontiac στα τέλη του 2009 προς αρχές του 2010. Οι πωλήσεις του Ute στη Νότια Αφρική ως Chevrolet Lumina SS ξεκίνησαν το 2006 / 2007 και στη Μέση Ανατολή το 2009 / 2010.


== Εξωτερικοί σύνδεσμοι ==
http://news.drive.com.au/drive/ Revealed: Holden Commodore VE Ute, by Toby Hagon, August 22, 2007.