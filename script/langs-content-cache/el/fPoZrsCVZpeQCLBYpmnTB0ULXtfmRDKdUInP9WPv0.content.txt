revision: 9781944
title: "\u0388\u03BD\u03C4\u03BF\u03C5\u03B1\u03C1\u03BD\u03C4 \u039A\u03BF\u03CD\u03C0\
  \u03B5\u03C1"
url: https://el.wikipedia.org/wiki/%CE%88%CE%BD%CF%84%CE%BF%CF%85%CE%B1%CF%81%CE%BD%CF%84_%CE%9A%CE%BF%CF%8D%CF%80%CE%B5%CF%81


---

Ο Έντουαρντ Κούπερ (αγγλικά: Edward Cooper) (26 Οκτωβρίου 1824 – 25 Φεβρουαρίου 1905) ήταν ο 83ος Δήμαρχος της Νέας Υόρκης από το 1879 έως το 1880. Ήταν ο μόνος επιζών γιος του βιομήχανου Πίτερ Κούπερ.


== Πρώιμα Χρόνια ==
Ο Κούπερ γεννήθηκε στη Νέα Υόρκη στις 26 Οκτωβρίου 1824. Ήταν ο γιος του Πίτερ Κούπερ (1791–1883) και της Σάρα Ρέινορ (πρώην Μπέντελ) Κούπερ (1793–1869). Η αδελφή του Αμέλια Κούπερ (1830–1912) παντρεύτηκε τον Έιμπραμ Στίβενς Χιούιτ (1822–1903), ο οποίος επίσης υπηρέτησε στο αξίωμα του Δημάρχου της Νέας Υόρκης από το 1887 ως το 1888.Ήταν εγγονός του Τζον Ο. Κούπερ (1755–1838), ενός κατασκευαστή καπέλων που υπηρέτησε στον Ηπειρωτικό Στρατό κατά τη διάρκεια της Αμερικανικής Επανάστασης, και της Μάργκαρετ Κάμπελ (1762–1841).Απέκτησε πρωτοβάθμια και δευυεροβάθμια εκπαίδευση σε δημόσια σχολεία της Νέας Υόρκης και στη συνέχεια σπούδασε στο Κολέγιο Κολούμπια. Αργότερα εκπαιδεύτηκε στην τέχνη της σιδηρουργίας, με τη βοήθεια του πατέρα του. Το 1842 ολοκλήρωσε τις σπουδές του και, το 1845, βραβεύτηκε από το Κολούμπια με έναν τιμητικό μεταπτυχιακό τίτλο.


== Καριέρα ==
Σε συνεργασία με τον Έιμπραμ Στίβενς Χιούιτ, ο Κούπερ λειτούργησε ένα σιδηρουργείο στο Τρέντον του Νιου Τζέρσεϊ. Ο Έντουαρντ Κούπερ ασχολήθηκε επίσης με τη μεταλλουργία και την ευρεσιτεχνία, αναπτύσσοντας αρκετές πατέντες πάνω στην παραγωγή σιδήρου και τη μεταλλουργία.  Αρνήθηκε να κατοχυρώσει με δίπλωμα ευρεσιτεχνίας τις εφευρέσεις του, πιστεύοντας ότι θα μπορούσαν να εξυπηρετήσουν καλύτερα το κοινό συμφέρον, εάν γίνονταν ευρύτερα διαθέσιμες.  Μετά το θάνατο του Πίτερ Κούπερ, το 1883, ο Έντουαρντ Κούπερ ανέλαβε την προεδρία της Ένωσης Κούπερ.Ο Κούπερ ασχολήθηκε με την πολιτική ως μέλος του Δημοκρατικού Κόμματος. Αποτέλεσε αντιπρόσωπος στο Εθνικό Συνέδριο των Δημοκρατικών το 1860 στο Τσάρλεστον της Νότιας Καρολίνας και σε εκείνο του 1876 που διεξήχθη στο Σεντ Λούις. Μαζί με τον Χιούιτ, τον Σάμιουελ Τίλντεν και άλλους σχημάτισε την ομάδα των «Σάλοου-Τέιλς», στην οποία αναγνωρίστηκε ως επικεφαλής.  Οι Σάλοου-Τέιλς ήταν εξέχοντες Δημοκρατικοί επιχειρηματίες και επαγγελματίες που αντιτάσσονταν στη Δημοκρατική οργάνωση Τάμανι Χολ και προσπάθησαν να εισαγάγουν κυβερνητικές μεταρρυθμίσεις και να τερματίσουν τη διαφθορά. Ο Κούπερ υπηρέτησε ως μέλος της Επιτροπής των Εβδομήκοντα, η οποία διερεύνησε και καταδίωξε τη διαφθορά του Τάμανι Χολ. Το 1875, ο Τίλντεν, ως Κυβερνήτης της Νέας Υόρκης, διόρισε τον Κούπερ σε μια επιτροπή που πρότεινε μεταρρυθμίσεις κατά της διαφθοράς για ενσωμάτωσή τους στο Σύνταγμα της Νέας Υόρκης.Στα τέλη της δεκαετίας του 1870, ο Κούπερ αποτέλεσε της ομάδας των Δημοκρατικών «Άιρβινγκ Χολ», μιας ακόμα άλλης οργάνωσης που αντιτάχθηκε στην Τάμανι. Το 1878, ο Κούπερ διεκδίκησε με επιτυχία τη δημαρχία της Νέας Υόρκης, υποστηριζόμενος από τους Δημοκρατικούς αντιπάλους της Τάμανι, Ρεπουμπλικανούς και ανεξάρτητους. Νίκησε τον Αουγκούστους Σελ, ο οποίος ήταν υποψήφιος με την υποστήριξη της Τάμανι.  Κατά τη διάρκεια της διετούς θητείας του, ο Κούπερ ενίσχυσε την υπηρεσία υγιεινής της πόλης και αναθεώρησε την νομοθεσία κατοχής οικιών. Τον διαδέχθηκε ο Γουίλιαμ Ράσελ Γκέις, ένας ακόμη αντίπαλος των Δημοκρατικών Τάμανι.Το 1890, ο Έιμπραμ Χιούιτ συνεργάστηκε με τον Έντουαρντ Κούπερ και τον Χάμιλτον Μακόν Τούμπλι στη δημιουργία της Αμερικανικής Εταιρείας Θείου. Στη συνέχεια, αυτή η εταιρεία συνήψε συμφωνία 50/50 με τον Χέρμαν Φρας και τους συνεργάτες του για τη σύσταση της Ενωμένη Εταιρεία Θείου.


=== Κοινωνική ζωή ===
Το 1892, ο Κούπερ και η σύζυγός του συμπεριλήφθηκαν στη λίστα Οι Τετρακόσιοι του Γουάρντ Μακάλιστερ του, στην οποία περιλαμβάνονταν οι σημαντικότερες οικογένειες της Νέας Υόρκης και δημοσιεύθηκε στους The New York Times. Είναι αξιοσημείωτο το γεγονός ότι 400 ήταν ο αριθμός των ατόμων που μπορούσαν να φιλοξενηθούν στην Αίθουσα Χορού της Κάρολιν Άστορ.


== Προσωπική ζωή ==
Το 1854, ο Κούπερ παντρεύτηκε τον Κορνήλια Ρέντμοντ (1829–1894), κόρη του Τζέιμς Μόρτον Ρέντμοντ και της Αν (πρώην Μπάουν) Ρέντμοντ.  Οι δυο τους απέκτησαν δύο παιδιά, από τα οποία μόνο το ένα έζησε μέχρι την ενηλικίωσή του:
Έντιθ Κούπερ (1854–1916), η οποία παντρεύτηκε το 1879 τον Λόιντ Στέφενς Μπράις, μέλος της Βουλής των Αντιπροσώπων και Πρεσβευτή των Ηνωμένων Πολιτειών στην Ολλανδία. Η αδελφή του, Κλέμενς Σμιθ Μπράις, παντρεύτηκε τον Νίκολας Φις, Πρέσβη των Ηνωμένων Πολιτειών στην Ελβετία και το Βέλγιο.
Πίτερ Κούπερ (γεν. 1860), ο οποίος πέθανε σε νεαρή ηλικία.Απεβίωσε στις 25 Φεβρουαρίου 1905 στη Νέα Υόρκη και ετάφη στο Κοιμητήριο Γκριν-Γουντ του Μπρούκλιν.


== Παραπομπές ==