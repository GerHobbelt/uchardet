revision: 10096999
title: "\u03A3\u03C5\u03BC\u03BC\u03B5\u03C4\u03BF\u03C7\u03AE \u03C4\u03BF\u03C5\
  \ \u03A4\u03C3\u03B1\u03BD\u03C4 \u03C3\u03C4\u03BF\u03C5\u03C2 \u0398\u03B5\u03C1\
  \u03B9\u03BD\u03BF\u03CD\u03C2 \u039F\u03BB\u03C5\u03BC\u03C0\u03B9\u03B1\u03BA\u03BF\
  \u03CD\u03C2 \u0391\u03B3\u03CE\u03BD\u03B5\u03C2 2020"
url: https://el.wikipedia.org/wiki/%CE%A3%CF%85%CE%BC%CE%BC%CE%B5%CF%84%CE%BF%CF%87%CE%AE_%CF%84%CE%B7%CF%82_%CE%95%CE%BB%CE%BB%CE%AC%CE%B4%CE%B1%CF%82_%CF%83%CF%84%CE%BF%CF%85%CF%82_%CE%98%CE%B5%CF%81%CE%B9%CE%BD%CE%BF%CF%8D%CF%82_%CE%9F%CE%BB%CF%85%CE%BC%CF%80%CE%B9%CE%B1%CE%BA%CE%BF%CF%8D%CF%82_%CE%91%CE%B3%CF%8E%CE%BD%CE%B5%CF%82_2020


---

Η Ελλάδα συμμετείχε στους Θερινούς Ολυμπιακούς Αγώνες 2020 που έγιναν στο Τόκιο. Ήταν προγραμματισμένοι να διοργανωθούν από τις 24 Ιουλίου μέχρι τις 9 Αυγούστου 2020, αλλά λόγω της πανδημίας του κορονοϊού 2019–20 αναβλήθηκαν για το έτος 2021, από τις 23 Ιουλίου έως τις 8 Αυγούστου. H Ελλάδα είναι από τις λίγες χώρες που συμμετέχει ανελλιπώς σε κάθε διοργάνωση των Θερινών Ολυμπιακών Αγώνων της σύγχρονης εποχής, απο το 1896 μέχρι σήμερα. Αυτή ήταν η 32η συμμετοχή της και η 6η πιο πετυχημένη, με 2 χρυσά, 1 αργυρό και 1 χάλκινο μετάλλιο. Η Ελληνική Ολυμπιακή Επιτροπή, δήλωσε 83 αθλητές και αθλήτριες σε 17 διαφορετικά αθλήματα. Και σε αυτήν τη διοργάνωση, οι Έλληνες αθλητές και αθλήτριες, παρέλασαν πρώτοι στην τελετή έναρξης και λήξης, ως φόρο τιμής στο έθνος που εφηύρε τους Αγώνες.


== Σύνοψη Μεταλλίων ==


== Συμμετέχοντες ==
Στην παρακάτω λίστα παρουσιάζεται ο αριθμός των συμμετεχόντων ανά άθλημα:


== Αντισφαίριση ==

Με την ετυμηγορία της Διεθνούς Ομοσπονδίας Tένις (ITF), ο Στέφανος Τσιτσιπάς και η Μαρία Σάκκαρη εξασφάλισαν στις 14 Ιουνίου του 2021 από μία θέση στο ατομικό αντρών και γυναικών αντίστοιχα, αλλά και το δικαίωμα να συμμετέχουν μαζί στο τουρνουά του μεικτού διπλού σύμφωνα με τη συνδυασμένη μεικτή κατάταξη τους. Στην παγκόσμια κατάταξη ο Στέφανος Τσιτσιπάς βρίσκεται στην 4η θέση και η Μαρία Σάκκαρη στην 18η.


== Άρση Βαρών ==

Μετά την αποβολή της Κολομβίας, επισημοποιήθηκε στις 2 Ιουλίου από την IWF ότι ο Θοδωρής Ιακωβίδης κερδίζει το δικαίωμα συμμετοχής στους Ολυμπιακούς Αγώνες του Τόκιο.


== Γυμναστική ==

Στις 25 Ιουνίου 2021, ο Λευτέρης Πετρούνιας κατέκτησε το χρυσό μετάλλιο στο Παγκόσμιο Κύπελλο Καλλιτεχνικής Γυμναστικής στη Ντόχα, με 15.500 βαθμούς. Έτσι, ξεπέρασε στην ειδική προ-ολυμπιακή κατάταξη τον Κινέζο Λιού Γιάνγκ και εξασφάλισε τη συμμετοχή του στους Ολυμπιακούς αγώνες του Τόκιο.
Ενόργανη


== Επιτραπέζια αντισφαίριση ==

Ο Παναγιώτης Γκιώνης εξασφάλισε στις 25 Απριλίου του 2021 την 5η πρόκρισή του σε Ολυμπιακούς Αγώνες, μέσω του ευρωπαϊκού προ-ολυμπιακού τουρνουά, στο οποίο επιβλήθηκε με 4-1 σετ επί του Πάβελ Σίρουτσεκ από την Τσεχία.


== Ιστιοπλοΐα ==

8 Έλληνες ιστιοπλόοι κατάφεραν να προκριθούν στις παρακάτω κατηγορίες. Ανάμεσά τους η χρυσή ολυμπιονίκης του 2004, Αιμιλία Τσουλφά και οι χάλκινοι στο Ρίο, Παναγιώτης Μάντης και Παύλος Καγιαλής το 2016. 


==== Άνδρες ====


==== Γυναίκες ====
M = Αγώνας Μεταλλίου


== Καλλιτεχνική Κολύμβηση ==

Ύστερα από την κατάκτηση της 3ης θέσης στο προ-ολυμπιακό τουρνουά της FINA στη Βαρκελώνη, τα κορίτσια του ομαδικού της Ελλάδας εξασφάλισαν μια θέση στους Ολυμπιακούς του Τόκιο. Επιπλέον, σύμφωνα με τους κανονισμούς της FINA, αυτόματα προκρίνεται και το Ντουέτο των Ευαγγελία Παπάζογλου και Ευαγγελίας Πλατανιώτη, λόγω του αποτελέσματος στο ομαδικό.
Λίγες μέρες πριν την αναχώρηση της για το Τόκυο, η αθλήτρια Ευαγγελία Πλατανιώτη βρέθηκε θετική στον COVID-19 και είχε ανακοινωθεί πως δεν θα συμμετείχε στους Αγώνες. Ύστερα από τη διενέργεια 2 αρνητικών PCR τεστ, κατάφερε εν τέλει να ταξιδέψει εγκαίρως στο Τόκιο και οι διοργανωτές επέτρεψαν και πάλι τη συμμετοχή της. Δυστυχώς όμως η ατυχία χτύπησε ολόκληρη την αποστολή της καλλιτεχνικής κολύμβησης, λόγω τριών νέων κρουσμάτων κορονοϊού. Το αρχηγείο της ελληνικής αποστολής ενημερώθηκε από την οργανωτική επιτροπή ότι όλες οι αθλήτριες θα πρέπει να αποχωρήσουν από το Ολυμπιακό Χωριό και να μεταφερθούν σε ξενοδοχείο εντατικής παρακολούθησης. Παρά τα αρνητικά αποτελέσματα των τριών εξ αυτών, αναγκαστικά και οι υπόλοιπες αθλήτριες έπρεπε να απομονωθούν διότι θεωρήθηκαν στενές επαφές. Με αυτά τα γεγονότα, οριστικά τελείωσε το δικαίωμα της ελληνικής εκπροσώπησης στην καλλιτεχνική κολύμβηση για όλα τα προγράμματα σε ντουέτο και ομαδικό.


== Κολύμβηση ==

12 Έλληνες κολυμβητές κατάφεραν να προκριθούν στους Ολυμπιακούς του Τόκιο, στα παρακάτω αγωνίσματα:
Άνδρες

Λόγω τραυματισμού, ο Κωνσταντίνος Εγγλεζάκης, απέσυρε τη συμμετοχή του από τα 800 μέτρα ελεύθερο.
Γυναίκες

Μεικτό


== Κωπηλασία ==

Τέσσερις Έλληνες κωπηλάτες κατάφεραν να προκριθούν στις παρακάτω 3 κατηγορίες της Κωπηλασίας των Ολυμπιακών του Τόκιο. Οι Μαρία Κυρίδου και Χριστίνα Μπούρμπου έγιναν το πρώτο ελληνικό πλήρωμα κωπηλασίας, που εξασφάλισε την πρόκριση στους Αγώνες. Στον μικρό τελικό της δικώπου άνευ πηδαλιούχου του Παγκοσμίου Πρωταθλήματος 2019 στο Λιντζ της Αυστρίας, οι Ελληνίδες κωπηλάτριες κατέλαβαν την 5η θέση με χρόνο 7:22.890 και μπήκαν στην ενδεκάδα που εξασφάλιζε πρόκριση για το μεγάλο αθλητικό γεγονός. Η Ανέτα Κυρίδου κατέλαβε την 1η θέση στον τελικό του σκιφ με χρόνο 07:42.20 στην Προολυμπιακή Ρεγκάτα της Λουκέρνης, ενώ ο Στέφανος Ντούσκος τερμάτισε επίσης 1ος στον τελικό των Σκιφ, στην προ-Ολυμπιακή ευρωπαϊκή ρεγκάτα του Βαρέζε. 


== Ξιφασκία ==

Την πρόκριση της στους Ολυμπιακούς Αγώνες του 2020 οριστικοποίησε η Θεοδώρα Γκουντούρα, ύστερα από τη συμμετοχή της στο Παγκόσμιο Κύπελλο Ξιφασκίας στη Βουδαπέστη και την είσοδο της στους 16 της οργάνωσης, συγκεντρώνοντας συνολικά 120 πόντους. Η Γκουντούρα κατέκτησε το χάλκινο μετάλλιο στο Παγκόσμιο Πρωτάθλημα Ξιφασκίας του 2019.


== Πάλη ==

2 αθλητές στην Πάλη, κατάφεραν να πάρουν το εισιτήριο για τους Ολυμπιακούς Αγώνες του Τόκιο. Η Μαρία Πρεβολαράκη τερμάτισε στις κορυφαίες 6 του Παγκόσμιου Πρωταθλήματος Πάλης 2019 στο Ελεύθερο Γυναικών και στην κατηγορία των 53κ., ενώ ο Γιωρίκας Πηλίδης εξασφάλισε την πρόκρισή του, μετά τη νίκη του επί του Σλοβένου Χάμπατ στον ημιτελικό των 65 κιλών του Παγκόσμιου Προολυμπιακού Τουρνουά Πάλης στη Σόφια της Βουλγαρίας.
Ελεύθερο Αντρών

Ελεύθερο Γυναικών


== Ποδηλασία ==


=== Πίστας ===
Ο Κυπελλούχος κόσμου Χρήστος Βολικάκης ολοκλήρωσε τη συμμετοχή του στο Παγκόσμιο Πρωτάθλημα Ποδηλασίας Πίστας 2020 στο Βερολίνο, καταλαμβάνοντας την 14η θέση στο όμνιουμ, σφραγίζοντας επίσημα την πρόκρισή του στους Ολυμπιακούς του Τόκιο. 


=== Ανοιχτή ===
Λίγο πριν το τέλος του 2019 η Ελληνική Ομοσπονδία Ποδηλασίας, ανακοίνωσε ότι ο Πολυχρόνης Τζωρτζάκης είναι και επίσημα ο αθλητής που θα εκπροσωπήσει την Ελληνική ποδηλασία δρόμου, στους Ολυμπιακούς Αγώνες του Τόκιο. Την 2η πρόκριση του σε Ολυμπιακούς εξασφάλισε τον Ιούνιο του 2021 και ο Περικλής Ηλίας ύστερα μετά από τη νίκη του στο Πανελλήνιο πρωτάθλημα του συγκεκριμένου αγωνίσματος.


== Σκοποβολή ==

Μετά τη νίκη της με αεροβόλο πιστόλι 10μ. στο Παγκόσμιο Πρωτάθλημα Σκοποβολής 2018 στην Τσανγκουόν της Νότιας Κορέας, η Ελληνίδα Ολυμπιονίκης Άννα Κορακάκη εξασφάλισε μια θέση στην ίδια κατηγορία για τους Ολυμπιακούς Αγώνες του 2020. Στο Ευρωπαϊκό Πρωτάθλημα Σκοποβολής 2019 του Μινσκ, κατέλαβε πάλι την 1η θέση στον τελικό του αεροβόλου όπλου 25μ. και εξασφάλισε μια πρόκριση και για αυτήν την κατηγορία. Τη συμμετοχή του στο σκιτ των Ολυμπιακών εξασφάλισε και ο Νικόλαος Μαυρομάτης, κερδίζοντας το Χάλκινο Μετάλλιο στο Ευρωπαϊκό Πρωτάθλημα το 2019.


== Στίβος ==

19 Έλληνες αθλητές κατάφεραν να προκριθούν στους Θερινούς Ολυμπιακούς Αγώνες 2020, είτε πιάνοντας το ολυμπιακό όριο για την πρόκριση στο εκάστοτε αγώνισμα, είτε λόγω της θέσης τους στην παγκόσμια κατάταξη του κάθε αγωνίσματος.


=== Δρόμοι ===
Άνδρες

Γυναίκες


=== Άλματα & Ρίψεις ===
Άνδρες

Γυναίκες

(κ) = στον κλειστό στίβο


== Τάε Κβον Ντο ==

Στις 8 Μαΐου του 2021, η Φανή Τζέλη διέπρεψε στο ευρωπαϊκό προ-ολυμπιακό τουρνουά στη Σόφια και πήρε την πρόκριση για τους Ολυμπιακούς του Τόκιο. Η χάλκινη ολυμπιονίκης των Αγώνων Νέων 2018, πέτυχε τρεις νίκες, με πιο σημαντική αυτή έναντι στη χάλκινη Ολυμπιονίκη του Ρίο Ντε Τζανέιρο το 2016, Κίμια Αλιζαντέχ.


== Τζούντο ==

Δύο Έλληνες αθλητές του τζούντο μετά την ολοκλήρωση του Παγκοσμίου Πρωταθλήματος κατάφεραν να πάρουν την πρόκριση, με βάση τη θέση τους στην παγκόσμια κατάταξη. Ο Αλέξιος Ντανατσίδης που βρίσκεται στην 15η θέση και η Ελισάβετ Τελτσίδου που κάτεχει την 1η ηπειρωτική θέση στην Ευρώπη.


== Τοξοβολία ==

Στις 21 Ιουνίου του 2021, η Ευαγγελία Ψαρρά κατάφερε να προκριθεί για 6η φορά στους Ολυμπιακούς Αγώνες, τερματίζοντας 4η στο προκριματικό προ-ολυμπιακό τουρνουά στο Παρίσι. Αποτελεί, έτσι, την 3η εκπρόσωπο της Ελλάδας με 6 συμμετοχές σε Ολυμπιακούς Αγώνες.


== Υδατοσφαίριση ==

Μετά την πρόκριση της στον τελικό του Παγκόσμιου Προκριματικού Τουρνουά 2020 στο Ρότερνταμ της Ολλανδίας, η Εθνική Ομάδα Υδατοσφαίρισης Ανδρών εξασφάλισε την πρόκριση και στους Ολυμπιακούς Αγώνες του Τόκιο.


=== Αποτελέσματα Ομίλου ===


=== Σύσταση Ομάδας ===
Η τελική σύσταση της ομάδας ανακοινώθηκε στις 3 Ιουλίου 2021 και έχει ως εξής:
Προπονητής: Θοδωρής Βλάχος


== Σύνοψη Τελικής Κατάταξης Αθλητών της Ελληνικής ΕΟΕ ==


=== Χωρίς Επίσημη Κατάταξη ===


== Παραπομπές ==