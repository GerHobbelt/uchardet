revision: 6966772
title: "\u039C\u03C0\u03C1\u03AF\u03BD\u03C4\u03B5\u03B9 \u0391\u0384 \u03C4\u03C9\
  \u03BD \u03A0\u03AF\u03BA\u03C4\u03C9\u03BD"
url: https://el.wikipedia.org/wiki/%CE%9C%CF%80%CF%81%CE%AF%CE%BD%CF%84%CE%B5%CE%B9_%CE%91%CE%84_%CF%84%CF%89%CE%BD_%CE%A0%CE%AF%CE%BA%CF%84%CF%89%CE%BD


---

Ο Μπρίντει Α΄ των Πίκτων, βασιλιάς των Πίκτων (554 - 584) ήταν γιος του Μαέλχον. Οι πηγές είναι αντιφατικές, η αυλή του βρισκόταν κοντά στο Λοχ Νες και είχε βαπτιστεί χριστιανός. Πέθανε στα μέσα της δεκαετίας του 580 πιθανότατα σε μάχη και τον διαδέχθηκε ο Γκάρτναιτ Β΄ των Πίκτων. Παρέμεινε βασιλιάς των Πίκτων μέχρι τον θάνατο του την περίοδο 584 - 586, το όνομα του βρίσκεται σε πολλές μορφές, αναφέρεται για πρώτη φορά στα Ιρλανδικά Χρονικά με την φράση "ο εποικισμός πριν τον γιο του Μαέλχον, τον βασιλιά Μπρίντει". Η φράση στα Χρονικά του Ούλστερ για το έτος 505 "ο Μπρίντει γιος του Μαέλχον" είναι μάλλον εσφαλμένη. Τα Χρονικά του Ούλστερ δεν αναφέρουν ποιος δραπέτευσε αλλά τα μετέπειτα Χρονικά του Τίγκερναχ γράφουν για το έτος 558 "η φυγή των Σκωτσέζων πριν τον Μπρίντει γιο του Μαέλχον". Οι αναφορές δημιουργούν μεγάλες αβεβαιότητες, μια φράση στα Χρονικά του Ούλστερ τον συνδέει με τον Γκαμπράν μακ Ντόμανγκαιρ.


== Βασιλεία ==
Ο Μπρίντει όπως εμφανίζεται στο έργο του Τζον Μορίς "Η ηλικία του Αρθούρου" είναι γιος του Μαέλχον Γκουινέντ με την φράση "Μπρίντει, ο γιος του Μαέλχον, ο ισχυρός βασιλιάς της βόρειας Ουαλίας". Το βιβλίο γράφτηκε περισσότερο με εμπορικούς στόχους και οι πληροφορίες που παρέχει είναι αναξιόπιστες. Ο θάνατος του Μπρίντει καταγράφεται σε μάχη εναντίον των Πίκτων την δεκαετία του 580 στο Κιρκίν μια περιοχή που αντιστοιχεί στο Μερνς. Οι κατάλογοι των βασιλέων των Πίκτων αναφέρουν ότι τον διαδέχθηκε ο Γκάρτναιτ Β΄.   


== Εκχριστιανισμός ==
Ο Μπρίντει εμφανίζεται στο έργο του Αντομνάμ "η ζωή του Αγίου Κολούμπα" που περιγράφεται σαν ένας από τους μεγαλύτερους βασιλείς στην Σκωτία. Οι περιγραφές για τον Μπρίντει είναι προβληματικές, δεν ξεκαθαρίζουν αν ήταν χριστιανός ή αν βαπτίστηκε από τον Άγιο Κολούμπα. Οι αρχαιολογικές ανακαλύψεις αποκάλυψαν ότι υπήρχε χριστιανική κοινότητα στην περιοχή του γύρω στο 550 οδηγώντας στο συμπέρασμα ότι κάποιο διάστημα της ζωής του μετά την βάπτιση του από τον Άγιο Κολούμπα ήταν χριστιανός. Ο Μπρίντει δεν ήταν "ο μοναδικός βασιλιάς των Πίκτων", ο θάνατος του Γκάλαμ Κεννάλαθ καταγράφεται από τα Χρονικά του Ούλστερ το 580 σαν βασιλιάς των Πίκτων. Ο Αντομνάμ γράφει επιπλέον την παρουσία του "υποτελούς βασιλιά των Ορκάδων" στην αυλή των Πίκτων. Τα Χρονικά του Ούλστερ αναφέρουν δυο εκστρατείες στις Ορκάδες στην διάρκεια της βασιλείας του Μπρίντει (580, 581).Η θέση της αυλής του Μπρίντει δεν είναι γνωστή, ανατιστοιχεί το πιο πιθανό στην μετέπειτα πόλη του Φορτριού. Ο Άντομναμ σημειώνει ότι όταν έφυγε ο Κολούμπα από την βασιλική αυλή ήρθε στον ποταμό Νες και η αυλή στεκόταν πάνω σε έναν απότομο βράχο, έχει προταθεί επιπλέον ότι η κύρια κατοικία του βρισκόταν στο Κραίγκ Φαντρίνγκ στα δυτικά της Ινβερνές.


== Λογοτεχνία ==
Στην τριλογία της Ζυλιέτ Μαρίλιερ (γεν. 1948) Τα Χρονικά του Μπρίντει" η συγγραφέας συνδυάζοντας ιστορικά και μυθολογικά στοιχεία περιγράφει την άνοδο στον θρόνο και την βασιλεία του Μπρίντει, παρόμοιο έργο έγραψε και για την ζωή του Μπρίντει Γ΄ των Πίκτων.


== Παραπομπές ==


== Πηγές ==
Adomnán of Iona, Life of St Columba, tr. & ed. Richard Sharpe. Penguin, London, 1995.
Annals of Ulster, ed. & tr. Seán Mac Airt and Gearóid Mac Niocaill (1983). The Annals of Ulster (to AD 1131). Dublin: DIAS. Lay summary – CELT (2008).
Anderson, Alan Orr, Early Sources of Scottish History A.D 500–1286, volume 1. Reprinted with corrections. Paul Watkins, Stamford, 1990.
Anderson, Marjorie Ogilvie, Kings and Kingship in Early Scotland. Scottish Academic Press, Edinburgh, revised edition, 1980.
Smyth, Alfred P., Warlords and Holy Men: Scotland AD 80–1000. Edinburgh UP, Edinburgh, 1984.