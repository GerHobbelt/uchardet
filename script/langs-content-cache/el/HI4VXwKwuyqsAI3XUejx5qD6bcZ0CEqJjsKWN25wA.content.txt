revision: 9351184
title: "\u0399\u03C3\u03C4\u03B9\u03BF\u03C0\u03BB\u03BF\u0390\u03B1 \u03C3\u03C4\u03BF\
  \u03C5\u03C2 \u039F\u03BB\u03C5\u03BC\u03C0\u03B9\u03B1\u03BA\u03BF\u03CD\u03C2\
  \ \u0391\u03B3\u03CE\u03BD\u03B5\u03C2 2008 - \u039A\u03B1\u03C4\u03B7\u03B3\u03BF\
  \u03C1\u03AF\u03B1 \u039B\u03AD\u03B9\u03B6\u03B5\u03C1 \u0391\u03BD\u03B4\u03C1\
  \u03CE\u03BD"
url: https://el.wikipedia.org/wiki/%CE%A3%CF%85%CE%BC%CE%BC%CE%B5%CF%84%CE%BF%CF%87%CE%AE_%CF%84%CE%B7%CF%82_%CE%9A%CF%8D%CF%80%CF%81%CE%BF%CF%85_%CF%83%CF%84%CE%BF%CF%85%CF%82_%CE%9F%CE%BB%CF%85%CE%BC%CF%80%CE%B9%CE%B1%CE%BA%CE%BF%CF%8D%CF%82_%CE%91%CE%B3%CF%8E%CE%BD%CE%B5%CF%82


---

Η Κύπρος μετέχει ως ανεξάρτητο κράτος στους Ολυμπιακούς Αγώνες από το 1980. 
Από την έναρξη των σύγχρονων Ολυμπιακών Αγώνων το 1896, οι Κύπριοι αθλητές μετείχαν στις Ολυμπιάδες με τα χρώματα της Ελλάδας. Αυτό συνέβαινε και πριν το 1960, όταν ακόμα η Κύπρος ήταν αποικία της Μεγάλης Βρετανίας, αλλά συνεχίστηκε και μετέπειτα, έως τους Θερινούς Αγώνες του 1976. Η Κυπριακή Ολυμπιακή Επιτροπή αναγνωρίστηκε επίσημα το 1979 και έκτοτε η Κύπρος έχει λάβει μέρος σε όλες τις διοργανώσεις, τόσο στους Θερινούς όσο και στους Χειμερινούς Ολυμπιακούς Αγώνες, ως ανεξάρτητο έθνος. 
Στους Θερινούς Ολυμπιακούς Αγώνες του 2012, η Κύπρος κατέκτησε το πρώτο της ολυμπιακό μετάλλιο, με τον Παύλο Κοντίδη να ανεβαίνει στο δεύτερο σκαλοπάτι του βάθρου στο αγώνισμα λέιζερ της ιστιοπλοΐας.


== Ιστορικές πληροφορίες ==


=== Με τα χρώματα της Ελλάδας ===
Η πρώτη εμφάνιση Κύπριων αθλητών στους Ολυμπιακούς Αγώνες έγινε το 1896, στους πρώτους σύγχρονους Ολυμπιακούς Αγώνες της Αθήνας, όπου αγωνίστηκαν με τα χρώματα της Ελλάδας. Σημαιοφόρος των Κύπριων αθλητών ήταν ο Ιωάννης Φραγκούδης. Ο Φραγκούδης ήταν ένας σπουδαίος σκοπευτής της εποχής, ο οποίος κατέκτησε ένα χρυσό μετάλλιο στο πιστόλι ταχείας βολής από απόσταση 25 μέτρων και ένα ασημένιο στο ελεύθερο τουφέκι ανδρών σε τρεις στάσεις από απόσταση 300 μέτρων. Ο πρώτος χρονικά Κύπριος που μετείχε σε Ολυμπιάδα ήταν ο Αναστάσιος Ανδρέου, πρωταθλητής των 110 μέτρων με εμπόδια. Στην Αθήνα, έλαβε μέρος στα προκριματικά του αγωνίσματος, αλλά τερμάτισε τέταρτος στη σειρά του και αποκλείστηκε.

Μοναδική σελίδα στην ιστορία της Ελλάδας έγραψε η Κύπρια Δομνίτσα Λανίτου - Καβουνίδου (γεννημένη στη Λεμεσό και πρωταθλήτρια του Γ.Σ. «Τα Ολύμπια»). Η Λανίτου - Καβουνίδου ήταν η πρώτη Ελληνίδα αθλήτρια στίβου που έλαβε μέρος σε Ολυμπιακούς Αγώνες. Πραγματοποίησε το ντεμπούτο της στους Αγώνες του 1936 στο Βερολίνο, αγωνιζόμενη στα 100 μέτρα και στα 80 μέτρα με εμπόδια. Μετά τον Β΄ Παγκόσμιο Πόλεμο, συμμετείχε και στους Ολυμπιακούς Αγώνες του 1948 στο Λονδίνο.
Αργότερα, μεγάλη επίδοση σημείωσε ο Σταύρος Τζιωρτζής, ο οποίος μετείχε με την Ελλάδα στα 400 μέτρα με εμπόδια του στίβου στη Θερινή Ολυμπιάδα του 1972 στο Μόναχο. Κατάφερε να προκριθεί στον τελικό του αγωνίσματος, όπου τερμάτισε στην έκτη θέση.


=== Ως ανεξάρτητο έθνος ===
Η Κυπριακή Ολυμπιακή Επιτροπή ιδρύθηκε στις 10 Ιουνίου 1974 και αναγνωρίστηκε ως επίσημο μέλος της Διεθνούς Ολυμπιακής Επιτροπής τον Απρίλιο του 1979, σε σύνοδο στο Μοντεβιδέο. Οι πρώτες εμφανίσεις της χώρας σε Ολυμπιάδα πραγματοποιήθηκαν στους Χειμερινούς Αγώνες του 1980 στο Λέικ Πλάσιντ και στους Θερινούς Αγώνες της ίδιας χρονιάς στη Μόσχα. Έκτοτε, έχει λάβει μέρος σε όλες τις διοργανώσεις Ολυμπιακών Αγώνων με 128 αθλητές συνολικά.
Οι πρώτες μεγάλες επιτυχίες ήρθαν στο αγώνισμα του σκιτ της σκοποβολής στους Θερινούς Ολυμπιακούς Αγώνες του 2008 στο Πεκίνο, όταν οι Αντώνης Νικολαΐδης και Γιώργος Αχιλλέως κατέλαβαν την τέταρτη και την πέμπτη θέση αντίστοιχα στον τελικό των ανδρών, ενώ η Ανδρή Ελευθερίου κατετάγη έβδομη σε αυτόν των γυναικών. Ακολούθησε το ασημένιο μετάλλιο του Παύλου Κοντίδη στην κατηγορία λέιζερ της ιστιοπλοΐας στους Θερινούς Αγώνες του 2012, που είναι και το μοναδικό μετάλλιο στην ιστορία της Κύπρου έως και σήμερα.


== Σημαιοφόροι ==


=== Σημαιοφόροι σε Θερινούς Ολυμπιακούς Αγώνες ===


=== Σημαιοφόροι σε Χειμερινούς Ολυμπιακούς Αγώνες ===


== Συμμετέχοντες ==


=== Συμμετέχοντες ανά άθλημα ===


=== Συμμετέχοντες ανά διοργάνωση ===
α  Η στήλη "Σύνολο" υποδεικνύει τον συνολικό αριθμό των συμμετοχών σε κάθε άθλημα και όχι τον αριθμό των αθλητών, καθώς κάποιοι έχουν λάβει μέρος σε περισσότερες από μία διοργανώσεις.
β  Η σειρά "Σύνολο" υποδεικνύει τον συνολικό αριθμό των συμμετεχόντων κάθε Ολυμπιάδας.


== Πίνακας μεταλλίων ==


=== Μετάλλια ανά άθλημα ===


== Ολυμπιονίκες ==


== Δείτε επίσης ==
Αρχαίοι Κύπριοι ολυμπιονίκες


== Παραπομπές ==


== Βιβλιογραφία ==
Εφημερίδα "Ο Φιλελεύθερος", 2008, Beijing 2008 - Ένας κόσμος, ένα όνειρο... , Proteas Press LTD


== Εξωτερικοί σύνδεσμοι ==
«Cyprus». Διεθνής Ολυμπιακή Επιτροπή. 
«Cyprus». Olympedia.com. 
«Olympic Analytics/CYP». olympanalyt.com.