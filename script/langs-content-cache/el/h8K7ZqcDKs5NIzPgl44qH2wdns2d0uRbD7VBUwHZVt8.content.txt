revision: 7883035
title: "\u03A4\u03BF \u03A4\u03B5\u03C4\u03C1\u03AC\u03B3\u03C9\u03BD\u03BF (\u03C4\
  \u03B1\u03B9\u03BD\u03AF\u03B1)"
url: https://el.wikipedia.org/wiki/%CE%A4%CE%BF_%CE%A4%CE%B5%CF%84%CF%81%CE%AC%CE%B3%CF%89%CE%BD%CE%BF_(%CF%84%CE%B1%CE%B9%CE%BD%CE%AF%CE%B1)


---

Το Τετράγωνο (πρωτότυπος τίτλος: The Square) είναι ταινία του 2017 σε σκηνοθεσία και σενάριο του Ρούμπεν Έστλουντ.


== Πλοκή ==
Ο Κρίστιαν είναι διευθυντής στο μουσείο X-Royal στη Στοκχόλμη. Την περίοδο αυτή εκτίθεται στο μουσείο η καλλιτεχνική δημιουργία "Το Τετράγωνο" της Λόλα Αρίας. Δίνει συνέντευξη στη δημοσιογράφο Αν, προσπαθώντας να της εξηγήσει την ορολογία των μουσείων. Στη συνέχεια, ανακαλύπτει ότι του λείπει το κινητό, το πορτοφόλι και τα μανικετόκουμπα. Μπορεί να μάθει από τον υπολογιστή του που βρίσκεται το κινητό του. Εκείνος και ο συνεργάτης του, Μίχαελ, βρίσκουν ότι είναι σε μία μεγάλη πολυκατοικία. Εκτυπώνουν ένα απειλητικό σημείωμα και πηγαίνουν μαζί στην πολυκατοικία. Ο Κρίστιαν αφήνει το σημείωμα σε όλα τα διαμερίσματα. Μετά από λίγες μέρες, ο Κρίστιαν λαμβάνει ένα πακέτο με τα κινητό και το πορτοφόλι του. 
Η διαφημιστική εταιρεία που έχει αναλάβει την προώθηση του "Τετραγώνου" στα media, προτείνει να ασχοληθούν με μια μειονοτική ομάδα και συγκεκριμένα με ένα μικρό κορίτσι που ζητιανεύει και είναι άστεγο. Το βίντεο θα δείχνει το παιδί να μπαίνει μέσα στο "Τετράγωνο" και στη συνέχεια να ανατινάσσεται. Ο Κρίστιαν, αφιερωμένος σε άλλα θέματα, δεν συμμετέχει πολύ στη συζήτηση. Παράλληλα, ο Κρίστιαν συναντά ξανά την Αν και πηγαίνει στο διαμέρισμά του, όπου έρχονται σε σεξουαλική επαφή. 
Την επόμενη μέρα αφότου παρέλαβε το πακέτο, λαμβάνει και ένα δεύτερο. Υποψιασμένος ότι κάτι περιέργο συμβαίνει, στέλνει τον Μίχαελ να το παραλάβει. Όταν ο Μίχαελ πηγαίνει, βλέπει ένα μικρό αγόρι που του λέει ότι είπε για αυτόν ψευδώς ότι είναι κλέφτης και οι γονείς του τον κατηγορούν για αυτό. Του ζητά να ζητήσει συγγνώμη από την οικογένειά του, αλλιώς θα του φέρει το χάος. Στην πορεία, η Αν ζητά από τον Κρίστιαν να έχουν κάτι περισσότερο, όμως αυτός υπεκφεύγει. Μία μέρα, το αγόρι πηγαίνει στο σπίτι του Κρίστιαν και του φωνάζει μπροστά στις κόρες του. Ο Κρίστιαν τον διώχνει και μετά, έχοντας τύψεις, βρίσκει το τηλέφωνο του και τον καλεί. Δεν τον βρίσκει και του αφήνει μήνυμα με βίντεο. 
Την ίδια στιγμή, το βίντεο στο YouTube γίνεται viral με 300.000 προβολές και του προτείνουν να μπουν διαφημίσεις. Ο Κρίστιαν, ανίδεος για τι πράγμα του λένε, δεν ξέρει πως να αντιδράσει. Ωστόσο, το βίντεο γίνεται αντικείμενο κριτικής από τα ΜΜΕ. Ο Κρίστιαν δίνει συνέντευξη τύπου και ανακοινώνει την παραίτησή του, καθώς κυκλοφόρησε στο ίντερνετ ένα βίντεο το οποίο δεν είχε την έγκρισή του. 
Στο τέλος, ο Κρίστιαν πηγαίνει με τις κόρες του στην πολυκατοικία που άφησε τα σημειώματα και ρωτά έναν ένοικο για το αγόρι. Εκείνος του λέει ότι η οικογένεια έχει φύγει από το κτίριο και δεν ξέρει που έχει πάει. 


== Διανομή ==
Κλάις Μπανγκ ως Κρίστιαν
Ελίζαμπεθ Μος ως Αν
Ντόμινικ Γουέστ ως Τζούλιαν
Τέρι Νόταρι ως Όλεγκ
Κρίστοφερ Λάσο ως Μίχαελ


== Βραβεία/Διακρίσεις ==
Η ταινία κέρδισε τον Χρυσό Φοίνικα και το βραβείο Vulcan στο 70ό φεστιβάλ των Καννών.Στα Ευρωπαϊκά Βραβεία Κινηματογράφου κέρδισε στις κατηγορίες: καλύτερης ταινίας, κωμωδίας, σκηνοθέτη, σεναριογράφου, σχεδιασμού παραγωγής και ηθοποιού (Κλάις Μπανγκ).Ήταν υποψήφια για το Όσκαρ Καλύτερης Ξενόγλωσσης Ταινίας στα 90ά βραβεία Όσκαρ. Κέρδισε το Βραβείο Γκόγια Καλύτερης Ευρωπαϊκής Ταινίας. Επίσης, ήταν υποψήφια για τη Χρυσή Σφαίρα Καλύτερης Ξενόγλωσσης Ταινίας και το Βραβείο Satellite Καλύτερης Ξενόγλωσσης Ταινίας.


== Παραπομπές ==


== Εξωτερικοί σύνδεσμοι ==
Επίσημος ιστότοπος
Το Τετράγωνο   στην IMDb