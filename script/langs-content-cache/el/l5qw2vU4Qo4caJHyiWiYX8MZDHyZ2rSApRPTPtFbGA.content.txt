revision: 10119156
title: Apple
url: https://el.wikipedia.org/wiki/Apple


---

Η Apple Inc. (μέχρι τις 9 Ιανουαρίου 2007 Apple Computer Inc.), γνωστή και ως Apple, είναι αμερικάνικη πολυεθνική εταιρεία τεχνολογίας, με έδρα στο Κουπερτίνο της Καλιφόρνιας και σχεδιάζει, αναπτύσσει και πωλεί καταναλωτικά ηλεκτρονικά είδη, λογισμικό, διαδικτυακές υπηρεσίες και υπολογιστές. Τα πιο γνωστά από τα προϊόντα της είναι οι υπολογιστές της σειράς Mac (παλαιότερα ονομάζονταν Macintosh), τα έξυπνα τηλέφωνα iPhone, οι υπολογιστές ταμπλέτες iPad και τα Apple Watch.  
Η εταιρεία ιδρύθηκε από τον Στηβ Τζομπς, τον Στηβ Βοσνιάκ, και τον Ρόναλντ Γουέιν τον Απρίλιο του 1976. Σήμερα, διευθύνεται από τον Τιμ Κουκ, ενώ είναι η πολιτιμότερη εταιρεία στον κόσμο με τη Microsoft στη δεύτερη θέση .Στην Ελλάδα αντιπροσωπεύεται από την εταιρεία iSquare, θυγατρική της Quest Holdings.


== Ιστορία ==


=== 1976-1980: Ίδρυση και τα πρώτα προϊόντα ===
Η Apple ιδρύθηκε από τον Στηβ Τζομπς και τον Στήβεν Βόζνιακ στην 1η Απριλίου του 1976 σε ένα γκαράζ στην μικρή πόλη, Λος Άλτος της Καλιφόρνιας των ΗΠΑ. Σκοπός της ίδρυσης και πρώτο της προϊόν ήταν ο υπολογιστής Apple I, δημιούργημα του Βόζνιακ, ο οποίος έγινε ευρέως αποδεκτός ως ο πρώτος ολοκληρωμένος προσωπικός υπολογιστής του κόσμου.
Έναν χρόνο αργότερα, τον Απρίλιο του 1977, η Apple ανακοίνωσε τον Apple II, τον διάδοχο του Apple I, ο οποίος για πολλά έτη παρέμεινε βασικός παράγοντας εσόδων της εταιρείας. Ο Apple ΙΙ κατέκτησε εκατομμύρια χρηστών που μέχρι τότε δεν είχαν πρόσβαση σε ηλεκτρονικούς υπολογιστές με πρωτοποριακά για την εποχή προγράμματα όπως το VisiCalc του Νταν Μπρίκλιν, το πρώτο πρόγραμμα υπολογιστικού φύλλου το οποίο έγινε και λόγος αγοράς του εν λόγω υπολογιστή. Δύο έτη αργότερα, πρωτοεμφανίστηκε ο Apple II Plus.


=== 1980-1985: Lisa και Macintosh ===
Το επιχειρηματικό τμήμα της Apple Computer επικεντρώθηκε στο Apple III, μια άλλη επανάληψη του υπολογιστή που βασίζεται σε κείμενο. Ταυτόχρονα, η ομάδα Lisa εργάστηκε σε μια νέα μηχανή που θα διέθετε μια εντελώς διαφορετική διεπαφή και θα εισήγαγε τις λέξεις ποντίκι, εικονίδιο και επιφάνεια εργασίας στο λεξικό του κοινού υπολογιστών. Σε αντάλλαγμα για το δικαίωμα αγοράς 1.000.000 δολαρίων ΗΠΑ μετοχών πριν από την IPO, η Xerox παραχώρησε στην Apple Computer πρόσβαση τριών ημερών στις εγκαταστάσεις PARC. Αφού επισκέφτηκαν το PARC, ήρθαν με νέες ιδέες που θα ολοκλήρωναν τα θεμέλια για τον πρώτο υπολογιστή GUI της Apple Computer, τον Apple Lisa.Το 1983, η Apple τον παρουσίασε στο κοινό. Η τιμή πώλησης του υπολογιστή πλησίαζε τα 10.000 δολάρια, κάνοντάς τον ιδιαίτερα ακριβό ακόμη και για επιχειρηματικά περιβάλλοντα.

Ένα χρόνο αργότερα, τον Ιανουάριο του 1984, και με τον Lisa να έχει αποτύχει εμπορικά, η Apple παρουσίασε τον Macintosh (και μετέπειτα σειρά φορητών και επιτραπέζιων υπολογιστών καθώς και διακομιστών), τον υπολογιστή που θα έκανε την Apple γνωστή στο ευρύ κοινό και θα επαναπροσδιόριζε την διεπαφή ανθρώπου και μηχανής, εξασφαλίζοντάς της σημαντική θέση στον τομέα των προσωπικών υπολογιστών μέχρι και τα μέσα της δεκαετίας του 1990. Ωστόσο, σε λίγο καιρό, λόγω της πολύ υψηλής τιμής, της χαμηλής ταχύτητας και του πολύ περιορισμένου λειτουργικού συστήματος, οι πωλήσεις άρχιζαν να μειώνονται δραματικά. 


=== 1985-1996: Ο δρόμος προς την χρεοκοπία ===
Το διοικητικό συμβούλιο της Apple αποφάσισε να «εξορίσει» τον συνιδρυτή της εταιρείας Στηβ Τζομπς, ο οποίος και αποχώρησε από αυτή ιδρύοντας την εταιρεία NeXT Computer Inc. Σε αυτό το σημείο, ανέλαβε ο Τζον Σκάλι.Μεταξύ 1985 και 1992, η Apple κατείχε κυρίαρχη θέση στην αγορά προσωπικών υπολογιστών με γραφικό περιβάλλον. Οι υπολογιστές Macintosh αποτελούσαν μηχανήματα υψηλής ποιότητας και τιμής, και ιδιαίτερης ευκολίας χρήσης. Το 1990, έφερε τον Mac Classic, αργότερα, τον Mac Classic II. Το 1992, η Apple μεταπήδησε στη πλατφόρμα επεξεργαστών PowerPC σε συνεργασία με τις εταιρείες Motorola και IBM. 
Η συνεχιζόμενη ανάπτυξη του κέλυφους (αρχικά) και λειτουργικού συστήματος (αργότερα) Windows από την Microsoft, καθώς και τα εσωτερικά προβλήματα της εταιρείας, τόσο τεχνολογικά και λειτουργικά (παρωχημένο λειτουργικό σύστημα, έλλειψη στρατηγικών στόχων, αυξημένος ανταγωνισμός και απώλεια εσόδων) όσο και διοικητικά/πολιτικά (διαφωνίες μεταξύ στελεχών, αδυναμία λήψης βασικών αποφάσεων) έφεραν την Apple στα πρόθυρα πτώχευσης το 1996.


=== 1996-2007: Επιστροφή στην κανονικότητα ===
Μετά από αρκετές διαπραγματεύσεις, τόσο με την NeXT, όσο και με την Be Inc., σχετικά με την αγορά λογισμικού ως το νέο λειτουργικό σύστημα της εταιρείας, η Apple αγόρασε τη ΝeXT τον Φεβρουάριο του 1997. Λίγο αργότερα ο Στηβ Τζομπς επέστρεψε στην εταιρεία ως προσωρινός Διευθύνων Σύμβουλος (αργότερα μονιμοποιήθηκε). Στο μεταξύ, CEO της εταιρείας ορίστηκε ο Gil Amelio.
Στις 10 Νοεμβρίου 1997, η Apple παρουσίασε το Apple Store, ένα ηλεκτρονικό κατάστημα λιανικής που βασίστηκε στον διακομιστή εφαρμογών WebObjects που είχε αποκτήσει η εταιρεία κατά την αγορά της NeXT. Αυτή η κίνηση έφερε μία νέα στρατηγική μάρκετιγκ.Από το 1998 μέχρι το 2011, η Apple διάνυσε μια νέα περίοδο ευημερίας. Υπό τη καθοδήγηση τόσο του Στηβ Τζομπς, όσο και των ομάδων που δημιούργησε (και εν μέρει έφερε μαζί του από τη ΝeXT) η Apple προχώρησε σε αναδιάρθρωση τόσο των υπολογιστών της όσο και του λογισμικού της. 

Το 1998, παρουσίασε το πρώτο iMac, το iMac G3, ένα σχεδιαστικά πρωτότυπο μηχάνημα το οποίο της απέφερε σημαντικά έσοδα. Το 1999, η Apple παρουσίασε τον Power Mac G4, ο οποίος χρησιμοποίησε τον επεξεργαστή PowerPC 7400 της Motorola των 128-bit, γνωστός και ως AltiVec. Επίσης, εκείνη τη χρονιά, η Apple παρουσίασε το iBook, τον πρώτο φορητό υπολογιστή για τους καταναλωτές που ήταν επίσης ο πρώτος Macintosh που υποστήριζε τη χρήση ασύρματου δικτύου LAN μέσω της προαιρετικής κάρτας AirPort που βασίστηκε στο πρότυπο 802.11b. όπου βοήθησε στη διάδοση της χρήσης της ασύρματης τεχνολογίας LAN για τη σύνδεση υπολογιστών σε δίκτυα.
Το 2001, η Apple παρουσίασε μια ριζικά βελτιωμένη έκδοση του λειτουργικού συστήματος για τους υπολογιστές της Macintosh, το Mac OS X (γνωστό πλέον ως MacOS) το οποίο βασιζόταν εν μέρει στο λογισμικό της NeXT που είχε αγοράσει μερικά χρόνια νωρίτερα. Λίγους μήνες αργότερα, τον Οκτώβριο του 2001 ανακοίνωσε το πρώτο μη-σχετικό με Macintosh προϊόν της, μετά το Apple Newton, το iPod, μια συσκευή αποθήκευσης και αναπαραγωγής μουσικής (αργότερα απέκτησε και δυνατότητα αναπαραγωγής φωτογραφιών και πρόσφατα βίντεο). Παρότι δεν ήταν η πρώτη συσκευή του είδους, ο σχεδιασμός της, η ευκολία χρήσης και η πετυχημένη προώθηση της εταιρείας στις ΗΠΑ και τη Δυτική Ευρώπη το κατέστησαν το δημοφιλέστερο προϊόν του είδους, κατακτώντας στην ακμή του άνω του 70% της αγοράς.Στα μέσα του 2005 η Apple ανακοίνωσε τη πρόθεσή της για χρήση επεξεργαστών Intel -προς έκπληξη πολλών- και την εγκατάλειψη της πλατφόρμας PowerPC με αιτιολογία την αργή πρόοδο εξέλιξης των επεξεργαστών από την IBM.  Λιγότερο από 7 μήνες αργότερα, η Apple παρουσίασε τον πρώτο υπολογιστή της με επεξεργαστή Intel · τον ακολούθησαν νεώτερες εκδόσεις για όλες τις σειρές προϊόντων υπολογιστών της εταιρείας και, τον Αύγουστο του 2006, όλοι οι υπολογιστές της Apple ήταν βασισμένοι σε επεξεργαστές της Intel, ξεκινώντας ένα νέο κεφάλαιο για την εταιρεία.


=== 2007-2011: Επιτυχία με το iPhone και το iPad ===

Στις 9 Ιανουαρίου 2007, η Apple ανακοίνωσε ότι το όνομα άλλαξε από Apple Computer, Inc. σε Apple Inc. Το ίδιο έτος, η εταιρεία παρουσίασε το iPhone και το iPod Touch.
Τον Ιούλιο του 2008, η Apple κυκλοφόρησε το App Store όπου θα παρείχε εφαρμογές τρίτων κατασκευαστών για iPhone και iPod Touch. Μέσα σε έναν μήνα, το κατάστημα πούλησε 60 εκατομμύρια εφαρμογές με καθημερινό εισόδημα να αγγίζει το ένα εκατομμύριο. Εκείνη την εποχή, ο Τζομπς είπε πως το App Store μπορεί να γίνει μία επιχείρηση δισεκατομμυρίων για την Apple. Μέχρι τον Οκτώβριο του ίδιου έτους, η Apple έγινε η τρίτη μεγαλύτερη κατασκευάστρια κινητών τηλεφώνων.Στις 27 Ιανουαρίου 2010, η Apple παρουσίασε για πρώτη φορά μια ταμπλέτα πολυμέσων, το iPad. Διέθετε οθόνη πολλαπλής αφής 9,7 ιντσών και διάφορες μορφές πολυμέσων, όπως εφημερίδες, ηλεκτρονικά βιβλία, φωτογραφίες, βίντεο, μουσική, έγγραφα επεξεργασίας κειμένου, βιντεοπαιχνίδια και τις περισσότερες υπάρχουσες εφαρμογές iPhone. Περιλάμβανε επίσης μια έκδοση Safari για περιήγηση στον ιστό, καθώς και πρόσβαση στο App Store, τη Βιβλιοθήκη iTunes, το iBookstore, τις Επαφές και τις Σημειώσεις.Στις αρχές του 2011, άνοιξε το δικό της κατάστημα εφαρμογών για Mac και ονομάστηκε Mac App Store. Παρομοίαζε με το iOS App Store που βρισκόταν στα iPhone και το iPad.Στις 2 Μαρτίου 2011, η Apple παρουσίασε το iPad 2 με σημαντικά ταχύτερο επεξεργαστή, προσθήκη μπροστινής κάμερας και έκδοση με υποστήριξη για δίκτυα 3G. Η διαθεσιμότητα του iPad 2 περιορίστηκε αρχικά ως αποτέλεσμα ενός καταστροφικού σεισμού και τσουνάμι στην Ιαπωνία τον Μάρτιο του 2011.


=== 2011-σήμερα: Υπό την διεύθυνση του Τιμ Κουκ ===

Τον Ιανουάριο του 2009, ο Τζομπς πήρε άδεια από την Apple για λόγους υγείας, η οποία διήρκεσε μέχρι τον Ιούνιο του ίδιου έτους. Τον Ιανουάριο του 2011, ο Τζομπς πήρε μια δεύτερη άδεια. Σε αυτό το σημείο, ο Τιμ Κουκ άρχισε να αναλαμβάνει τα καθήκοντα του διευθύνοντος συμβούλου της εταιρείας. Ο Τζομπς παραιτήθηκε τον Αύγουστο του 2011 και τον Οκτώβριο πέθανε από καρκίνο στο πάγκρεας, μια διάγνωση που δεν ήταν γνωστή στον κόσμο και στο μεγαλύτερο μέρος της εταιρείας μέχρι τον θάνατό του.Τον Σεπτέμβριο του 2014, η Apple παρουσίασε το Apple Watch, το πρώτο της νέο προϊόν μετά τον θάνατο του Τζομπς. Το ρολόι συμβάδιζε με iPhone και είχε λειτουργίες όπως WiFi, Bluetooth και παρακολούθηση φυσικής κατάστασης.
Το 2015, κυκλοφόρησε το iPad Pro, μία ταμπλέτα με υποστήριξη Smart Keyboard και Apple Pencil.Το 2016, κυκλοφόρησε ένα προσιτό μοντέλο iPhone, το iPhone SE με τα χαρακτηριστικά του iPhone 6S και την εμφάνιση του 5S. Επιπλέον, κυκλοφόρησε τα AirPods, που αποτελούσαν ασύρματα ακουστικά Bluetooth.Στις 5 Ιουνίου 2017, η Apple ανακοίνωσε το HomePod, το έξυπνο ηχείο της με στόχο να ανταγωνιστεί τα Sonos, Google Home και Amazon Echo. Προς το τέλος του έτους, αγόρασε τη Shazam, μια εταιρεία που παρουσίασε τα προϊόντα της στο WWDC και ειδικευόταν στην αναγνώριση μουσικής, τις τηλεοράσεις, τις ταινίες και και τις διαφημίσεις. Η εξαγορά αυτή κόστισε στην Apple 400 εκατομμύρια δολάρια, με τις αναφορές των μέσων ενημέρωσης να σημειώνουν ότι η αγορά έμοιαζε με μια κίνηση ενίσχυσης του Apple Music. Η αγορά εγκρίθηκε από την Ευρωπαϊκή Ένωση τον Σεπτέμβριο του 2018.Τον Σεπτέμβριο του 2017, κυκλοφόρησε, μαζί με τη σειρά iPhone 8, το iPhone X που έφερε ολικό ανασχεδιασμό. Επίσης, επετείασε το νέο τους αρχηγείο στο Κουπερτίνο, το Apple Park το οποίο κόστισε 5 δις δολλάρια.Τον Μάρτιο του 2019, σε συνεργασία με την Goldman Sachs και τη Mastercard, η Apple κυκλοφόρησε την πιστωτική της κάρτα μηδενικής χρέωσης, την Apple Card. Η κάρτα κυκλοφόρησε στις 20 Αυγούστου με διαθεσιμότητα μόνο στις ΗΠΑ.Το 2020, κυκλοφόρησε μια νέα σειρά iPhone που αποτελούνταν για πρώτη φορά από τέσσερα μοντέλα, ενώ υποστήριζε δίκτυα επόμενης γενιάς 5G. Επίσης, παρουσίασε τον πρώτο της επεξεργαστή για Mac, τον Apple M1.Τον Απρίλιο του 2021, παρουσιάστηκαν νέα iMac με διαφορετικό σχεδιασμό, καινούρια χρώματα και τον Apple M1. Ταυτόχρονα, παρουσίασε ένα iPad Pro με τον ίδιο επεξεργαστή.Τον Ιανουάριο του 2022, η Apple έγινε η πρώτη εταιρεία που η αποτίμησή της υπέρβη τα 3 τρισεκατομμύρια δολάρια.Τον Απρίλιο του 2022, η Apple άνοιξε ένα ηλεκτρονικό κατάστημα που επέτρεπε σε οποιονδήποτε στις ΗΠΑ να δει εγχειρίδια επισκευής και να παραγγείλει ανταλλακτικά συγκεκριμένων iPhone με ελάχιστη διαφορά στο κόστος συγκριτικά με την επίσημη επισκευή.Το 2021 και το 2022, η Apple συνέχισε το μοτίβο της κυκλοφορίας τεσσάρων iPhone με τη σειρά iPhone 13 το 2021 και τη σειρά iPhone 14 το 2022. Επίσης, το 2022, παρούσιασε το Apple Watch Ultra, ένα έξυπνο ρολόι με νέο σκληρή και στιβαρή κάσα από τιτάνιο μεγέθους 49 mm, ένα πρόσθετο πορτοκαλί κουμπί Action που βρίσκεται στην απέναντι πλευρά του Digital Crown και του πλευρικού κουμπιού και σχεδιασμένο για ακραίες δραστηριότητες όπως αθλήματα αντοχής, ελίτ στίβου, μονοπάτια, περιπέτεια, ωκεανούς και θαλάσσια.Στο WWDC 2023, η Apple παρουσίασε τα πρώτα της ακουστικά μικτής πραγματικότητας, το Apple Vision Pro, μαζί με το λειτουργικό του σύστημα visionOS.


== Προϊόντα ==
Η Apple, κατασκευάζει ηλεκτρονικές συσκευές και λογισμικό και διαθέτει ηλεκτρονικό κατάστημα.


=== Macintosh ===

Οι Mac είναι οι υπολογιστές της Apple και τρέχουν το λειτουργικό σύστημα macOS. 
Σταθεροί υπολογιστές αποτελούν οι iMac, που δεν έχουν πύργο, τα Mac Mini, οι Mac Pro και το Mac Studio. Φορητοί υπολογιστές αποτελούν το MacBook Air και τα MacBook Pro. Παλαιότερα, υπήρχαν διαφορετικές ονομασίες συσκευών, όπως Apple I και II, Lisa και iBook.


=== iPhone ===

Τα iPhone αποτελούν τα κινητά τηλέφωνα της Apple. Η πρώτη έκδοση κινητού τηλεφώνου iPhone κυκλοφόρησε τον Ιούνιο του 2007, το οποίο διέθετε για πρώτη φορά οθόνη αφής, περιηγητή ιστού και ενσωματωμένο iPod Player. Οι χώρες που το διέθεσαν στην αγορά τους μετά τις ΗΠΑ ήταν το ΗΒ, η Γαλλία και η Γερμανία το Νοέμβριο του 2007 ενώ η Ιρλανδία και η Αυστρία το διέθεσαν την άνοιξη του επόμενου έτους.
Το 2022, το iPhone κατείχε μερίδιο αγοράς 15%, ωστόσο αντιπροσωπεύει το 50% των παγκόσμιων εσόδων από smartphone, με τα τηλέφωνα Android να καταλαμβάνουν το υπόλοιπο. Το iPhone έχει αποφέρει μεγάλα κέρδη για την εταιρεία και λέγεται ότι βοήθησε να γίνει η Apple η πολιτιμότερη εταιρεία που είναι εισαγμένη στο χρηματιστήριο στον κόσμο.


=== iPad ===

Το iPad είναι η σειρά υπολογιστών ταμπλέτων της εταιρείας. Η πρώτη γενιά ανακοινώθηκε στις 27 Ιανουαρίου του 2010.Το iPad διατίθεται κυρίως για κατανάλωση περιεχομένου, ζωγραφική, επεξεργασία εγγράφων, βιντεοκλήσεις και παιχνίδια. Η σειρά iPad αποτελείται από τα βασικά iPad, το μικρότερο iPad Mini, το αναβαθμισμένο iPad Air και το προηγμένο iPad Pro. Η Apple βελτιώνει σταθερά την απόδοση των iPad, με το iPad Pro να υιοθετεί τα ίδια τσιπ M1 και M2 με τα Mac. Ωστόσο, το iPad εξακολουθεί να δέχεται κριτική για το περιορισμένο λειτουργικό του σύστημα.Το τρίτο τρίμηνο του 2021, η Apple είχε μερίδιο αγοράς στα τάμπλετ 34,6%.


=== Apple Watch ===

Το πρωτότυπο έξυπνο ρολόι της Apple ανακοινώθηκε από τον Τιμ Κουκ στις 9 Σεπτεμβρίου 2014 και παρουσιάστηκε ως προϊόν για παρακολούθηση υγείας και φυσικής κατάστασης. Κυκλοφόρησε στις 24 Απριλίου 2015.Από την αρχική κυκλοφορία του, η Apple σταδιακά προσθέτει διάφορους αισθητήρες με κάθε νέα σειρά, συμπεριλαμβανομένων, μεταξύ άλλων, αισθητήρων για GPS, ανίχνευσης καρδιακών παλμών μέσω ΗΚΓ και ανίχνευσης πτώσης. Το Apple Watch μπορεί να συνδυαστεί με μια σειρά από λουράκια ρολογιών σχεδιασμένα από την Apple, γεγονός που καθιστά τα έξυπνα ρολόγια αξεσουάρ μόδας, καθώς και μια πλατφόρμα παρακολούθησης υγείας και κινητής επικοινωνίας. Μέχρι τον Ιανουάριο του 2022, πουλήθηκαν πάνω από 33 εκατομμύρια ρολόγια Apple.


=== AirPods και HomePod ===
Η Apple παρείχε αρχικά ενσύρματα ακουστικά στις συσκευασίες των iPod και των iPhone. Το 2012, η Apple κυκλοφόρησε μια βελτιωμένη έκδοση των ακουστικών της, με την ονομασία EarPods. Τα αρχικά ενσύρματα ακουστικά της Apple είχαν μια τυπική υποδοχή 3,5 mm που συνδέονταν στην θύρα ακουστικών του iPhone ή του iPod. Η Apple αφαίρεσε τη θύρα 3,5 χιλιοστών από τα iPhone ξεκινώντας με το iPhone 7 το 2016.Εκείνο το έτος, κυκλοφόρησε τα πρώτα ασύρματα ακουστικά της, τα AirPods, που σημείωσαν μεγάλη επιτυχία.Το 2019, η Apple, η Google, η Amazon και η Zigbee Alliance ανακοίνωσαν μια συνεργασία για να συνεργαστούν τα έξυπνα προϊόντα τους. Το 2020, κυκλοφόρησε το HomePod Mini που ήταν μικρότερου μεγέθους συγκριτικά με του πρώτου. 
Το 2020, η εταιρεία κυκλοφόρησε για πρώτη φορά ακουστικά κεφαλής, τα AirPods Max.


=== iPod ===
Το iPod αποτελούσε τη σειρά συσκευών αναπαραγωγής πολυμέσων της Apple. Η πρώτη γενιά iPod ανακοινώθηκε τον Οκτώβριο του 2001. Έκτοτε, παρουσιάστηκαν πολλά βελτιωμένα μοντέλα.
Τον Οκτώβριο του 2022, αποσύρθηκε, επειδή όλες οι δυνατότητές του υπήρχαν στις σειρές iPhone και iPad.


=== Apple TV ===

Το Apple TV παρουσιάστηκε στην πρώτη του έκδοση τον Σεπτέμβριο του 2006 από τον Στηβ Τζομπς.  
Τον Σεπτέμβριο του 2019, η Apple κυκλοφόρησε το Apple TV+, μία συνδρομητική τηλεοπτική υπηρεσία.Η τελευταία έκδοση της συσκευής παρουσιάστηκε στις 4 Νοεμβρίου 2022 και διαθέτει τον επεξεργαστή Apple A15 Bionic.


=== Λογισμικό και υπηρεσίες ===
Η Apple σε όλες τις συσκευές της εκτελεί δικά της λειτουργικά συστήματα, το macOS για τους υπολογιστές Mac, το iOS για τα iPhone, το iPadOS, μία τροποποιημένη έκδοση του iOS αποκλειστικά για τα iPad, το watchOS για τα Apple Watch και το visionOS για το Vision Pro. Επίσης, αναπτύσσει πολλές εφαρμογές όπως τα iBooks, Pages, Numbers, Keynote, iMovie, GarageBand, Final Cut Pro, Logic Pro, Xcode, Safari και άλλα. 
Η αμερικανική εταιρεία διαθέτει επίσης υπηρεσίες που περιλαμβάνουν τα iCloud+, Apple News+, Apple Music, Apple TV+, Apple Books και άλλα.Στις 15 Σεπτεμβρίου 2020, η Apple παρουσίασε το Apple One, μια συνδρομητική υπηρεσία που συνδυάζει πολλές συνδρομητικές υπηρεσίες σε χαμηλότερη τιμή.
Στα τέλη του 2021, οι υπηρεσίες αποτελούν περίπου το 19% των εσόδων της εταιρείας.


== Όνομα και λογότυπο ==
Σύμφωνα με τον Στηβ Τζομπς, το όνομα της εταιρείας ήταν εμπνευσμένο από την επίσκεψή του σε μια φάρμα μήλων ενώ έκανε δίαιτα φρούτων. Ο Τζομπς πίστευε ότι το όνομα "Apple" ήταν "διασκεδαστικό, πνευματικό και όχι τόσο τρομακτικό". Το πρώτο λογότυπο της Apple, που σχεδιάστηκε από τον Ron Wayne, απεικονίζει τον Ισαάκ Νεύτωνα να κάθεται κάτω από μια μηλιά. Αντικαταστάθηκε σχεδόν αμέσως από το "Rainbow Apple" του Ρομπ Τζέινοφ, τη γνωστό τώρα μήλο με ένα δάγκωμα. Ο Τζέινοφ παρουσίασε στον Τζομπς πολλά διαφορετικά μονοχρωματικά θέματα για το λογότυπο "δαγκωμένο" και ο Τζομπς αμέσως του άρεσαν. Ωστόσο, ο Τζομπς επέμεινε να χρωματιστεί το λογότυπο. Το λογότυπο σχεδιάστηκε με ένα δάγκωμα έτσι ώστε να μην συγχέεται με ένα κεράσι. Οι χρωματιστές ρίγες σχεδιάστηκαν για να κάνουν το λογότυπο πιο προσβάσιμο και να αντιπροσωπεύει το γεγονός ότι η Apple II θα μπορούσε να παράγει γραφικά σε χρώμα. Αυτό το λογότυπο συχνά αναφέρεται λανθασμένα ως αφιέρωμα στον Άλαν Τούρινγκ, με το δάγκωμα να αναφέρεται στη μέθοδο αυτοκτονίας του. Τόσο ο Janoff όσο και η Apple αρνούνται κάθε φόρο τιμής στον Turing στο σχεδιασμό του λογότυπου.Στις 27 Αυγούστου 1999 (το έτος μετά την εισαγωγή του iMac G3), η Apple εγκατέλειψε επίσημα το σχέδιο του ουράνιου τόξου και άρχισε να χρησιμοποιεί μονόχρωμα λογότυπα σχεδόν πανομοιότυπα με την προηγούμενη ενσάρκωση του ουράνιου τόξου. Μια έκδοση με θέμα Aqua του μονόχρωμου λογότυπου χρησιμοποιήθηκε από το 1998 έως το 2003 και μια έκδοση με θέμα το γυαλί χρησιμοποιήθηκε από το 2007 έως το 2013.
Μπορεί ο Στηβ Τζομπς και ο Στηβ Βοσνιάκ να ήταν οπαδοί των Beatles,  αλλά η Apple Inc. είχε ζητήματα εμπορικών σημάτων ονόματος και λογότυπου με την Apple Corps Ltd., μια δισκογραφική εταιρεία που ξεκίνησε από τους Beatles το 1968. Αυτό είχε ως αποτέλεσμα μια σειρά αγωγών και ένταση μεταξύ των δύο εταιρειών. Αυτά τα ζητήματα έληξαν με τη διευθέτηση της αγωγής τους το 2007.
		
		


== Διαφημίσεις ==
Το πρώτο σλόγκαν της Apple, «Byte in an Apple», δημιουργήθηκε στα τέλη της δεκαετίας του 1970. 
Από το 1997 έως το 2002, το σλόγκαν «Think Different» χρησιμοποιήθηκε σε διαφημιστικές καμπάνιες και εξακολουθεί να σχετίζεται στενά με την Apple.Η Apple έχει προωθήσει με σλόγκαν και συγκεκριμένες σειρές προϊόντων - για παράδειγμα, το «I think, therefore iMac» που χρησιμοποιήθηκε το 1998 για την προώθηση του iMac, και το «Say hello to iPhone» που χρησιμοποιήθηκε σε διαφημίσεις iPhone. Το «Hello» χρησιμοποιήθηκε επίσης στην προώθηση των αρχικών Macintosh, Newton, iMac ("hello [again]") και iPod.Από την εισαγωγή του Macintosh το 1984, με τη διαφήμιση στο Super Bowl του 1984 έως τις πιο σύγχρονες διαφημίσεις «Get a Mac», η Apple έχει αναγνωριστεί για τις προσπάθειές της στην αποτελεσματική διαφήμιση και μάρκετινγκ  των προϊόντων της.  Μεταγενέστερες καμπάνιες, ωστόσο, ιδίως οι διαφημίσεις του Power Mac του 2005, επικρίθηκαν. Πλέον, η Apple διαθέτει δικό της κανάλι στο YouTube, όπου προβάλλονται διαφημίσεις των προϊόντων της, αλλά και συμβουλές για τις συσκευές της. 


== Μετοχές ==


== Δείτε επίσης ==
Στηβ Τζομπς
Macintosh
iPhone


== Παραπομπές ==


== Εξωτερικοί σύνδεσμοι ==
Ιστοσελίδα της Αpple (αγγλικά)
Ιστοσελίδα της Apple (ελληνικά)
Ιστοσελίδα της iSquare διανομέα των προϊόντων της Apple στην Ελλάδα και Κύπρο