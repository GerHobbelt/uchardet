revision: 9019684
title: "\u03A0\u03AC\u03C0\u03B1\u03C2 \u039A\u03B5\u03BB\u03B5\u03C3\u03C4\u03AF\u03BD\
  \u03BF\u03C2 \u0392\u0384"
url: https://el.wikipedia.org/wiki/%CE%A0%CE%AC%CF%80%CE%B1%CF%82_%CE%9A%CE%B5%CE%BB%CE%B5%CF%83%CF%84%CE%AF%CE%BD%CE%BF%CF%82_%CE%92%CE%84


---

Ο Πάπας Κελεστίνος ή Καιλεστίνος Β΄ (Papa Celestino II, 1100/1105 - 8 Μαρτίου 1144), γεννημένος ως Γκουίντο ντι Καστέλο (Guido Guelfuccio de Castello), ήταν πάπας από το 1143 έως το 1144.   


== Πρώιμος βίος ==
Ο Γκουίντο ντι Καστέλλο, πιθανώς γιος ενός τοπικού ευγενή, του Νίκολο ντι Κάστελο, γεννήθηκε είτε στην Τσιτά ντι Καστέλλο, που βρίσκεται στην Paterna Santa Felicità στα Απέννινα, ή στην Μασεράτα στην Μεθόριο της Ανκόνα.Ο Γκουίντο είχε μελετήσει υπό τον Πιέρ Αμπελάρ και τελικά έγινε ένας διακεκριμένος διευθυντής στις σχολές.  Τελικά ο Γκουίντο άρχισε την καριέρα του στη Ρώμη ως υποδιάκονος και scriptor apostolicus υπό τον Πάπα Κάλλιστο Β΄.  Χρίσθηκε Καρδινάλιος-Διάκονος της Σάντα Μαρία της Βία Λάτα από τον Πάπα Ονώριο Β΄ το 1127·υπό αυτήν την ιδιότητα υπέγραψε τις παπικές βούλες που εκδόθηκαν μεταξύ 3 Απριλίου 1130 και 21 Δεκεμβρίου 1133. Στην διπλή παπική εκλογή του 1130 τέθηκε υπό τις διαταγές του Πάπα Ιννοκέντιου Β΄. Τον Δεκέμβριο 1133 ο Ιννοκέντιος τον προήγαγε στη βαθμίδα του Καρδινάλιου-Ιερέα του Σαν Μάρκο. Υπέγραψε τις παπικές βούλες ως S.R.E. indignus sacerdos μεταξύ 11 Ιανουαρίου 1134 και 16 Μαΐου 1143.  Ως καρδινάλιος του Σαν Μάρκο υποστήριξε τις θέσεις του Ιννοκέντιου Β΄ αναφορικά με το Μόντε Κασίνο και ως σημάδι εμπιστοσύνης προς εκείνον, ο Ιννοκέντιος έχρισε τον Γκουίντο ρέκτορα του Μπενεβέντο. Αργότερα τον έκανε παπικό λεγάτο στη Γαλλία το 1140.Συμμετείχε στην παπική εκλογή του 1143, την πρώτη απρόσκοπτη παπική εκλογή στη Ρώμη επί ογδόντα δύο έτη, και εκλέχθηκε πάπας δύο ημέρες μετά τον θάνατο του Ιννοκέντιου Β΄, στις 25 Σεπτεμβρίου 1143, λαμβάνοντας το όνομα Κελεστίνος.


== Παποσύνη ==
Ο Κελεστίνος Β΄ κυβέρνησε την Εκκλησία επί μόλις πέντε μήνες και δεκατρείς ημέρες, από την εκλογή του μέχρι τον θάνατό του στις 8 Μαρτίου 1144. Με την άνοδό του έγραψε στον Πέτρο τον Σεβάσμιο και τους μοναχούς του Κλυνύ, ζητώντας τους να προσευχηθούν για εκείνον ενώ δέχθηκε συγχαρητήρια από τον Αρνούλφο του Λισιέ..


== Σημειώσεις ==