revision: 10056503
title: "\u03A4\u03B6\u03AD\u03BD\u03B9\u03C6\u03B5\u03C1 \u039C\u03C0\u03B9\u03BB\u03C2"
url: https://el.wikipedia.org/wiki/%CE%A4%CE%B6%CE%AD%CE%BD%CE%B9%CF%86%CE%B5%CF%81_%CE%9C%CF%80%CE%B9%CE%BB%CF%82


---

Η Τζένιφερ Μπιλς (Jennifer Beals, 19 Δεκεμβρίου 1963) είναι Αμερικανίδα ηθοποιός και πρώην μοντέλο.


== Βιογραφία ==
Γεννήθηκε το 1963 στο Σικάγο. Ο πατέρας της ήταν Αφροαμερικανός και η μητέρα της έχει αμερικανοϊρλανδική καταγωγή.Έγινε ευρέως γνωστή το 1983, όταν πρωταγωνίστησε στην ταινία Flashdance υποδυόμενη την Άλεξ Όουενς. Για τον ρόλο αυτό, έλαβε υποψηφιότητα για Χρυσή Σφαίρα καλύτερης ηθοποιού σε κωμωδία ή μιούζικαλ.Στη συνέχεια, σπούδασε Αμερικανική Λογοτεχνία στο Πανεπιστήμιο Γέιλ και αποφοίτησε το 1987.Η καριέρα της συνεχίστηκε και έπαιξε σε ταινίες όπως το Vampire's Kiss και το Devil in a Blue Dress. Το 1997 έπαιξε στην τηλεταινία The Twilight of the Golds και βραβεύτηκε με Satellite καλύτερης ηθοποιού σε μίνι σειρά ή τηλεταινία.
Από το 2004 ως το 2009 πρωταγωνίστησε στην τηλεοπτική σειρά The L Word, όπου υποδύθηκε την Μπετ Πόρτερ. Έχει δηλώσει πως «μετά την ενσάρκωση της Μπετ Πόρτερ για έξι χρόνια, ένιωσα τιμητικό μέλος της ΛΟΑΤ κοινότητας». Το 2012, έλαβε το βραβείο Συμμάχου για την Ισότητα από τη Human Rights Campaign, σε αναγνώριση της υποστήριξής της στην κοινότητα.Η Μπιλς υπήρξε παντρεμένη από το 1986 ως το 1996 με τον Αλεξάντερ Ρόκγουελ. Το 1998 παντρεύτηκε τον Κεν Ντίξον και το 2005 απέκτησε την κόρη της.


== Παραπομπές ==