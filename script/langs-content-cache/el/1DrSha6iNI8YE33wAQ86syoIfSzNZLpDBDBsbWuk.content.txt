revision: 10086343
title: "\u0386\u03BD\u03C9-\u03BA\u03AC\u03C4\u03C9 \u03C4\u03B5\u03BB\u03B5\u03AF\
  \u03B1"
url: https://el.wikipedia.org/wiki/%CE%86%CE%BD%CF%89_%CF%84%CE%B5%CE%BB%CE%B5%CE%AF%CE%B1


---

Η άνω τελεία ( · ) είναι το σημείο στίξης που χρησιμοποιείται για να διαχωρίσει δύο προτάσεις στενού νοηματικού συνδέσμου μέσα σε μία φράση.


== Χρήση ==
Η άνω τελεία χρησιμοποιείται για να δηλώσει τον στενό νοηματικό σύνδεσμο δύο προτάσεων· αποτελώντας διακοπή μεγαλύτερη του κόμματος, αλλά μικρότερη της τελείας. Μέσα σε μία φράση μπορεί να διαχωρίσει δύο προτάσεις όπου η δεύτερη επεξηγεί την πρώτη ή αποτελεί μία αντίθεση. Την άνω τελεία ακολουθεί λέξη που δε γράφεται με κεφαλαίο αρχικό γράμμα.
Σε πολλές ξένες γλώσσες, η σημείωση της άνω τελείας γίνεται με το ελληνικό ερωτηματικό (;).


== Πληκτρολόγια υπολογιστών ==
Στο ελληνικό πληκτρολόγιο (είτε πραγματικό είτε εικονικό) δεν υπάρχει πλήκτρο αποκλειστικά για την άνω τελεία (·) και για την εισαγωγή της πρέπει να χρησιμοποιηθεί ένας συνδυασμός πλήκτρων:


=== Λειτουργικά Συστήματα Microsoft Windows ===


==== Πρόγραμμα Microsoft Word ====
με επιλεγμένο το ελληνικό μονοτονικό πληκτρολόγιο χρησιμοποιείται ο συνδυασμός Alt+0903 ή Alt+0183.
με επιλεγμένο το ελληνικό πολυτονικό πληκτρολόγιο χρησιμοποιείται ο συνδυασμός Alt+⇧ Shift+].


===== Σημειώσεις =====
Τα «μονοτονικό»/«πολυτονικό» παραπάνω αφορούν τις επιλογές πληκτρολογίου του χρήστη από τον κατάλογο γλωσσών που παρέχουν τα Windows - δεν αφορούν την (εξωτερική ή εικονική) συσκευή του πληκτρολογίου.
Αντίθετα, τα Alt+0903, Alt+0183 και Alt+⇧ Shift+] αφορούν ακριβώς τα πλήκτρα στην (εξωτερική ή εικονική) συσκευή του πληκτρολογίου. Επιπλέον, τα πλήκτρα των αριθμών θα πρέπει να είναι αυτά που αντιστοιχούν στο αριθμητικό πληκτρολόγιο της συσκευής - εφόσον αυτή διαθέτει τέτοιο.


==== Άλλα Προγράμματα ====
Οι παραπάνω μέθοδοι, κατά κανόνα, δεν λειτουργούν με τα άλλα προγράμματα των Windows ή όταν δεν διαθέτει συσκευή πληκτρολογίου με ξεχωριστό αριθμητικό πληκτρολόγιο. Σε αυτές τις περιπτώσεις ο χρήστης έχει τις εξής επιλογές:

Να αναζητήσει και να επιλέξει το χαρακτήρα της άνω τελείας από το πρόγραμμα Character Map των Windows από την επιθυμητή γραμματοσειρά. Για να το επιτύχει αυτό, επιλέγει το κουτί για τις προχωρημένες επιλογές κάτω αριστερά στο παράθυρο και στη συνέχεια, επιλέγει το σύνολο χαρακτήρων Unicode από τα διαθέσιμα και στο κουτί δίπλα του εισάγει τον αριθμό 387 για να κάνει την αναζήτηση. Η μέθοδος αυτή έχει το μειονέκτημα ότι ο αριθμός αυτός δεν αντιστοιχεί πάντα στην άνω τελεία σε όλες τις διαθέσιμες γραμματοσειρές.
Να δοκιμάσει να εισαγάγει και να επιλέξει την άνω τελεία από το πρόγραμμα Microsoft Wordpad. Για να το επιτύχει αυτό, ανοίγει ένα νέο κείμενο με το Microsoft Wordpad, επιλέγει την επιθυμητή γραμματοσειρά και στη συνέχεια, εντός του κειμένου, πληκτρολογεί τον αριθμό 387 ακολουθούμενο από το πλήκτρο  Alt και το ελληνικό γράμμα χ ή το λατινικό γράμμα x. Η μέθοδος αυτή έχει και αυτή το μειονέκτημα ότι ο αριθμός αυτός δεν αντιστοιχεί πάντα στην άνω τελεία σε όλες τις διαθέσιμες γραμματοσειρές.


=== Λειτουργικά Συστήματα Mac OS X και Linux ===
Χρησιμοποιείται ο συνδυασμός AltGr+Q.


== Δείτε επίσης ==
Άλλα δύσκολα σημεία στίξης για τα ελληνικά πληκτρολόγια:

εισαγωγικά (« »): για παραθέματα ή ειρωνικές έκφράσεις
ανωφερή εισαγωγικά, διπλά (“ ”) ή μονά (‘ ’) : για παραθέματα εντός παραθεμάτων
παύλα, μονή (—) ή διπλή (— —): π.χ. για παρενθετικές προτάσεις
μικρή παύλα (–): π.χ. για διαστήματα


== Παραπομπές - Εξωτερικοί σύνδεσμοι ==
Για την άνω τελεία:

Unicode Character 'GREEK ANO TELEIA' (U+0387)
Unicode Character “·” (U+0387)
ftp://ftp.unicode.org/Public/UNIDATA/UnicodeData.txt
Το θρίλερ της σελιδοποίησης ή το μυστήριο των διπλών διαστημάτων και της απολεσθείσας άνω τελείαςΓενικά για τη χρήση των σημείων στίξης

Άνω τελεία και άλλοι «δύσκολοι» χαρακτήρες σε Λίνουξ
Οδηγίες για την παρουσίαση των κειμένων - Στίξη (Επίσημος οδηγός της Ευρωπαϊκής Ένωσης)