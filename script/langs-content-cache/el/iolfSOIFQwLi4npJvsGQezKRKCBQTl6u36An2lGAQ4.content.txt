revision: 9341328
title: "\u0391\u03C1\u03B9\u03B8\u03BC\u03BF\u03BC\u03B7\u03C7\u03B1\u03BD\u03AE"
url: https://el.wikipedia.org/wiki/%CE%91%CF%81%CE%B9%CE%B8%CE%BC%CE%BF%CE%BC%CE%B7%CF%87%CE%B1%CE%BD%CE%AE


---

Η αριθμομηχανή ("κομπιουτεράκι" στην καθομιλουμένη) είναι ένα εργαλείο το οποίο κάνει αριθμητικές πράξεις. Έχει επικρατίσει να λέγεται αριθμομηχανή η συσκευή γραφείου που χρησιμοποιείται από υπαλλήλους τραπεζών, λογιστηρίων κλπ, με συνήθως παράλληλη με τη φωτεινή ένδειξη, εκτύπωση της πράξης και του αποτελέσματος σε ταινία,ενώ λέγεται κομπιουτεράκι η συσκευή τσέπης που μεταφέρεται εύκολα.  
Παρόλο που οι σύγχρονες αριθμομηχανές συνήθως συμπεριλαμβάνουν έναν υπολογιστή γενικής χρήσης, το εργαλείο στο σύνολό του έχει σχεδιαστεί ώστε να διευκολύνει στην ανάγκη για γρήγορες αριθμητικές πράξεις. Για παράδειγμα, υπάρχουν γραφικές αριθμομηχανές, που εστιάζουν σε μαθηματικά με γραφήματα, όπως η τριγωνομετρία και η στατιστική.
Οι αριθμομηχανές μικρού μεγέθους είναι πιο φορητές από τους περισσότερους υπολογιστές, αν και μερικά PDA έχουν συγκρίσιμο μέγεθος με τις αριθμομηχανές χειρός.


== Γενικά ==
Στο παρελθόν, οι υπάλληλοι γραφείου χρησιμοποιούσαν βοηθήματα όπως ο άβακας, το κομπτόμετρο, τα κόκκαλα του Νάπιερ, βιβλία με μαθηματικούς πίνακες, ο λογαριθμικός κανόνας ή μηχανικές μηχανές πρόσθεσης, για να κάνουν αριθμητικές πράξεις.
Οι σύγχρονες αριθμομηχανές λειτουργούν με ηλεκτρισμό και υπάρχουν σε αμέτρητα σχήματα και μεγέθη, από τα φτηνά, διαφημιστικά, δωρεάν μοντέλα σε σχήμα πιστωτικής κάρτας εως τα πιο ογκώδη που μοιάζουν με μηχανές πρόσθεσης και έχουν ενσωματωμένο εκτυπωτή. Τέλος, όλες οι σύγχρονες συσκευές κινητής τηλεφωνίας, έχουν ενσωματωμένο λογισμικό αριθμομηχανής.


== Εξωτερικοί σύνδεσμοι ==
Επιστημονικό Κομπιουτεράκι Online