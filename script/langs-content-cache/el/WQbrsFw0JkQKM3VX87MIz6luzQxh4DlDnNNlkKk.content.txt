revision: 9760213
title: FBI
url: https://el.wikipedia.org/wiki/FBI


---

Το Ομοσπονδιακό Γραφείο Ερευνών (αγγλικά: Federal Βureau οf Investigation, συντ. FBI) είναι η εγχώρια υπηρεσία πληροφοριών και η κύρια υπηρεσία επιβολής των ομοσπονδιακών νόμων των Ηνωμένων Πολιτειών. Το FBI, υπάγεται στο Υπουργείο Δικαιοσύνης των ΗΠΑ (DoJ) και είναι μέλος της Κοινότητας Υπηρεσιών Πληροφοριών των ΗΠΑ. Η υπηρεσία αναφέρεται αμφότερα στον Γενικό Εισαγγελέα και τον Διευθυντή των Υπηρεσιών Πληροφοριών των ΗΠΑ.Το FBI είναι κορυφαία αντιτρομοκρατική, αντικατασκοπευτική και εγκληματολογική υπηρεσία και χρησιμοποιείται ως ερευνητικό σώμα για την εξιχνίαση ομοσπονδιακών ποινικών υποθέσεων αλλά και ως σώμα ασφαλείας μέσω συλλογής πληροφοριών στο εσωτερικό της χώρας και έχει ερευνητικές αρμοδιότητες για περισσότερες από 200 αξιόποινες πράξεις σε ομοσπονδιακό επίπεδο. Ρητό του είναι η έκφραση Fidelity, Bravery, Integrity (Πίστη, Γενναιότητα, Ακεραιότητα), λέξεις που σχηματίζουν το ακρωνύμιό του. 
Το FBI ιδρύθηκε το 1908 από το Γενικό Εισαγγελέα Κάρολο Ιωσήφ Βοναπάρτη, ύστερα από συζήτηση (και διαφωνία) με τον τότε πρόεδρο Θεόδωρο Ρούζβελτ και άρνηση του Κογκρέσου να παραχωρήσει τμήματα άλλων μυστικών υπηρεσιών στο Υπουργείο Δικαιοσύνης. Αρχικά ονομάστηκε από τον Μποναπάρτε «Γραφείο Ερευνών» (Bureau of Investigations, BI ή BoI) για να εξελιχτεί, το 1908, σε «Ομοσπονδιακό Γραφείο Ερευνών» (F.B.I.).Αν και κατέχει αυξημένες και ιδιαίτερες αρμοδιότητες, οι δραστηριότητες του FBI για την υποστήριξη της εθνικής ασφάλειας των ΗΠΑ, αντιστοιχούν με άλλες εσωτερικές υπηρεσίες πληροφοριών, όπως η MI5 (Ηνωμένο Βασίλειο), η FSB (Ρωσία), η DGSI (Γαλλία), η GCSB (Νέα Ζηλανδία) κ.α.


== Αρμοδιότητες ==

Σε αντίθεση με την CIA (Κεντρική Υπηρεσία Πληροφοριών), η οποία δεν έχει αρχή επιβολής νόμου και εστιάζει στα εξωτερικά γεγονότα, το FBI είναι κυρίως εγχώρια υπηρεσία και διατηρεί 56 κύρια γραφεία σε μεγάλες πόλεις των ΗΠΑ και πάνω από 400 επιτόπιες υπηρεσίες ανά τις ΗΠΑ. Επιπλέον, το FBI έχει και διεθνές αποτύπωμα, αφού σε πρεσβείες και προξενεία των Ηνωμένων Πολιτειών ανά τον κόσμο, λειτουργούν παραρτήματα. Επίσης, σε περιορισμένο βαθμό μπορεί να εκτελεί έρευνες εκτός της επικράτειας των ΗΠΑ.Πρωταρχικός σκοπός του FBI είναι η προστασία των πολιτών και των κατοίκων των Ηνωμένων Πολιτειών, καθώς και η τήρηση του Συντάγματος των Ηνωμένων Πολιτειών. Άλλοι σκοποί του FBI είναι ο συντονισμός της δράσης των οργάνων της πολιτειακής αστυνομίας, η διερεύνηση διάφορων υποθέσεων, η προστασία των ΗΠΑ από εξωτερικές και τρομοκρατικές επιθέσεις και η καταπολέμηση του εγκλήματος. Οι πράκτορες του έχουν το δικαίωμα από το νόμο να διενεργούν συλλήψεις χωρίς ένταλμα και να χρησιμοποιούν τα όπλα τους σε περιπτώσεις που παρουσιάζεται ανάγκη. Για να γίνει κάποιος πράκτορας του πρέπει να είναι πολίτης των Ηνωμένων Πολιτειών ή από τα Βόρεια νησιά Μαριάννα και επίσης να είναι το λιγότερο 23 ετών. Όταν θα γίνει ειδικός πράκτορας πρέπει να είναι κάτω από 37.


=== Διατελέσαντες διευθυντές ===


=== Αρχηγοί του Γραφείου Ερευνών ===
1908-1912 Στάνλεϊ Φιντς (1872-1951)
1912-1919 Α. Μπρους Μπιελάσκι (1883-1964)
1919 Γουίλιαμ Ε. Άλεν (1880-1960) (υπηρεσιακός)
1919-1921 Γουίλιαμ Τζ. Φλιν (1867-1928)
1921-1924 Γουίλιαμ Τζ. Μπερνς (1861-1932) (υπηρεσιακός)
1924-1935 Τζ. Έντκγκαρ Χούβερ (1895-1972)


=== Διευθυντές του FBI ===
1935-1972 Τζ. Έντκγκαρ Χούβερ (1895-1972) (απεβίωσε εν ενεργεία)
1972-1973 Λ. Πάτρικ Γκρέι (1916-2005) (υπηρεσιακός)
1973 Γουίλιαμ Ράκελσχαους (1932-2019) (υπηρεσιακός)
1973-1978 Κλάρενς Μ. Κέλεϊ (1911-1997)
1978 Τζέιμς Μπ. Άνταμς (1926-2020) (υπηρεσιακός)
1978-1987 Γουίλιαμ Χ. Γουέμπστερ (1924-)
1987 Τζον Ε. Ότο (1938-2020) (υπηρεσιακός)
1987-1993 Γουίλιαμ Σ. Σέσιονς  (1930-2020)
1993 Φλόιντ Ι. Κλαρκ (1942-) (υπηρεσιακός)
1993-2001 Λούις Φριχ (1942-)
2001 Τόμας Τζ. Πίκαρντ (1950-) (υπηρεσιακός)
2001-2013 Ρόμπερτ Μάλερ (1944-)
2013-2017 Τζέιμς Κόρνεϊ (1960-)
2017 Άντριου ΜακΚέιμπ (1968-) (υπηρεσιακός)
2017-σήμερα: Κρίστοφερ Α. Ρέι (1966-)


== Παραπομπές ==


== Εξωτερικοί σύνδεσμοι ==
Επίσημη ιστοσελίδα


== Δείτε επίσης ==
MI5
Σιν Μπετ