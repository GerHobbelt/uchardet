revision: 9296231
title: Caesar
url: https://el.wikipedia.org/wiki/HMS_Caesar_(R07)


---

Το HMS Caesar ήταν αντιτορπιλικό κλάσης C του Βασιλικού Ναυτικού. Αρχικά θα ονομάζονταν HMS Ranger, όμως πριν από την καθέλκυση του μετονομάστηκε σε Caesar. Σχεδιάστηκε ως ναυαρχίδα στολίσκου, με επιπλέον χώρους για τους επιτελικούς αξιωματικούς και γνώρισε πολεμική δράση στον Β΄ Παγκόσμιο Πόλεμο. Μεταπολεμικά παρέμεινε κατά κύριο λόγο στην εφεδρεία.


== Επιχειρησιακή ιστορία ==


=== Β΄ Παγκόσμιος Πόλεμος ===
Τον Σεπτέμβριο του 1944 εντάχθηκε στον 7ο Στολίσκο Αντιτορπιλικών και ανέλαβε αποστολές συνοδείας νηοπομπών στον Ατλαντικό. Το 1945 αποφασίστηκε να σταλεί στην Άπω Ανατολή, όμως έφτασε στο θέατρο επιχειρήσεων μετά από την την συνθηκολόγηση της Ιαπωνίας.


=== Μεταπολεμική περίοδος ===
Μετά το τέλος του παγκοσμίου πολέμου το Caesar στάλθηκε στην εφεδρεία. Μαζί με άλλα σκάφη της υποκλάσης 'Ca' εκσυγχρονίστηκε στα 1957-1960. Στα πλαίσια της αναβάθμισης η γέφυρά του έγινε περίκλειστη, προστέθηκε νέο σύστημα ελέγχου πυρός καθώς και νέα ανθυποβρυχιακά ολμοβόλα. Τον Σεπτέμβριο του 1960 επανήλθε στην ενεργό δράση, αυτή την φορά ως ναυαρχίδα της 8ης Μοίρας Αντιτορπιλικών, με την οποία και παρέμεινε για κάποια χρόνια στην Άπω Ανατολή. Την περίοδο εκείνη έλαβε μέρος σε επιχειρήσεις κατά την σύγκρουση Ινδονησίας-Μαλαισίας.
Τον Ιούνιο του 1965 παροπλίστηκε και τελικά ολοκλήρησε την πορεία του το 1967, με την διάλυσή του για σκραπ.


== Παραπομπές ==


== Βιβλιογραφία ==
Colledge, J. J.· Warlow, Ben (2006) [1969]. Ships of the Royal Navy: The Complete Record of all Fighting Ships of the Royal Navy (Rev. έκδοση). London: Chatham Publishing. ISBN 978-1-86176-281-8. OCLC 67375475. 
Marriott, Leo (1989). Royal Navy Destroyers Since 1945. Ian Allen Ltd. ISBN 0-7110-1817-0.