revision: 10095831
title: Saint Paul Pioneer Press
url: https://el.wikipedia.org/wiki/%CE%A3%CE%B1%CE%B9%CE%BD%CF%84_%CE%A0%CF%89%CE%BB_(%CE%9C%CE%B9%CE%BD%CE%B5%CF%83%CF%8C%CF%84%CE%B1)


---

Το Σαιντ Πωλ (αγγλικά: Saint Paul, εν συντομία St. Paul, Άγιος Παύλος), είναι η πρωτεύουσα και δεύτερη μεγαλύτερη πόλη της αμερικανικής πολιτείας Μινεσότα. Σύμφωνα με την απογραφή του 2010, το Σαιντ Πωλ είχε 285.068 κατοίκους, γεγονός που το κατέτασσε ως την 67η μεγαλύτερη πόλη στις Ηνωμένες Πολιτείες. Το Σαιν Πωλ είναι έδρα της κομητείας Ράμσεϊ, της μικρότερης και πιο πυκνοκατοικημένης στη Μινεσότα. Η πόλη είναι κτισμένη στην ανατολική όχθη του Μισισιπή, κοντά στις εκβολές του ποταμού Μινεσότα, δίπλα στη Μινεάπολις. Η μητροπολιτική περιοχή Μινεάπολις-Σαιν Πωλ αριθμεί 3,3 εκατομμύρια κατοίκους και είναι η 16η μεγαλύτερη στις Ηνωμένες Πολιτείες.


== Ιστορία ==
Η πόλη δημιουργήθηκε κοντά σε παλαιότερους ινδιάνικους καταυλισμούς. Η πόλη αναπτύχθηκε εξαιτίας της εγγύτητάς της στο οχυρό Φορτ Σνέλλινγκ, το οποίο κατασκευάστηκε το 1819. Αρχικά η πόλη δημιουργήθηκε στη σημερινή περιοχή Λάμπερτς Λάντινγκ, όπου ο Πιερ «Πιγς Άι» Παράντ κατασκεύασε μια ταβέρνα, με αποτέλεσμα ο οικισμός να γίνει γνωστός ως «Πιγκς Άι» (μάτι γουρουνιού). Ο Λουσιέν Γκαλτιέρ, ο πρώτος ρωμαιοκαθολικός πάστορας που υπηρέτησε στη Μινεσότα μετονόμασε την πόλη σε Σαιντ Πωλ (Άγιος Παύλος). Η πόλη επιλέχθηκε για πρωτεύουσα της Μινεσότα το 1849.


== Σύγχρονη πόλη ==
Αν και η Μινεάπολη είναι πιο γνωστή ως πόλη, το Σαιντ Πωλ είναι έδρα σημαντικό ιδρυμάτων και υπηρεσιών, καθώς και είναι έδρα της πολιτειακής κυβέρνησης. Η πόλη είναι γνωστή για το Xcel Energy Center, έδρα της ομάδας χόκεϊ επί πάγου Μινεσότα Γουάιλντ, και για το Μουσείο Επιστημών της Μινεσότα. Ως σημαντικό επιχειρηματικό κέντρο στα βόρεια Μεσοδυτικά είναι έδρα αρκετών επιχειρήσεων, όπως η εταιρεία Ecolab.


== Παραπομπές ==


== Εξωτερικοί σύνδεσμοι ==
 Πολυμέσα σχετικά με το θέμα  Saint Paul, Minnesota στο Wikimedia Commons
Πωλ (Μινεσότα) Σαιντ Πωλ (Μινεσότα) στο Curlie