revision: 9649454
title: "\u039A\u03C1\u03B9\u03C2 \u039C\u03C0\u03BF\u03C2"
url: https://el.wikipedia.org/wiki/%CE%9A%CF%81%CE%B9%CF%82_%CE%9C%CF%80%CE%BF%CF%82


---

Ο Κρίστοφερ («Κρις») Γουέσον Μπος (αγγλ.: Christopher Wesson Bosh, 24 Μαρτίου 1984) είναι Αμερικανός πρώην επαγγελματίας καλαθοσφαιριστής, ο οποίος αγωνιζόταν κατά κύριο λόγο στη θέση του πάουερ φόργουορντ.
Μετά από μια χρονιά στο κολέγιο Georgia Tech, ο Μπος άφησε την κολεγιακή ομάδα μπάσκετ ανδρών για να συμμετάσχει στο NBA ντραφτ του 2003. Επιλέχτηκε τέταρτος συνολικά από τους Τορόντο Ράπτορς σε μια πολύ ανταγωνιστική χρονιά. Στο Τορόντο, ο Μπος αναδείχθηκε ως ένα από τα νέα αστέρια του πρωταθλήματος. Έγινε πέντε φορές All-Star, μπήκε στην δεύτερη καλύτερη πεντάδα του ΝΒΑ μία φορά, κλήθηκε στην εθνική ομάδα των ΗΠΑ (με την οποία κέρδισε ένα χρυσό μετάλλιο στους Ολυμπιακούς Αγώνες του 2008), και ανέλαβε τα ηνία από τον πρώην σταρ της ομάδας Βινς Κάρτερ, ως το νέο πρόσωπο και ηγέτης των Ράπτορς. Την σεζόν 2006-07, ο Μπος οδήγησε τους Ράπτορς στην πρώτη τους εμφάνιση στα πλέι-οφ του NBA σε πέντε χρόνια, και στον πρώτο τους τίτλο κατηγορίας. Έφυγε από το Τορόντο το 2010 ως ηγέτης όλων των εποχών σε πόντους, ριμπάουντ, μπλοκ, ελεύθερες βολές και λεπτά συμμετοχών. 
Τον Ιούλιο του 2010 υπέγραψε συμβόλαιο με τους Μαϊάμι Χιτ, ακολουθόντας τους αστέρες Ντουέιν Γουέιντ και ΛεΜπρόν Τζέιμς, σχηματίζοντας μια τριάδα που απέκτησε το προσωνύμιο "the Big Three". Ο Μπος πέρασε 6 σεζόν στο Μαϊάμι, έχοντας συνεχή παρουσία στους Τελικούς του ΝΒΑ από το 2011 έως το 2014, κερδίζοντας τον τίτλο δύο φορές, το 2012 και το 2013. Επιπλέον, διετέλεσε ΝΒΑ All-Star κάθε μία από τις σεζόν αυτές. Ωστόσο η καριέρα του τερματίστηκε πρόωρα μετά από θρόμβωση που διαπιστώθηκε πως έχει το καλοκαίρι του 2015. Ως εκ τούτου, ο Μπος αγωνίστηκε τελευταία φορά στις 9 Φεβρουαρίου του 2016. Παρά την μάχη που έδωσε επί τρία χρόνια για να επιστρέψει στα παρκέ, ο Μπος εν τέλει ανακοίνωσε την απόσυρσή του τον Φεβρουάριο του 2019. Στις 26 Μαρτίου του ίδιου έτους, οι Μαϊάμι Χιτ απέσυραν την φανέλα του με το νο. 1 σε μια τελετή που προηγήθηκε του αγώνα της κανονικής περιοόδου με τους Ορλάντο Μάτζικ.


== Στατιστικά ==
Μέσοι Όροι Κανονικής Περιόδου

Μέσοι Όροι Πλέι-οφ

† Σεζόν κατά την οποία ο Μπος αναδείχθηκε Πρωταθλητής


== Εξωτερικοί σύνδεσμοι ==
Προφίλ στο nba.com