revision: 10077138
title: Mercyful Fate
url: https://el.wikipedia.org/wiki/Mercyful_Fate


---

Οι Mercyful Fate είναι heavy metal συγκρότημα από την Κοπεγχάγη της Δανίας, με βασικά στελέχη τον τραγουδιστή King Diamond και τον κιθαρίστα Χανκ Σέρμαν. Αποτέλεσαν ένα από τα σπουδαιότερα ονόματα του πρώτου κύματος του black metal, παρ' όλο του ότι η αρχική τους σύνθεση άντεξε μόλις για τέσσερα χρόνια. Επανασυνδέθηκαν το 1993 συνεχίζοντας ως το τέλος της δεκαετίας του '90 και από εκεί και έπειτα πραγματοποιούν σποραδικές επανενώσεις.


== Ιστορία ==
Οι Mercyful Fate δημιουργήθηκαν το 1981 μετά τη διάλυση του πανκ συγκροτήματος Brats. Εκτός του Diamond και του Σέρμαν η αρχική τους σύνθεση περιελάμβανε τον κιθαρίστα Κάρστεν Βαν Ντερ Βόλσινγκ και το ντράμερ Γιαν Λίντμπλαντ. Λίγο αργότερα, ο μπασίστας Τίμι Χάνσεν έγινε μέλος του συγκροτήματος, ενώ τη δεύτερη κιθάρα ανέλαβαν κατά σειρά ο Μπένι Πίτερσεν και τελικά ο Μίκαελ Ντένερ, ενώ τα τύμπανα ο Νικ Σμιθ και τελικά ο Κιμ Ραζ. Αυτή η σύνθεση κυκλοφόρησε το ΕΡ "Mercyful Fate" (επίσης γνωστό ως "Nuns Have No Fun") πριν ξεκινήσουν τις ηχογραφήσεις για το πρώτο τους άλμπουμ.

Στις 30 Οκτωβρίου 1983, κυκλοφόρησε ο δίσκος "Melissa" μέσω της "Roadrunner Records" και το συγκρότημα περιόδευσε σε όλη τη Δανία. Τον Μάιο του 1984 μπήκαν και πάλι στα "Easy Sound Recording Studios" της Κοπενχάγης για το άλμπουμ "Don't Break the Oath" και στη συνέχεια πραγματοποίησαν περιοδείες στις Ηνωμένες Πολιτείες και τη Γερμανία, αλλά διαλύθηκαν τον Απρίλιο του 1985.Μετά τη διάλυση των Mercyful Fate, ο Diamond, ο Ντένερ και ο Χάνσεν σχημάτισαν τους King Diamond οι οποίοι συνέχισαν να ηχογραφούν ακόμη και μετά την επανένωση των Mercyful Fate το 1993 με τη σύνθεση των Diamond, Σέρμαν, Ντένερ και Χάνσεν και με τον Μόρτεν Νίλσεν στα τύμπανα.  Τον Ιούνιο του 1993, κυκλοφόρησε ο δίσκος "In the Shadows" μέσω της Metal Blade Records, με γκεστ συμμετοχή από το ντράμερ Λαρς Ούλριχ, των Metallica. Κατά την περιοδεία για την προώθηση του δίσκου, ο ντράμερ Σνόουι Σο αντικατέστησε το Νίλσεν και ο Σάρλι Ντ' Άντζελο τον Χάνσεν.Το 1994, κυκλοφόρησε το ΕΡ "The Bell Witch" με στούντιο και ζωντανά ηχογραφημένα τραγούδια. Ακολούθησε ο δίσκος "Time" ηχογραφημένος στο Ντάλας το καλοκαίρι του 1994, με τον Μπιάρνε Χολμ να παίρνει τη θέση του Σο κατά την περιοδεία του άλμπουμ. Στις αρχές του 1996, ηχογράφησαν το "Into the Unknown" με τον Μάικ Γουίντ να αντικαθιστά τον Μίκαελ Ντένερ. Ακολούθησαν τα "Dead Again" το 1998 και "9" το 1999, μετά την περιοδεία του οποίου διαλύθηκαν και πάλι.Μετά τη δεύτερη διάλυση οι Diamond και Γουίντ συνέχισαν με τους King Diamond, οι Σέρμαν, Χολμ και Ντένερ σχημάτισαν τους Force of Evil και ο Ντ'Άντζελο έγινε μέλος των Arch Enemy. Το 2008, επανενώθηκαν για ένα μικρό χρονικό διάστημα για να ηχογραφήσουν και πάλι τα τραγούδια "Evil" και "Curse of the Pharaohs". και τον Δεκέμβριο του 2011, το συγκρότημα ένωσε και πάλι τις δυνάμεις του για την τριακοστή επέτειο των Metallica στο Σαν Φρανσίσκο, όπου έπαιξαν ένα ποτ-πουρί από κομμάτια τους.Πλέον, οι Mercyful Fate δεν θεωρούνται διαλυμένοι αλλά ότι έχει περάσει "στον πάγο", με τα μέλη τους να ασχολούνται με άλλα συγκροτήματα ή πρότζεκτ, πάντα με ανοιχτό το ενδεχόμενο της επανασύνδεσης.Στις αρχές του 2017, το συγκρότημα τιμήθηκε με το βραβείο πρωτοπορίας για την συνολική του επιρροή στο είδος, λαμβάνοντας το βραβείο Steppeulven.Τον Νοέμβριο του 2019 πέθανε ο Τίμι Χάνσεν.


== Δισκογραφία ==


== Παραπομπές ==


== Εξωτερικοί σύνδεσμοι ==
Επίσημη ιστοσελίδα