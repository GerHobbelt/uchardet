revision: 9987719
title: "\u0393\u03B5\u03C1\u03BF\u03C5\u03C3\u03AF\u03B1 \u03C4\u03B7\u03C2 \u0392\
  \u03B9\u03C1\u03C4\u03B6\u03AF\u03BD\u03B9\u03B1"
url: https://el.wikipedia.org/wiki/%CE%93%CE%B5%CF%81%CE%BF%CF%85%CF%83%CE%AF%CE%B1_%CF%84%CE%B7%CF%82_%CE%92%CE%B9%CF%81%CF%84%CE%B6%CE%AF%CE%BD%CE%B9%CE%B1


---

Η Γερουσία της Βιρτζίνια (αγγλικά: Senate of Virginia) είναι η άνω βουλή της Γενικής Συνέλευσης της Βιρτζίνια. Η Γερουσία συντίθεται από 40 Γερουσιαστές που αντιπροσωπεύουν έναν ίσο αριθμό μονομελών συστατικών περιφερειών. Της Γερουσίας προεδρεύει ο εκάστοτε Αντικυβερνήτης της Βιρτζίνια. Πριν την Αμερικανική Επανάσταση, η άνω βουλή της Γενικής Συνέλευσης αντιπροσωπευόταν από το Συμβούλιο του Κυβερνήτη, που αποτελείτο από εκτελεστικούς συμβούλους που διορίζονταν από τον Κυβερνήτη της Βιρτζίνια ως συμβούλους.
Ο Αντικυβερνήτης προεδρεύει καθημερινά της Γερουσίας της Βιρτζίνια. Σε περίπτωση απουσίας του Αντικυβερνήτη, ένας προσωρινός πρόεδρος (ο αναπληρωτής) προεδρεύει, συνήθως ένα ισχυρό μέλος του κόμματος της πλειοψηφίας. Η Γερουσία είναι ίση με την Βουλή των Αντιπροσώπων, το κατώτερο σώμα του νομοθετικού σώματος, με εξαίρεση ότι τα φορολογικά νομοσχέδια πρέπει να αρχίσουν από την Βουλή, παρομοίως με το ομοσπονδιακό Κογκρέσο των ΗΠΑ.
Τα μέλη της Γερουσίας της Βιρτζίνια εκλέγονται κάθε τέσσερα έτη από τους ψηφοφόρους των 40 γερουσιαστικών περιφερειών την Τρίτη που διαδέχεται την πρώτη Δευτέρα του Νοεμβρίου. Η τελευταία εκλογή έλαβε χώρα τον Νοέμβριο 2019. Δεν υπάρχουν όρια θητείας για τους Γερουσιαστές.
Στις πολιτειακές εκλογές της Βιρτζίνια το 2007, το Δημοκρατκό Κόμμα επανέκτησε την πλειοψηφία στη Γερουσία για πρώτη φορά από το 1999, όταν το Ρεπουμπλικανικό Κόμμα πήρε τον έλεγχο της γερουσίας για πρώτη φορά στην ιστορία.  Οι εκλογές του 2011 κατέληξαν σε μια διάσπαση 20-20 μεταξύ των κομμάτων, αλλά καθώς ο διαιτητής στις ισοπαλίες είναι ο Ρεπουμπλικανός Αναπληρωτής Κυβερνήτης Μπιλ Μπόλινγκ, οι Ρεπουμπλικανοί αποτελεσματικά επανέκτησαν τον έλεγχο. Μετά τις εκλογές του 2013, ο Δημοκρατικός Πολιτειακός Γερουσιαστής Ραλφ Νόρθαμ έγινε Αναπληρωτής Κυβερνήτης, αλλά οι Δημοκρατικοί επανέκτησαν τον έλεγχο του σώματος όταν η έδρα του Νόρθαμ κερδήθηκε από έναν Δημοκρατικό μετά από μια ειδική εκλογή τον Ιανουάριο του 2014.
Το Δημοκρατικό κόμμα ανέκτησε τον έλεγχο της Γερουσίας μετά τις εκλογές του 2019 και τα νέα μέλη ορκίστηκαν στις 8 Ιανουαρίου 2020, Μετά την ορκομωσία, η Λουίζ Λούκας εκλέχθηκε η πρώτη γυναίκα και πρώτη Αφροαμερικανή Προσωρινή Πρόεδρος της Γερουσίας.


== Μισθός και προϋποθέσεις ==
Ο ετήσιος μισθός για τους γερουσιαστές είναι $18.000 ανά έτος. Για να μπορούν να εκλεγούν στο αξίωμα, οι γερουσιαστές πρέπει να είναι τουλάχιστον 21 ετών την εποχή της εκλογής, κάτοικοι της περιφέρειας που εκπροσωπούν, και με δικαίωμα να ψηφίζουν για τους νομοθέτες της Γενικής Συνέλευσης. Η τακτική συνεδρίαση της Γενικής Συνέλευσης είναι 60 ημέρες κατά την διάρκεια των άρτιων ετών και 30 ημέρες κατά την διάρκεια των περιττών ετών, εκτός αν επεκταθούν με ψήφο δύο τρίτων από αμφότερα τα σώματα.


== Ηγεσία ==


=== Πρόεδροι επιτροπών και σημαίνοντα μέλη ===
Η Γερουσία της Βιρτζίνια έχει 11 μόνιμες επιτροπές.


== Μέλη ==


== Αναφορές ==


== Εξωτερικοί σύνδεσμοι ==
Virginia General Assembly official government website
Project Vote Smart - State Senate of Virginia
Official Virginia Emblems Includes a very small version of the Seal of the Senate of the Commonwealth of Virginia