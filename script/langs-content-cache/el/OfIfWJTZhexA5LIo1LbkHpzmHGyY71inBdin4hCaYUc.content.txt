revision: 10040881
title: The Crossing Church
url: https://el.wikipedia.org/wiki/%CE%A3%CF%84%CE%B5%CF%84_%CE%A7%CE%AC%CE%BF%CF%85%CE%BB%CE%B1%CE%BD%CF%84


---

Ο Στετ Χάουλαντ (αγγλ. Stet Howland) είναι Αμερικανός ντράμερ της hard rock και heavy metal μουσικής σκηνής και καθηγητής τυμπάνων, γνωστός για την συμμετοχή του στο συγκρότημα των W.A.S.P..


== Βιογραφία ==
Ο Χάουλαντ γεννήθηκε στο Ντάξμπερι της Μασαχουσέτης τον Αύγουστο του 1960. Ξεκίνησε να παίζει τύμπανα στην ηλικία των επτά ετών και έγινε δάσκαλος στα δεκατρία του. Αποφοίτησε από το Duxbury High School το 1978 και οι κύριες επιρροές του ήταν ο Μπάντι Ριτς, τον οποίο είδε ζωντανά στα οκτώ του χρόνια, και ο Τζιν Κρούπα.
To 1988 έγινε μέλος των Impellitteri, με τους οποίους περιόδευσε μέχρι το 1990. Αποχώρησε από το συγκρότημα για να γίνει μέλος των W.A.S.P., με τους οποίους κυκλοφόρησε το "The Crimson Idol" το 1992, ανεβαίνοντας στο # 21 στην Μεγάλη Βρετανία, με το επιτυχημένο σινγκλ "Chainsaw Charlie (Murders in the New Morgue)". Ακολούθησαν τα "Still Not Black Enough" (1995), "Kill Fuck Die" (1997) και "Helldorado" (1999), ενώ συμμετείχε στο "Spells of Fear" των Belladonna και το ομώνυμο άλμπουμ των Killing Machine.
Μετά την αλλαγή της χιλιετίας, ο Χάουλαντ ηχογράφησε άλλους δύο δίσκους με τους W.A.S.P., για να αντικατασταθεί από τον Μάικ Ντάπκε τον Μάιο του 2006. Έχει συμμετάσχει στα άλμπουμ "The Altar" και "Crossing the Line" των MVP, "Ashes to Ashes" των Carnival Of Souls, "A Sign of Things to Come" του Μάικλ Βεσκέρα και τον ομώνυμο δίσκο των Superseed. Επίσης, το 2009 συνεργάστηκε με την Λίτα Φορντ για το άλμπουμ "Wicked Wonderland".
Έχει σχηματίσει τους Where Angels Suffer με τον πρώην κιθαρίστα των W.A.S.P., Κρις Χολμς, τον κιθαρίστα Άιρα Μπλακ των Lizzy Borden, τον μπασίστα Στιβ Άνγκερ των Metal Church και τον τραγουδιστή Ριτς Λιούις των Animal. Επίσης, το 2010 εντάχθηκε στους 10,000 Views, δίνοντας συναυλίες στην Φλόριντα των Ηνωμένων Πολιτειών.


== Δισκογραφία ==


== Παραπομπές ==


== Πηγές ==
Howland Stet (WASP)- Musician Profile - Spirit of Metal
Band Members (Past & Present) - W.A.S.P. Nation Αρχειοθετήθηκε 2018-08-09 στο Wayback Machine.
Stet Howland - Encyclopaedia Metallum: The Metal Archives
Stet Howland | Credits | AllMusic


== Εξωτερικοί σύνδεσμοι ==
Επίσημη ιστοσελίδα του Στετ Χάουλαντ Αρχειοθετήθηκε 2006-02-15 στο Wayback Machine.