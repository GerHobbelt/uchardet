revision: 9731123
title: "\u03A0\u03BF\u03BB \u03A1\u03B1\u03BD\u03C4 (\u03C3\u03C7\u03B5\u03B4\u03B9\
  \u03B1\u03C3\u03C4\u03AE\u03C2 \u03B3\u03C1\u03B1\u03C6\u03B9\u03BA\u03CE\u03BD)"
url: https://el.wikipedia.org/wiki/%CE%A0%CE%BF%CE%BB_%CE%A1%CE%B1%CE%BD%CF%84_(%CF%83%CF%87%CE%B5%CE%B4%CE%B9%CE%B1%CF%83%CF%84%CE%AE%CF%82_%CE%B3%CF%81%CE%B1%CF%86%CE%B9%CE%BA%CF%8E%CE%BD)


---

Ο Πολ Ραντ (Paul Rand, γεννήθηκε ως Peretz Rosenbaum, 15 Αυγούστου 1914 - 26 Νοεμβρίου 1996) ήταν ένας από τους πιο γνωστούς και καινοτόμους σχεδιαστές γραφικών του 20ού αιώνα. 
Επηρεασμένος από την απλότητα του μοντερνισμού και κάνοντας χρήση καθαρών γεωμετρικών σχημάτων και του λευκού χώρου, δημιούργησε μερικά από τα πιο γνωστά λογότυπα εταιριών στις ΗΠΑ. Η εκπαίδευση του συμπεριλαμβάνει το Pratt Institute (1929-1932), το Parsons School of Design (1932-1933) και το Art Students League (1933-1934). Ήταν ένας από τους δημιουργούς του ελβετικού ύφους του γραφικού σχεδίου. Από το 1956 ως το 1969 και ξανά το 1974, ο Rand δίδαξε σχέδιο στο πανεπιστήμιο Yale στο New Haven του Κονέκτικατ. Ο Rand εγκαταστάθηκε στο New York Art Directors Club Hall of Fame το 1972. Σχεδίασε πολλές αφίσες και εταιρικές ταυτότητες, συμπεριλαμβανομένων των λογότυπων για την ΙΒΜ και ABC.


== Επαγγελματική σταδιοδρομία ==
Το 1951, ο Πολ Ραντ είχε ολοκληρώσει ήδη την πρώτη σταδιοδρομία του ως designer of media promotion στο Esquire-Coronet και ως "outstanding cover designer for Apparel Arts and Directions". Ήταν εμπρός σε μια δεύτερη σταδιοδρομία ως διαφημιστικός σχεδιαστής στην αντιπροσωπεία William Weintraub, στην οποία είχε προσχωρήσει ως Art Director κατά την ίδρυσή της. Το βιβλίο του, "Thoughts on Design", που περιείχε σχεδόν εκατό από τα σχέδιά του και μερικά από τα καλύτερα κείμενα που έχουν γραφτεί στο γραφικό σχέδιο, ήταν δημοσιευμένο τέσσερα έτη νωρίτερα, γεγονός που ενίσχυσε τη διεθνή φήμη του και τον χαρακτήρισε ως σχεδιαστή με επιρροή από τη Ζυρίχη έως το Τόκιο.
Με έναν ενδιαφέροντα τρόπο, το χρονικό της εμπειρίας Πολ Ραντ στο design έχει παραλληλιστεί με την ανάπτυξη του κινήματος του μοντέρνου design. Η πρώτη καριέρα του Πολ Ραντ στον τομέα media promotion και cover design διήρκεσε από το 1937 έως το 1941, η δεύτερη καριέρα του στο advertising design από το 1941 ως το 1954 και η τρίτη του στο corporate identification άρχισε το 1954. Παράλληλα με αυτές τις τρεις σταδιοδρομίες, παρατηρείται ένα καταναλωτικό ενδιαφέρον για την εκπαίδευση σχεδίου και η τέταρτη σταδιοδρομία του Πολ Ραντ ως εκπαιδευτικός άρχισε στο Cooper Union το 1942. Δίδαξε στο Pratt Institute το 1946 και το 1956 δέχτηκε μια θέση στο Πανεπιστήμιο Yale, όπου του δόθηκε ο τίτλος του καθηγητή του γραφικού σχεδίου.
Οι περισσότεροι σύγχρονοι σχεδιαστές γνωρίζουν την συνεισφορά του Paul Rand στο διαφημιστικό design. Αυτό που δεν είναι ευρέως γνωστό είναι ο σημαντικός ρόλος που διαδραμάτισε, θέτοντας τις βάσεις για μελλοντικές προσεγγίσεις στην έννοια της διαφήμισης. Ο Πολ Ραντ ήταν μάλλον ο πρώτος από μια μεγάλη σειρά διακεκριμένων Art Directors, που δούλεψαν μαζί και εκτίμησαν το μοναδικό ταλέντο του Γουίλιαμ Μπέρνμπαχ.
Το 1954, όταν ο Πολ Ραντ αποφάσισε να παραιτηθεί από το Weintraub agency, χαρακτηρίστηκε ως ένας από του δέκα καλύτερους art directors από το Μουσείο Μοντέρνας Τέχνης. Την ίδια χρονιά, παρέλαβε το χρυσό μετάλλιο από το Art Directors Club για την διαφήμιση Morse Code απευθυνόμενος στον David Sarnoff της RCA.
Την στιγμή που ο Πολ Ραντ άρχισε να δουλεύει για το στούντιο Weston, ήταν γνωστός ως σχεδιαστής εμπορικών σημάτων. Είχε ολοκληρώσει σχέδια για διάφορες εταιρίες, συμπεριλαμβανομένων τις Esquire, Coronet Brandy και Robeson Cutlery. Το 1955, άρχισαν να θέτονται οι βάσεις για την τρίτη καριέρα του, δηλαδή τον σχεδιασμό εταιρικών ταυτοτήτων. Ο Thomas J. Watson, Jr., είχε αναλάβει πρόσφατα την προεδρία της International Business Machines Corporation (IBM), και η αναζήτηση του για έναν graphic designer ο οποίος θα σχεδιάσει την εταιρική εικόνα, τον οδήγησε στον Πολ Ραντ.


== Εργογραφία ==

Ο Ραντ, εκτός από το Thoughts on Design (1947), το οποίο ήταν μια βίβλος του μοντερνισμού, έγραψε επίσης τα βιβλία "A Designer's Art" (1985), "Design, Form, and Chaos" (1993) και το "From Lascaux to Brooklyn" (1996).
Στο βιβλίο "Design, Form, and Chaos", ο Ραντ μοιράζεται κάποιες σκέψεις και προβληματισμούς, που αφορούν την σχεδίαση ενός λογότυπου. Στην ερώτηση τι είναι ένα λογότυπο ο Rand απαντάει:

Ένα λογότυπο είναι μια σημαία, μια υπογραφή, ένα σημάδι στο δρόμο.
Ένα λογότυπο δεν "πουλάει" (άμεσα), προσδιορίζει.
Ένα λογότυπο σπάνια είναι η περιγραφή μιας επιχείρησης.
Ένα λογότυπο αντλεί την σημασία του από την ποιότητα του αντικειμένου που συμβολίζει και όχι αντίθετα. Ένα λογότυπο είναι λιγότερο σημαντικό από αυτό που δηλώνει το αντικείμενο. Αυτό που αντιπροσωπεύει είναι πιο σημαντικό από αυτό που δείχνει. Το περιεχόμενο ενός λογότυπου μπορεί να μην είναι σχεδόν τίποτα.Στη συνέχεια, ο Ραντ εξηγεί πως η ποιότητα ενός λογότυπου είναι συνυφασμένη με την ποιότητα της εταιρίας, την οποία αυτό εκπροσωπεί. 


== Η συνεισφορά του στην τέχνη ==
Όταν ο Πολ Ραντ πέθανε στις 26 Νοέμβριου 1996, στα 82 χρόνια, η καριέρα του είχε εκταθεί σε έξι δεκαετίες, τρεις γενιές και σε πολυάριθμα κεφαλαία της ιστορίας του σχεδίου. Ήταν το κανάλι μέσα από το οποίο ο ευρωπαϊκός μοντερνισμός, ο ρωσικός κονστρουκτιβισμός, το ολλανδικό κίνημα de Stijl και το Μπάουχαους εισήχθηκαν στην αμερικανική εμπορική τέχνη. 
Ο Laszlo Moholy-Nagy, ένας πρωτοπόρος τυπογράφος, φωτογράφος και σχεδιαστής που ανήκε στο κίνημα του μοντερνισμού ίσως έχει καταφέρει περισσότερο από όλους να προσδιορίσει το στυλ του Ραντ με την φράση του:

an idealist and a realist using the language of the poet and the businessman. He thinks in terms of need and function. He is able to analyze his problems, but his fantasy is boundless.


== Σημαντικότερα έργα ==
Ο Ραντ εκτός από το λογότυπο της IBM σχεδίασε επίσης τις εταιρικές ταυτότητες των ABC(American Broadcasting Co.), Westinghouse, Yale University, Next Computer, Cummins Engine και UPS.


== Παραπομπές ==


== Εξωτερικοί σύνδεσμοι ==
 Πολυμέσα σχετικά με το θέμα  Paul Rand στο Wikimedia Commons