revision: 7088191
title: "\u038C\u03C1\u03B7 \u0391\u03CA\u03B4\u03B9\u03BD\u03AF\u03BF\u03C5"
url: https://el.wikipedia.org/wiki/%CE%8C%CF%81%CE%B7_%CE%91%CF%8A%CE%B4%CE%B9%CE%BD%CE%AF%CE%BF%CF%85


---

Τα Όρη Αϊδινίου είναι οροσειρά της νοτιοδυτικής Τουρκίας, που βρίσκεται βόρεια του Αϊδινίου. Υψώνεται ανάμεσα στις κοιλάδες του Μαίανδρου και του Κάυστρου και το μήκος της ξεπερνά τα 110 χιλιόμετρα. Η υψηλότερη κορυφή της που βρίσκεται βορειοανατολικά του Αϊδινίου έχει υψόμετρο 1.845 μέτρα. Στην αρχαιότητα η οροσειρά ονομαζόταν Μεσωγίς.  Οδοί Μεσωγίδος υπάρχουν στη Νέα Ιωνία και τον Βύρωνα, περιοχές όπου κατεξοχήν εγκαταστάθηκαν πρόσφυγες από την περιοχή της Ιωνίας.


== Ιστορικά στοιχεία ==
Από τις αρχές της 1ης χιλιετίας π.Χ. στην περιοχή του βουνού και στις δύο κοιλάδες των ποταμών Μαιάνδρου και Κάυστρου ζούσαν Κάρες και Λέλεγες. Κυρίοτερη πόλη ήταν οι Τράλλεις, στη θέση του σημερινού Αϊδινίου. Στις αρχές της πρώτης χιλιετίας π.Χ. οι Μάγνητες, ίδρυσαν στα δυτικά του βουνού την Μαγνησία του Μαιάνδρου. Άλλη ελληνική πόλη που ιδρύθηκε στους πρόποδες της Μεσωγίδας ήταν η Νύσα που βρισκόταν ανατολικότερα του σημερινού Αϊδινίου. 


== Παραπομπές ==