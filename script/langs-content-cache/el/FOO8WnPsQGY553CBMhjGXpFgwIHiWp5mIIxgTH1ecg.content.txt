revision: 8791374
title: "\u0393\u03B9\u03CE\u03C1\u03B3\u03BF\u03C2 \u03A3\u03B5\u03BC\u03B5\u03C1\u03C4\
  \u03B6\u03AF\u03B4\u03B7\u03C2"
url: https://el.wikipedia.org/wiki/%CE%93%CE%B9%CF%8E%CF%81%CE%B3%CE%BF%CF%82_%CE%A3%CE%B5%CE%BC%CE%B5%CF%81%CF%84%CE%B6%CE%AF%CE%B4%CE%B7%CF%82


---

Ο Γιώργος Σεμερτζίδης είναι Έλληνας βετεράνος διεθνής ποδοσφαιριστής, γεννημένος το 1957 στη Θεσσαλονίκη, ο οποίος αγωνιζόταν ως επιθετικός.


== Καριέρα ποδοσφαιριστή ==


=== Σε συλλογικό επίπεδο ===
Υπήρξε ποδοσφαιριστής του Άρη Θεσσαλονίκης, του Ολυμπιακού και του Απόλλωνα Καλαμαριάς. Αγωνιζόταν στην επιθετική γραμμή της ομάδας της Άρη από το 1976 ως το 1985 ενώ την περίοδο 1985-86 μετακινήθηκε στην ομάδα του Ολυμπιακού. Από τον Πειραιά μετακόμισε ξανά στη Θεσσαλονίκη και τον Απόλλωνα Καλαμαριάς τον Δεκέμβριο του 1987 και αγωνίστηκε μέχρι και την περίοδο 1993-1994. Συνολικά στην Α' Εθνική αγωνίστηκε 388 φορές και πέτυχε 31 γκολ, ενώ είχε και 43 συμμετοχές στην δεύτερη εθνική κατηγορία ως το 1994 όταν και αποσύρθηκε από την ενεργό δράση.


=== Στην Εθνική Ελλάδας ===
Ήταν διεθνής με την Ελλάδα 26 φορές ενώ πέτυχε και δύο γκολ. Η πρώτη του συμμετοχή ήταν στο φιλικό με τη Βουλγαρία στη Σόφια στις 26 Οκτωβρίου του 1977 (0-0).


== Καριέρα προπονητή ==
Μετά την αποχώρηση του από την ενεργό δράση, ο Γιώργος Σεμερτζίδης ασχολήθηκε με την προπονητική και διετέλεσε μεταξύ άλλων προπονητής του Άρη Θεσσαλονίκης και της Εθνικής Παίδων.


== Παραπομπές ==


== Πηγές ==
Άρης 1914 - 2002, Οι μεγάλες στιγμές της ιστορικής ομάδος Καριπίδης Άγγελος
Η Ιστορία του Άρη 1914-2000, Κωνσταντίνος Ίντος


== Εξωτερικοί σύνδεσμοι ==
Η καριέρα του Γιώργου Σεμερτζίδη στο national-football-teams
Το προφίλ του Γιώργου Σεμερτζίδη στο transfermarkt