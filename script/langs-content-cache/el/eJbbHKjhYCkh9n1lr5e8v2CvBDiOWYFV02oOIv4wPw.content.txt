revision: 8528342
title: "\u039C\u03B9\u03C7\u03B1\u03AE\u03BB \u039D\u03BF\u03C5\u03B1\u03CA\u03BC\u03AC"
url: https://el.wikipedia.org/wiki/%CE%9C%CE%B9%CF%87%CE%B1%CE%AE%CE%BB_%CE%9D%CE%BF%CF%85%CE%B1%CF%8A%CE%BC%CE%AC


---

Ο Μιχαήλ Νουαϊμά (αραβ. ميخائيل نعيمة), γνωστότερος στον αγγλόφωνο κόσμο με το λογοτεχνικό του ψευδώνυμο Μιχαήλ Ναΐμι (Mikhail Naimy, νόμιμο όνομα στις ΗΠΑ Michael Joseph Naimy = «Μάικλ Τζόζεφ Ναΐμι») ήταν Λιβανέζος ποιητής, πεζογράφος και φιλόσοφος, περίφημος για την πνευματικότητα των κειμένων του, όπως του Βιβλίου του Μιρδάδ (1948). Γεννήθηκε στις 17 Οκτωβρίου 1889 και πέθανε στις 28 Φεβρουαρίου 1988. Αναγνωρίζεται ευρύτατα ως μία από τις σημαντικότερες μορφές στη σύγχρονη αραβική λογοτεχνία και ένας από τους σημαντικότερους πνευματικούς συγγραφείς του 20ού αιώνα.


== Βιογραφικά στοιχεία ==
Ο Ναΐμι τελείωσε τη δευτεροβάθμια εκπαίδευση στην κωμόπολη που γεννήθηκε, την Μπασκίντα, και μετά, όντας μέλος της Ορθόδοξης χριστιανικής μειονότητας του Λιβάνου, σπούδασε στο Ρωσικό Παιδαγωγικό Ινστιτούτο της Ναζαρέτ και τη Θεολογική Σχολή της Πολτάβας, στην τότε Ρωσική Αυτοκρατορία. Κατόπιν, το 1911, μετανάστευσε στις Ηνωμένες Πολιτείες Αμερικής, επειδή εκεί ζούσαν οι δύο μεγαλύτεροι σε ηλικία αδελφοί του, έχοντας ιδιόκτητο κατάστημα πωλήσεως επίπλων στην πόλη Γουάλα Γουάλα (Walla Walla) της πολιτείας Ουάσινγκτον. Κατόπιν ο Μιχαήλ μετακόμισε στο Σιάτλ προκειμένου να σπουδάσει στο Πανεπιστήμιο της Ουάσινγκτον. Πράγματι, απέκτησε πτυχίο Νομικής το 1916 και αμέσως μετά εγκαταστάθηκε στη Νέα Υόρκη. Το 1918, έχοντας λάβει την αμερικανική υπηκοότητα, επιστρατεύθηκε με τον αμερικανικό στρατό στον Α΄ Παγκόσμιο Πόλεμο.

Μετά τον πόλεμο, ο Μιχαήλ επέστρεψε για λίγο καιρό στη Γουάλα Γουάλα, όπου και ξεκίνησε τη συγγραφική του δραστηριότητα το 1919. Δημιούργησε ποίηση στη ρωσική, την αραβική και την αγγλική γλώσσα. Στη συνέχεια μετακόμισε και πάλι στη Νέα Υόρκη, όπου μαζί με τον Χαλίλ Γκιμπράν και άλλους οκτώ συγγραφείς επαν-ίδρυσαν το 1920 έναν σύλλογο ή «κίνηση» για την αναγέννηση της αραβικής λογοτεχνίας, την «Al-rābiṭah al-qalamīyah», γνωστή στην αγγλική γλώσσα ως «New York Pen League». Αυτός υπήρξε ο πρώτος σύλλογος αραβικών γραμμάτων σε ολόκληρη τη Βόρεια Αμερική. Ο Γκιμπράν ήταν ο πρόεδρός του και ο Ναΐμι ο γραμματέας του. Το 1932, έχοντας ζήσει στις ΗΠΑ επί 21 έτη, ο Ναΐμι επέστρεψε στην κωμόπολη που γεννήθηκε, τη Μπασκίντα, όπου και έζησε την υπόλοιπη ζωή του. Απεβίωσε από πνευμονία σε ηλικία 98 ετών στη Βηρυτό.


== Επιλεγμένα έργα ==


=== Στην αραβική ===


==== Ποίηση ====
Hams al-jufūn, 1928
Al-ʾābāʾ wa-l-banūn, 1918


==== Διηγήματα ====
Kān mā Kān, 1932
ʾAkābir, 1953
ʾAbū Baṭṭa, 1957


==== Μυθιστόρημα ====
Mudhakkirāt al-ʾArqaš, 1948 (μετάφρ. από τον συγγραφέα στην αγγλική ως The Memoirs of a Vagrant Soul or the Pitted Face, 1952)


==== Αυτοβιογραφία ====
Sabʿūn: ḥikāyat ʿumr, 1959-1960


==== Κριτική και βιογραφία ====
Al-Ghirbal, 1923
Jibrān Khalīl Jibrān, 1936 (μετάφρ. από τον συγγραφέα στην αγγλική ως Kahlil Gibran: A Biography, 1950)


=== Στην αγγλική ===
The Book of Mirdad, Βηρυτός 1948Ο μυστικιστής Ραζνίς είχε πει για το Βιβλίο του Μιρδάδ: «Υπάρχουν εκατομμύρια διαφορετικά βιβλία στον κόσμο, αλλά το Βιβλίο του Μιρδάδ ξεχωρίζει πολύ πιο πάνω από οποιοδήποτε άλλο υπάρχει».


== Δοκιμιακή βιβλιογραφία για τον συγγραφέα ==
(Από τη βάση δεδομένων της Modern Language Association, Μάρτιος 2008)

Bell, Gregory J.: Theosophy, Romanticism and Love in the Poetry of Mikhail Naimy, Dissertation Abstracts International, Section A: The Humanities and Social Sciences, Μάιος 2002, τόμος 62 (11), σελ. 3804, U of Pennsylvania, 2001
Poeti arabi a New York. Il circolo di Gibran, εισαγωγή και μετάφραση F. Medici, πρόλογος του A. Salem, Bari 2009
Boullata, Issa: «Mikhail Naimy: Poet of Meditative Vision», Journal of Arabic Literature, Ιούλιος 1993, τόμος 24 (2), σσ. 173-184
El-Barouki, Foazi: «How Arab Émigré Writers in America Kept Their Cultural Roots», Dialog on Language Instruction, 1997, τόμος 12, σσ. 31-36
Najjar, Nada: «Mikhael Naimy (1889-1988)», Aljadid: A Review & Record of Arab Culture and Arts, θέρος 2000, τόμος 6 (32), σελ. 27
Nijland, Cornelis: «Religious Motifs and Themes in North American Mahjar Poetry», Representations of the Divine in Arabic Poetry, επιμ. Gert Borg & Ed De Moor, εκδ. Rodopi, Άμστερνταμ 2001, σσ. 161-181


== Παραπομπές ==