revision: 8969869
title: Pennsylvania Dutch
url: https://el.wikipedia.org/wiki/%CE%94%CE%AD%CE%BD%CF%84%CF%81%CE%BF_%CF%84%CF%89%CE%BD_40_%CE%9A%CE%B1%CF%81%CF%80%CF%8E%CE%BD


---

Το Δέντρο των 40 Καρπών ή κοινώς Δέντρο των 40 Φρούτων είναι ένα από μια σειρά από οπωροφόρα δέντρα που δημιουργήθηκαν από τον Νεοϋορκέζο καλλιτέχνη Van Aken, ο οποίος χρησιμοποίησε την τεχνική του μπολιάσματος. Κάθε δέντρο παράγει σαράντα είδη πυρηνόκαρπων φρούτων του γένους Προύμνη (Prunus), τα οποία ωριμάζουν στις Ηνωμένες Πολιτείες, διαδοχικά από τον Ιούλιο έως τον Οκτώβριο.


== Ανάπτυξη ==

Ο Van Aken είναι αναπληρωτής καθηγητής της γλυπτικής στο Syracuse University. Η οικογένειά του είναι Pennsylvania Dutch (κυριολ. Γερμανός εκ Πενσυλβάνιας), και μεγάλωσε στο οικογενειακό αγρόκτημα.Το 2008, ενώ έψαχνε τα δείγματα για να δημιουργήσει ένα δέντρο με πολύχρωμα άνθη ως ένα έργο τέχνης, ο Van Aken απόκτησε το 3 στρεμμάτων (1,2 εκταρίων) περιβόλι από το New York State Agricultural Experiment Station, το οποίο έκλεινε λόγω των περικοπών στην χρηματοδότηση. Άρχισε να μπολιάζει ανθοφόρους οφθαλμούς (μπουμπούκια) από μερικές από τις άνω των 250 κληρονομικών ποικιλιών που καλλιεργούνται εκεί, ορισμένες από τις οποίες είναι   μοναδικές, πάνω στον κορμό  ενός δέντρου. Κατά τη διάρκεια των περίπου πέντε ετών, το δέντρο συσσώρευσε κλαδιά από σαράντα διαφορετικά δέντρα "δότες", έκαστο με διαφορετικούς καρπούς, συμπεριλαμβάνοντας ποικιλίες αμυγδάλων, βερίκοκων, κερασιών, νεκταρινιών, ροδάκινων και δαμάσκηνων.Κάθε άνοιξη, τα άνθη των δέντρων είναι ένα μείγμα από διαφορετικές αποχρώσεις του κόκκινου, ροζ και του λευκού.


== Διανομή ==

Από το 2014, ο Van Aken έχει δημιουργήσει 16 Δέντρα των 40 Καρπών, που εγκαταστάθηκαν σε μια ποικιλία από ιδιωτικές και δημόσιες θέσεις, συμπεριλαμβανομένων κοινοτικών κήπων, μουσείων και ιδιωτικών συλλογών. Οι τοποθεσίες περιλαμβάνουν το Newton, Μασαχουσέτης· Pound Ridge, Νέας Υόρκης· Short Hills, Νιου Τζέρσεϊ· Bentonville, Αρκάνσας· και Σαν Χοσέ, Καλιφόρνιας. Έχει σχέδια να δενδροφυτέψει  ένα αστικό περιβόλι με τα δημιουργήματά του.


== Σημειώσεις ==

Παραπομπές σημειώσεων


== Παραπομπές ==


== Εξωτερικοί σύνδεσμοι ==
(Αγγλικά) Επίσημος ιστότοπος - includes photographs and map
(Αγγλικά) The Gift Of Graft: New York Artist's Tree To Grow 40 Kinds Of Fruit on Weekend Edition Sunday, 3 August 2014
(Αγγλικά) The tree of forty fruits στο YouTube - talk by Van Aken at TEDxManhattan in 2014
(Αγγλικά) This Crazy Tree Grows 40 Kinds of Fruit στο YouTube - National Geographic, 21 July 2015
(Αγγλικά) Syracuse professor grows 40 different fruits on one tree στο YouTube - CBS News This Morning, 23 August 2014