revision: 9239802
title: "\u03A3\u03C4\u03C1\u03CE\u03BC\u03C0\u03B5\u03C1\u03C5 \u03A7\u03B9\u03BB"
url: https://el.wikipedia.org/wiki/%CE%A4%CE%BF%CF%85%CE%AF%CE%BA%CE%B5%CE%BD%CE%B1%CE%BC


---

Το Τουίκεναμ (αγγλικά: Twickenham) είναι περιοχή στο νοτιοδυτικό Λονδίνο, δίπλα από τον ποταμό Τάμεση σε απόσταση 16 χλμ από το κέντρο του Λονδίνου. 
Αποτελεί τμήμα του ευρύτερου δήμου του Ρίτσμοντ, με το οποίο ενώνεται μέσω της περιοχής Σαιντ Μάργκαρετς, και η περιοχή του εκτείνεται σε 12 τ.χλμ και έχει πληθυσμό 52.396 κατοίκων με πληθυσμιακή πυκνότητα 4.239 κατοίκους ανά τ.χλμ σύμφωνα με την απογραφή του 2011.Το κέντρο της περιοχής είναι αρκετά ανεπτυγμένο, ενώ η ευρύτερη περιοχή είναι γνωστή ως η έδρα του σταδίου του Τουίκεναμ, το οποίο είναι το μεγαλύτερο στάδιο ράγκμπι παγκοσμίως και η έδρα της αγγλικής ομοσπονδίας ράγκμπι και της αγγλικής εθνικής ομάδας ράγκμπι.
Κατά μήκος της πλευράς που βρίσκεται δίπλα από τον Τάμεση, υπάρχουν πολλές παλιές αρχοντικές επαύλεις του 18ου αιώνα οι οποίες εξακολουθούν να διατηρούνται σε πολύ καλή κατάσταση. Τα διάσημα κτήρια της περιοχής είναι το Γιορκ Χάουζ, Μαρμπλ Χιλ, και το Στρώμπερι Χιλ Χάουζ. Στην περιοχή υπήρχε επίσης κατά το παρελθόν και η οικία του ποιητή του 18ου αιώνα Αλεξάντερ Πόουπ η οποία δεν διασώζεται πλέον εκτός από τις απεικονίσεις της σε έργα τέχνης. Αξιόλογο επίσης κτήριο και ίδρυμα της περιοχής είναι το πανεπιστήμιο St Mary's στο Τουίκεναμ, το οποίο αποτελεί το παλαιότερο καθολικό πανεπιστήμιο στο Ηνωμένο Βασίλειο έχοντας ιδρυθεί το 1850.Ο κυριότερος οδικός άξονας από το κύριο Λονδίνο προς το Τουίκεναμ είναι ο Α316 ο οποίος περνά τον Τάμεση από την γέφυρα του Τουίκεναμ.


== Φωτογραφικό υλικό ==

		
		
		


== Παραπομπές ==


== Ιστορική βιβλιογραφία ==
Lysons, Daniel (1792), «Twickenham, v. 3: County of Middlesex», Environs of London, London: T. Cadell, https://archive.org/stream/environsoflondon03lyso#page/558/mode/2up 
Trotter, W E (1849), «Twickenham», Select Illustrated Topography of Thirty Miles Around London, London, OCLC 681272905, https://archive.org/stream/historyoflondoni00fear#page/n461/mode/2up 
Thorne, James (1876), «Twickenham», Handbook to the Environs of London, London: John Murray, https://archive.org/stream/handbooktoenviro00thoruoft#page/627/mode/1up 
Edward Walford (1883), «Twickenham», Greater London, London: Cassell & Co., OCLC 3009761, https://archive.org/stream/greaterlondonnar01walf#page/70/mode/1up