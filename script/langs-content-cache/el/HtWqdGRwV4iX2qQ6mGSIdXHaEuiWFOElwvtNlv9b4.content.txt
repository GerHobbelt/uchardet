revision: 9562256
title: "\u0393\u03BF\u03B4\u03B5\u03C6\u03C1\u03B5\u03AF\u03B4\u03BF\u03C2 \u0394\u0384\
  \ \u03C4\u03BF\u03C5 \u0391\u03BD\u03B6\u03BF\u03CD"
url: https://el.wikipedia.org/wiki/%CE%93%CE%BF%CE%B4%CE%B5%CF%86%CF%81%CE%B5%CE%AF%CE%B4%CE%BF%CF%82_%CE%94%CE%84_%CF%84%CE%BF%CF%85_%CE%91%CE%BD%CE%B6%CE%BF%CF%8D


---

Ο Γοδεφρείδος Δ' του Ανζού ή Γουλιέλμος Μαρτέλος (δηλαδή σφυροκόπος) (1070/1075 - 19 Μαΐου1106)  από τον Οίκο του Ανζού ήταν κόμης του Ανζού (1103 - 1106) μαζί με τον πατέρα του Φούλκων Δ' αλλά βρισκόταν σε αντίθεση μαζί του. Ο Γοδεφρείδος ήταν γιος του κόμητος Φούλκωνος Δ' του Ανζού και της δεύτερης συζύγου του Ερμενγάνδης, κόρης του Αρσαμπώ Δ΄ του Μπουρμπόν. Ήταν δημοφιλής στους κληρικούς και στον λαό για την ήπια διακυβέρνηση του σε αντίθεση με τον πατέρα του ο οποίος σύμφωνα με τον Ορντερίκ Βιτάλις λεηλατούσε και τρομοκρατούσε τους υπηκόους του. 


== Συγκυβερνήτης του Ανζού μαζί με τον πατέρα του Φούλκων Δ' ==
Ο πατέρας του επιχείρησε να τον αποκληρώσει για χάρη του μικρότερου γιου του Φούλκωνος του Νεότερου από την τέταρτη σύζυγο του Βερτράδη του Μονφόρ. ο Φούλκων Δ' ηλικιωμένος δεν μπορούσε να κυβερνήσει μόνος του, αναγκάστηκε να παραχωρήσει στον Γοδεφρείδο τις περισσότερες εξουσίες του.  Ο Γοδεφρείδος φρόντισε να συμφιλιωθεί με τον πατέρα του ο οποίος από το 1103 του παραχώρησε τον τίτλο του κόμη και από τότε ανέλαβε ενεργό ρόλο στην κυβέρνηση της κομητείας.  Συμμάχησε με τον Ρενό ντε Μαρτίν επίσκοπο του Ανγκέρ εναντίον του βαρόνου Μαουρίς του Κραόν. Ένας ανώνυμος ποιητής εκείνης της εποχής με το όνομα Φίλιππος, μάλλον ο Φίλιππος του Μελάν γιος του βασιλιά Φιλίππου Α' της Γαλλίας έγραψε μια καντάδα πιθανότατα για τον Γοδεφρείδο Μαρτέλο και τον έρωτα του με την Βερτράδα, το ποίημα ήταν ύμνος στον Γοδεφρείδο Μαρτέλο και στην περίοδο διακυβέρνησης του.  Οι τελευταίες γραμμές που αναφέρουν μακρόχρονη ευημερία αποδεικνύουν ότι η συγγραφή του έγινε την περίοδο που συγκυβερνούσε ο Γοδεφρείδος Μαρτέλος. 


== Θάνατος του Γοδεφρείδου ==
Ο Γοδεφρείδος ενώ πολιορκούσε ένα κάστρο επαναστατημένων βαρόνων στο Καντέ στις 19 Μαΐου 1106 δέχτηκε ένα βέλος και σκοτώθηκε την ώρα που ήταν έτοιμος να προχωρήσει σε διαπραγματεύσεις μαζί τους. Τα Ανδεγαυικά χρονικά χρεώνουν την δολοφονία του στον πατέρα του και στην τέταρτη σύζυγο του Βερτράδη του Μονφόρ η οποία ήθελε να διαδεχτεί την κομητεία του Ανζού ο γιος της Φούλκων ο Νεότερος. Τα χρονικά περιγράφουν τον Γοδεφρείδο σαν έναν αξιοθαύμαστο άνθρωπο, προστάτη της δικαιοσύνης, γνωστό για την καλοσύνη του που προκαλούσε τρόμο σε όλους τους εχθρούς του,  νικητή των τυράννων και προστάτη της θρησκείας. 


== Παραπομπές ==


== Πηγές ==
Bachrach, Bernard S. "Henry II and the Angevin Tradition of Family Hostility". Albion: A Quarterly Journal Concerned with British Studies 16/2 (1984): 111–30.
Halphen, Louis. Le comté d'Anjou au XIe siècle. Paris: A. Picard, 1906.
Jaeger, C. Stephen. The Origins of Courtliness: Civilizing Trends and the Formation of Courtly Ideals, 939–1210. Philadelphia: University of Pennsylvania Press, 1985.
Ziolkowski, Jan M.; Balint, Bridget K.; et al. A Garland of Satire, Wisdom, and History: Latin Verse from Twelfth-Century France (Carmina Houghtoniensia). Cambridge, Massachusetts: Harvard University Press, 2007.