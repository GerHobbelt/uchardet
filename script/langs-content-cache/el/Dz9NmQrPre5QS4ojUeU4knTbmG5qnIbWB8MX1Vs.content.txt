revision: 9814667
title: "\u03A7\u03C1\u03BF\u03BD\u03BF\u03BB\u03CC\u03B3\u03B9\u03BF \u0398\u03B5\u03C1\
  \u03B9\u03BD\u03CE\u03BD \u039F\u03BB\u03C5\u03BC\u03C0\u03B9\u03B1\u03BA\u03CE\u03BD\
  \ \u0391\u03B3\u03CE\u03BD\u03C9\u03BD 2008"
url: https://el.wikipedia.org/wiki/%CE%A7%CF%81%CE%BF%CE%BD%CE%BF%CE%BB%CF%8C%CE%B3%CE%B9%CE%BF_%CE%98%CE%B5%CF%81%CE%B9%CE%BD%CF%8E%CE%BD_%CE%9F%CE%BB%CF%85%CE%BC%CF%80%CE%B9%CE%B1%CE%BA%CF%8E%CE%BD_%CE%91%CE%B3%CF%8E%CE%BD%CF%89%CE%BD_2008


---

Παρατίθενται οι σημαντικότερες στιγμές, με έμφαση στα νέα ρεκόρ και στα χρυσά μετάλλια σε όλα τα αγωνίσματα, που αφορούν τους 29ους Ολυμπιακούς Αγώνες του 2008, που διεξήχθησαν στο Πεκίνο. Για τον πλήρη πίνακα των μεταλλίων, δες Πίνακας μεταλλίων Ολυμπιακών Αγώνων 2008


== Ημερολόγιο ==


== 6 Αυγούστου ==
Ποδόσφαιρο: Η Νορβηγία κερδίζει την πρωταθλήτρια ΗΠΑ, με  2–0 σε αγώνα για τον 7ο όμιλο. Η Νορβηγίδα επιθετική  Λένι Λάρσεν Κάουριν πετυχαίνει τέρμα στο δεύτερο λεπτό, που είναι το γρηγορότερο γκολ που έγινε ποτέ σε γυναικείο τουρνουά ποδοσφαίρου σε Ολυμπιακούς Αγώνες. Στο μεταξύ η νικήτρια του Παγκοσμίου Κυπέλλου του 2007, Γερμανία, έρχεται ισόπαλη 0-0 με τη Βραζιλία στον 6ο όμιλο. Η διοργανώτρια Κίνα κερδίζει το πρώτο παιχνίδι με το οποίο ανοίγουν επίσημα οι Ολυμπιακοί Αγώνες, νικώντας τη Σουηδία με  2–1 στον 5ο όμιλο.


== 7 Αυγούστου ==
Ποδόσφαιρο: Η παγκόσμια πρωταθλήτρια στους νέους, Αργεντινή, κερδίζει με  2–1 την Ακτή Ελεφαντοστού στον 1ο όμιλο, ενώ η Ιταλία επικρατεί της Ονδούρας με 3–0 στον 4ο όμιλο.


== 8 Αυγούστου ==

Αρχίζουν οι Θερινοί Ολυμπιακοί Αγώνες 2008 στο Πεκίνο, με τη φαντασμαγορική τελετή έναρξης.
204 χώρες από όλο τον κόσμο παρελαύνουν με τις σημαίες τους.
Την τελευταία στιγμή αποκλείεται από τους Αγώνες το Μπρουνέι, επειδή δε δήλωσε εγκαίρως τους αθλητές του.


== 9 Αυγούστου ==
Σκοποβολή: Η Τσέχα Κατερίνα Έμμονς κερδίζει το πρώτο χρυσό μετάλλιο στους Ολυμπιακούς Αγώνες, πετυχαίνοντας ολυμπιακή επίδοση τόσο στα προκριματικά (με 400) όσο και στον τελικό, στο αγώνισμα του αεροβόλου τουφεκιού 10 μέτρων γυναικών.
Άρση βαρών: Η Τσεν Ζιεσιά κερδίζει χρυσό μετάλλιο στην κατηγορία των 48 κιλών, πετυχαίνοντας ολυμπιακή επίδοση (212 κιλά) στο σύνολο.
Κολύμβηση:
Νέο ρεκόρ Ολυμπιακών Αγώνων στα 400 μ. μικτή ατομική  πετυχαίνει στα προκριματικά με 4:07.82 ο Αμερικανός Μάικλ Φελπς .
Ο Νορβηγός κολυμβητής Αλεξάντερ Ντάλε Όεν πετυχαίνει νέο ρεκόρ αγώνων Ευρώπης στα 100 μ. πρόσθιο με 59.41 στα ημιτελικά.
Τοξοβολία: Η Νότια Κορέα πετυχαίνει ρεκόρ Ολυμπιακών Αγώνων στο ομαδικό γυναικών στο γύρο κατάταξης.
Ποδόσφαιρο:Η γυναικεία ομάδα της Νορβηγίας κερδίζει  με 1-0 τη Νέα Ζηλανδία.
Ξιφασκία: Οι ΗΠΑ κατακτά όλα τα μετάλλια στη σπάθη γυναικών, για πρώτη φορά από το 1904. Το χρυσό μετάλλιο κερδίζει η Μάριελ Ζάγκουνις.


=== Χρυσά Μετάλλια ===


== 10 Αυγούστου ==
Τοξοβολία: Η Νότια Κορέα πετυχαίνει παγκόσμια επίδοση για ομαδικό αγώνα με 24 βέλη, νικώντας την Ιταλία στα προημιτελικά στο ομαδικό των γυναικών.
Καλαθοσφαίριση: Την ήττα από τις ΗΠΑ γνωρίζουν οι διοργανωτές Κινέζοι με 101-70. Ο Γιάο Μινγκ σκόραρε το πρώτο καλάθι του αγώνα, ωστόσο προς το τέλος αποχώρησε λόγω τραυματισμού στον αστράγαλο.
Ποδόσφαιρο: Η Αργεντινή, η Βραζιλία και η Ιταλία προκρίνονται στην επόμενη φάση (προημιτελικά) στους άνδρες.
Σκοποβολή: Το χρυσό μετάλλιο στο αεροβόλο τουφέκι γυναικών στα 10 μέτρα κερδίζει η Κινέζα Γκούο Γουεντζούν πετυχαίνοντας νέο ρεκόρ Ολυμπιακών Αγώνων, με 492,3 βαθμούς.
Κολύμβηση:
Ο Αμερικανός Μάικλ Φελπς κερδίζει το χρυσό μετάλλιο στον τελικό των 400 μέτρων μικτή ατομική στους άνδρες, κατακτώντας τον 7ο ολυμπιακό του τίτλο με νέο παγκόσμιο ρεκόρ.
Στα 400 μ. ελεύθερο ο Παρκ Τάε-χουάν γίνεται ο πρώτος Νοτιοκορεάτης κολυμβητής που κερδίζει χρυσό μετάλλιο.
Ο Νορβηγός Αλεξάντερ Ντάλε Όεν πετυχαίνει νέο ρεκόρ Ολυμπιακών Αγώνων στα ημιτελικά των 100 μ. πρόσθιο.Η Αυστραλέζα Στέφανι Ράις πετυχαίνει νέο παγκόσμιο ρεκόρ στα 400 μ. μικτής ατομικής γυναικών, κερδίζοντας το 400ό μετάλλιο για τη χώρα της σε Ολυμπιακούς Αγώνες.
Η ολλανδική ομάδα κερδίζει στη σκυταλοδρομία των 4 x 100 μέτρων ελεύθερο γυναικών, με νέο ολυμπιακό ρεκόρ (3:33.76) στον τελικό.
Η ομάδα των ΗΠΑ καταρρίπτει το παγκόσμιο ρεκόρ στη σκυταλοδρομία των 4 x 100 μ. ελεύθερο με χρόνο 3:12.23 στα προκριματικά.
Άρση Βαρών:Η Ταϊλανδέζα Πραπαγουάντι Τζαροενραταναταρακούν κερδίζει, πετυχαίνοντας νέο ρεκόρ Ολυμπιακών Αγώνων,  το χρυσό μετάλλιο στα 53 κιλά των γυναικών.Πρόκειται για το πρώτο χρυσό μετάλλιο σε Ολυμπιακούς Αγώνες για τη χώρα της.


=== Χρυσά Μετάλλια ===


== 11 Αυγούστου ==
Κολύμβηση
Η Κίρστι Κόβεντρι από τη Ζιμπάμπουε πετυχαίνει νέο παγκόσμιο ρεκόρ στα 100 μ. ύπτιο γυναικών, με χρονο 58.77 στους ημιτελικούς.
Ο Ιάπωνας Κοσούκε Κιτατζίμα κερδίζει το χρυσό μετάλλιο στα 100 μ. πρόσθιο των ανδρών, με νέο παγκόσμιο ρεκόρ (58.91).
Νέο ρεκόρ Ολυμπιακών Αγώναν στα 100μ. ύπτιο των ανδρών πετυχαίνει ο Ρώσος Αρκάντι Βιατσάνιν με χρόνο 53.06, στον ημιτελικό, ρεκόρ που καταρρίπτει ο Αυστραλός Χέιντεν Στόεκελ με 52.97.
Η αμερικανική ομάδα σκυταλοδρομίας 4 Χ 100μ. ελεύθερο των ανδρών καταρρίπτει το δικό της ολυμπιακό ρεκόρ που είχε πετύχει στον ημιτελικό, με χρόνο 3:08:24, κερδίζοντας τη Γαλλία με διαφορά 0,08 δευτερολέπτων.
Την πέμπτη νίκη της Βρετανίας σε οποιοδήποτε τελικό κολύμβησης στις γυναίκες κερδίζει η  Ρεμπέκα Άντλινγκτον με χρυσό μετάλλιο στον τελικό των 400μ. ελεύθερο γυναικών.
Σκοποβολή: Το πρώτο χρυσό μετάλλιο της Ινδίας σε Ολυμπιακούς Αγώνες για ατομικό αγώνισμα (στα 10 μ. αεροβόλο τυφέκιο) κατακτά ο Αμπινάβ Μπίντρα.


=== Τα χρυσά μετάλλια ===


== 12 Αυγούστου ==
Καλαθοσφαίριση: Η εθνική Ελλάδας πετυχαίνει μεγάλη νίκη επί της ανδρικής ομάδας της Γερμανίας, με 87-64.
Κολύμβηση:
Ο Αμερικανός Μάικλ Φελπς πετυχαίνει νέο παγκόσμιο ρεκόρ στα 200μ. ελεύθερο των ανδρών
Η Αμερικανίδα Νάταλι Κάφλιν γίνεται η πρώτη αθλήτρια που κερδίζει για δεύτερη συνεχή Ολυμπιάδα χρυσό μετάλλιο στο αγώνισμα των 100 μέτρων ύπτιο.
Σκοποβολή: Δύο ρεκόρ ολυμπιακών αγώνων πετυχαίνει ο Αμερικανός Γουόλτον Έλερ με 145 στον ημιτελικό και 190 στον τελικό του διπλού τραπ των ανδρών.
Κανόε καγιάκ:
Το πρώτο του μετάλλιο σε Ολυμπιακούς Αγώνες κερδίζει το Τόγκο, με τον Μπενζαμέν Μπουκπετί να κατακτά χάλκινο μετάλλιο στο σλάλομ του καγιάκ ανδρών (Κ1).
Ο Χρήστος Τσακμάκης κατέλαβε την 7η θέση στον τελικό του C1. Προκρίθηκε την τελευταία στιγμή στου Ολυμπιακούς, εξαιτίας αποχώρησης άλλου αθλητή.


=== Χρυσά μετάλλια ===


== 13 Αυγούστου ==
Κολύμβηση: Ο Αμερικανός Μάικλ Φελπς πετυχαίνει το ρεκόρ των περισσότερων μεταλλίων για έναν αθλητή σε Ολυμπιακούς Αγώνες, με 11 νίκες, μετά τις πρωτιές του στα 200 μέτρα πεταλούδα ανδρών και στη σκυταλοδρομία 4Χ200μ. ελεύθερο ανδρών.
Γυμναστική: Η γυναικεία ομάδα συνθέτου ομαδικού της Κίνας κερδίζει το πρώτο στην ιστορία της χρυσό μετάλλιο στο ομαδικό.
Πυγμαχία: Στα 91 κιλά, την πρόκρισή του στην οκτάδα πετυχαίνει ο Ηλίας Παυλίδης.


=== Χρυσά μετάλλια ===


== 14 Αυγούστου ==
Τζούντο : Ο Τουβσινμπάγιαρ Ναϊντάν κερδίζει το πρώτο χρυσό μετάλλιο σε Ολυμπιακούς Αγώνες για τη Μογγολία, στην κατηγορία των 100 κιλών.
Πάλη: Ο Σουηδός Άρα Αμπραχαμιάν κερδίζει το χάλκινο μετάλλιο στην κατηγορία 84 κιλών στην ελληνορωμαϊκή. Ωστόσο, κατά την τελετή απονομής των μεταλλίων, αποσύρεται από το βάθρο και πετά επιδεικτικά το μετάλλιό του, καθώς θεώρησε ότι αδικήθηκε από τη διαιτησία. Παράλληλα, ανακοινώνει την αποχώρησή του από το άθλημα και κάνει λόγο για "πολιτικά παιχνίδια".


=== Χρυσά μετάλλια ===


== 15 Αυγούστου ==
Επιτραπέζια αντισφαίριση: Στον τελικό του ομαδικού γυναικών προκρίνεται η Σιγκαπούρη, κάτι που επιβεβαιώνει ότι η χώρα θα κερδίσει μετάλλιο σε Ολυμπιακούς Αγώνες για πρώτη φορά από το 1960.


=== Χρυσά μετάλλια ===


== 16 Αυγούστου ==
Στίβος:
Ο Τζαμαϊκανός  Γιουσέιν Μπολτ κερδίζει χρυσό μετάλλιο στα 100 μέτρα ανδρών πετυχαίνοντας παγκόσμια επίδοση με 9,69 δευτερόλεπτα.
Θετικό στην ουσία μεθυλτριενολόνη βρέθηκε το πρώτο δείγμα της Φανής Χαλκιά, σε έλεγχο που διεξήγαγε η WADA στην Ιαπωνία.
Κολύμβηση: Ο Μάικλ Φελπς κερδίζει το Σέρβο Μίλοραντ Κάβιτς με διαφορά χρόνου 0,01 δεύτερα και κατακτά το χρυσό μετάλλιο στα 100 μ. πεταλούδα, ισοφαρίζοντας το ρεκόρ του Μαρκ Σπιτς για τα περισσότερα χρυσά μετάλλια σε μία διοργάνωση Ολυμπιακών Αγώνων.
Ο Σέζαρ Σιέλο νικά στα 50μ. ελεύθερο και το πρώτο χρυσό μετάλλιο σε Ολυμπιακούς Αγώνες για τη Βραζιλία στο αγώνισμα της κολύμβησης.
Η Βρετανίδα Ρεμπέκα Άντλινγκτον καταρρίπτει το παγκόσμιο ρεκόρ στα 800 μ. ελεύθερο. Το προηγούμενο ρεκόρ ανήκε στην Τζάνετ Έβανς από το 1989. Πρόκειται για το αρχαιότερο ρεκόρ στην κολύμβηση. Με τα δύο μετάλλια που κέρδισε η Άντλινγκτον γίνεται η πλέον επιτυχημένη Βρετανίδα κολυμβήτρια στην ιστορία των Ολυμπιακών Αγώνων τα τελευταία 100 χρόνια.


=== Χρυσά μετάλλια ===


== 17 Αυγούστου ==
Αντισφαίριση: Το πρώτο χρυσό μετάλλιο για την Ισπανία στο αγώνισμα του τένις κατακτά ο Ραφαέλ Ναδάλ, νικώντας στον τελικό του μονού ανδρών.
Ιστιοπλοΐα: Το πρώτο μετάλλιο (χάλκινο) για την Ελλάδα στους Ολυμπιακούς Αγώνες του Πεκίνου κατακτούν οι Σοφία Μπεκατώρου, Σοφία Παπαδοπούλου και Βιργινία Κραβαριώτη στην κατηγορία «Ίνγκλινγκ».
Καταδύσεις: Η Κινέζα Γκούο Τζινγκτζίνγκ γίνεται η αθλήτρια με τα περισσότερα μετάλλια σε Ολυμπιακούς Αγώνες, αφού κέρδισε το έκτο χρυσό μετάλλιο στην καριέρα της στις καταδύσεις από τραμπολίνο 3 μέτρων στις γυναίκες.
Κολύμβηση: Οι ΗΠΑ νικούν την Αυστραλία στα 4Χ100 μ. μικτής σκυταλοδρομίας με νέο παγκόσμιο ρεκόρ και χρόνο 3:29.34.  Ο Αμερικανός Μάικλ Φελπς, μέλος της αμερικανικής ομάδας κερδίζει το όγδοο χρυσό μετάλλιο στην ίδια Ολυμπιάδα και ξεπερνά το Μαρκ Σπιτς στο ρεκόρ του αθλητή με τα περισσότερα χρυσά μετάλλια σε μία και μοναδική διοργάνωση Ολυμπιακών Αγώνων.
Κωπηλασία:
Το αργυρό μετάλλιο κατακτούν στο διπλό σκιφ ελαφρών βαρών οι Βασίλης Πολύμερος και Δημήτρης Μούγιος.
Η Λαϊκή Δημοκρατία της Κίνας κατακτά το πρώτο χρυσό μετάλλιο στο τετραπλό σκιφ γυναικών στην κωπηλασία.
Πάλη: Η Διεθνής Ολυμπιακή Επιτροπή αφαιρεί το χάλκινο μετάλλιο που κατέκτησε ο Σουηδός Άρα Αμπραχαμιάν στους Ολυμπιακούς Αγώνες του Πεκίνου.(μέσω telegraph.co.uk)
Στίβος:
Το χάλκινο μετάλλιο στο άλμα τριπλούν κατακτά η Χρυσοπηγή Δεβετζή.
Η Ρουμάνα  Κωνσταντίνα Ντίτα-Τομέσκου κερδίζει το μαραθώνιο γυναικών σε χρόνο 2:26:44.  Σε ηλικία 38 ετών, γίνεται η μεγαλύτερη σε ηλικία νικήτρια μαραθωνίου σε Ολυμπιακούς Αγώνες.


=== Χρυσά μετάλλια ===


== 18 Αυγούστου ==
Στίβος:
Ο Κινέζος Λιου Ζιανγκ, ολυμπιονίκης του 2004 στα 110 μέτρα με εμπόδια, αποχωρεί από τον αγώνα εξαιτίας τραυματισμού.
Ο Ίρβινγκ Σαλαδίνο κερδίζει το πρώτο μετάλλιο μετά 40 χρόνια για τον Παναμά και το πρώτο χρυσό μετάλλιο στην ιστορία της χώρας σε Ολυμπιακούς Αγώνες.


=== Χρυσά μετάλλια ===


== 19 Αυγούστου ==
Ποδηλασία:
Ο  Κρις Χόι γίνεται ο πρώτος Βρετανός αθλητής έπειτα από 100 χρόνια που κερδίζει τρία χρυσά μετάλλια σε μία διοργάνωση Ολυμπιακών Αγώνων. Το τρίτο του χρυσό μετάλλιο στους αγώνες αυτούς στο Πεκίνο το κερδίζει στο αγώνισμα του σπριντ ανδρών.
Στίβος:
Η  Κριστίν Οχουρουόγκου κατακτά το πρώτο χρυσό μετάλλιο στα 400 μ. Γυναικών για τη Βρετανία σε Ολυμπιακούς Αγώνες.
Ο  Ρασίντ Ραμζί κερδίζει το πρώτο χρυσό μετάλλιο σε Ολυμπιακούς Αγώνες για το Μπαχρέιν στο αγώνισμα των 1.500 μ.


=== Χρυσά μετάλλια ===


== 20 Αυγούστου ==
Ιστιοπλοΐα:  Η Κινέζα Γιν Ζιαν κατακτά το πρώτο ολυμπιακό μετάλλιο για τη χώρα της στην ιστιοπλοΐα.
Κολύμβηση: Η Νοτιοαφρικανή Νάταλι ντι Τόιτ γίνεται η πρώτη γυναίκα με ακρωτηριασμένα μέλη που λαμβάνει μέρος σε Ολυμπιακούς Αγώνες. Τερμάτισε 16η στο μαραθώνιο 10 χλμ. (ανοικτής θαλάσσης) γυναικών.
Στίβος: Νέο παγκόσμιο ρεκόρ στα 200 μ. με 19,30 δεύτερα πετυχαίνει ο Γιουσέιν Μπολτ από την Τζαμάικα, καταρρίπτοντας το προηγούμενο ρεκόρ του Μάικλ Τζόνσον. Γίνεται έτσι ο πρώτος αθλητής μετά τον Καρλ Λιούις το 1984 που κερδίζει στα 100 και στα 200 μέτρα σε μία διοργάνωση Ολυμπιακών Αγώνων.
Τάε κβον ντο: Το πρώτο μετάλλιο σε Ολυμπιακούς Αγώνες για το Αφγανιστάν στην ιστορία κατακτά ο Ρουχολάχ Νικπάι στην κατηγορία 58 κιλών των ανδρών (χάλκινο).


=== Χρυσά μετάλλια ===


== 21 Αυγούστου ==
Σόφτμπολ: Στη μεγαλύτερη έκπληξη για το άθλημα, η Ιαπωνία κερδίζει τις ΗΠΑ με 3-1 στον τελικό του γυναικείου τουρνουά. Πρόκειται για την πρώτη ήττα της αμερικανικής ομάδας σε διοργάνωση Ολυμπιακών Αγώνων από τους Ολυμπιακούς Αγώνες του 2000 στο Σίδνεϊ και επίσης την πρώτη φορά που οι ΗΠΑ δεν πήραν το χρυσό μετάλλιο.


=== Χρυσά μετάλλια ===


== 22 Αυγούστου ==
Στίβος:  Η ανδρική ομάδα της Τζαμάικας κερδίζει τη σκυταλοδρομία 4x100 μέτρων για πρώτη φορά πετυχαίνοντας παγκόσμια επίδοση με χρόνο 37,10 δευτερόλεπτα. Ο Γιουσέιν Μπολτ κατακτά το τρίτο του χρυσό μετάλλιο στη διοργάνωση του Πεκίνου πετυχαίνοντας τρίτο παγκόσμιο ρεκόρ. Γίνεται ο πρώτος σπρίντερ από την εποχή του Καρλ Λιούις (1984)  που κερδίζει και τα τρία αγωνίσματα των δρόμων ταχύτητας σε μία μόνο διοργάνωση Ολυμπιακών Αγώνων (100 μ., 200 μ. και 100 μ. σκυταλοδρομία
Η Τιρουνές Ντιμπάμπα από την Αιθιοπία κερδίζει δεύτερο χρυσό μετάλλιο στο Πεκίνο, έπειτα από τη νίκη της και στα 5 χλμ. γυναικών.


=== Χρυσά μετάλλια ===


== 23 Αυγούστου ==
Άρση βαρών: Το έκτο κρούσμα λήψης απαγορευμένων ουσιών ανακοινώνεται στο Πεκίνο. Πρόκειται για τον Ουκρανό αθλητή της κατηγορίας των 105 κιλών  Ιγκόρ Ραζορόνοφ, ο οποίος αποβάλλεται από τη διοργάνωση λόγω χρήσης της ουσίας ναδρολόνη, στην οποία βρέθηκε θετικός.
Στίβος:
Ο Αιθίοπας Κενενίσα Μπέκελε κατακτά το χρυσό μετάλλιο με χρόνο 12:57.82 και ρεκόρ Ολυμπιακών Αγώνων στα 5.000 μέτρα. Γίνεται ο πέμπτος δρομέας στην ιστορία των Ολυμπιακών Αγώνων, που στην ίδια διοργάνωση επικράτησε στα 5.000 μ. και στα 10.000 μ.
ο Σουδανός Ισμαήλ Αχμέτ Ισμαήλ γίνεται ο πρώτος κάτοχος μεταλλίου σε Ολυμπιακούς Αγώνες στη χώρα του, κατακτώντας το αργυρό μετάλλιο στα 800μ. των ανδρών.
Τάε κβον ντο:
Ο Αλέξανδρος Νικολαΐδης κατακτά το δεύτερο ασημένιο μετάλλιο για την Ελλάδα καθώς ηττήθηκε στις λεπτομέρειες (5-4) από τον Νοτιοκορεάτη, Ντονγκμίν Τσα, στον τελικό του Ολυμπιακού τουρνουά στα +80κ.
Ο Κουβανός Άνχελ Μάτος τιμωρείται με ισόβιο αποκλεισμό επειδή επιτέθηκε στο διαιτητή κατά τη διεξαγωγή του αγωνίσματος κατηγορίας +80 κιλών των ανδρών.
Χειροσφαίριση: Η Νορβηγία κατακτά για πρώτη φορά στην ιστορία της το χρυσό μετάλλιο στο ολυμπιακό τουρνουά των γυναικών, με νίκη επί της Ρωσίας με 35-27 στον τελικό.


=== Χρυσά μετάλλια ===


== 24 Αυγούστου ==
Διεξάγεται η τελετή λήξης των Ολυμπιακών Αγώνων στο Πεκίνο.
Πυγμαχία:
Ο Ζου Σιμίνγκ κατακτά το πρώτο χρυσό μετάλλιο σε Ολυμπιακούς Αγώνες για την Κίνα και το 50ό για τη διοργάνωση αυτήν στην κατηγορία της ελαφριάς μύγας.
Με το χρυσό μετάλλιο του Ζανγκ Ζιαοπίνγκ στον τελικό της κατηγορίας 81 κιλών των ανδρών, η Κίνα κερδίζει 51 χρυσά μετάλλια, ισοφαρίζοντας το ρεκόρ της Σοβιετικής Ένωσης το 1988.
Χειροσφαίριση: Η Γαλλία κερδίζει το τελευταίο (302ο) χρυσό μετάλλιο στη διοργάνωση, στο τουρνουά της χειροσφαίρισης ανδρών, νικώντας την ομάδα της Ισλανδίας στον τελικό.


=== Χρυσά μετάλλια ===


== Παραπομπές ==