revision: 9453719
title: "\u0397\u03BC\u03AD\u03C1\u03B1 \u0396\u03AC\u03BC\u03B5\u03BD\u03C7\u03BF\u03C6"
url: https://el.wikipedia.org/wiki/%CE%97%CE%BC%CE%AD%CF%81%CE%B1_%CE%96%CE%AC%CE%BC%CE%B5%CE%BD%CF%87%CE%BF%CF%86


---

Η Ημέρα Ζάμενχοφ (εσπεράντο: Zamenhofa Tago), επίσης γνωστή ως Ημέρα Εσπεραντικής Λογοτεχνίας, είναι ετήσια γιορτή που εορτάζεται στις 15 Δεκεμβρίου κάθε χρόνου, ημέρα γενεθλίων του δημιουργού της Εσπεράντο Λ.Λ. Ζάμενχοφ. Είναι η δημοφιλέστερη εορτή στον πολιτισμό της Εσπεράντο. Αυτή την ημέρα, οι Εσπεραντιστές ανά τον κόσμο δίνουν πληροφοριακές ομιλίες και διεξάγουν πολιτιστικές συγκεντρώσεις.Η ιστορία σχετικά με τον εορτασμό της ημέρας στα γενέθλια του Ζάμενχοφ χρονολογείται από τις 17 Δεκεμβρίου 1878 (ή 5 Δεκεμβρίου σύμφωνα με το ιουλιανό ημερολόγιο που ήταν σε χρήση στη Ρωσική Αυτοκρατορία εκείνη την εποχή), όπου στο πάρτι γενεθλίων του παρουσίασε στους φίλους του το Lingwe uniwersala. Το βιβλίο περιείχε την πρώτη έκδοση της τεχνητής γλώσσας του. Το 1887, η γλώσσα εξελίχθηκε στα Εσπεράντο όταν δημοσίευσε το Unua Libro. Η Ημέρα της Εσπεεράντο εορταζόταν στις 15 Δεκεμβρίου στο παρελθόν, αλλά τώρα εορτάζεται στις 26 Ιουλίου, ημέρα δημοσίευσης του Unua Libro.


== Επέτειος 150 χρόνων από τη γέννηση του Ζάμενχοφ ==
Η 15η Δεκεμβρίου 2009 σηματοδότησε την 150ή επέτειο από τη γέννηση του Ζάμενχοφ. Γι'αυτό το λόγο, πραγματοποιήθηκαν διάφορες εορτές. Την ίδια ημέρα, οι αρχές στη γενέτειρα του, το Μπιάλιστοκ της Πολωνίας, εγκαινίασαν το κέντρο Ζάμενχοφ. Στη Νέα Υόρκη έλαβε χώρα συμπόσιο, το οποίο τιμούσε τον Ζάμενχοφ. Εκεί μίλησαν διάφοροι καθηγητές, όπως οι Αρίκα Όκρεντ και Χάμφρεϊ Τονκίν.Επίσης, την ίδια ημέρα, η μηχανή αναζήτησης Google, τίμησε τον Ζάμενχοφ, εμφανίζοντας μια ειδική έκδοση του λογοτύπου της (ένα Doodle) μαζί με μια σημαία της Εσπεράντο, δημιουργώντας 1.750.000 προβολές στα λήμματα των 30 μεγαλύτερο Βικιπαιδειών για τον "Λ. Λ. Ζάμενχοφ". Το λογότυπο εμφανίστηκε σε 33 εθνικές γλώσσες, αλλά όχι στην αγγλική διεθνής έκδοση. 


== Παραπομπές ==