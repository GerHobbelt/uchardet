revision: 9719416
title: My Bollywood Wedding
url: https://el.wikipedia.org/wiki/%CE%A0%CE%B1%CE%BB%CE%AC%CF%84%CE%B9_%CF%84%CE%BF%CF%85_%CE%A0%CE%B1%CF%84%CE%AC%CE%BF%CF%85%CE%BD%CF%84%CE%B9


---

Το παλάτι του Πατάουντι, που ονομάζεται επίσης Ιμπραχίμ Κότι, είναι ένα παλάτι της πρώην κυβερνώσας οικογένειας Πατάουντι, στην πόλη Πατάουντι της περιφέρειας Γκοργκέον, στην πολιτεία Χαρυάνα της Ινδίας. Το παλάτι κληρονόμησε ο Μανσούρ Άλι Καν, ο τελευταίος νοάμπ από τον πατέρα του, Ίφφικαρ Άλι Καν. Επί του παρόντος, το παλάτι αποτελεί κτήση του γιου του Μανσούρ Άλι Καν, Σάιφ Άλι Καν, ο οποίος το χρησιμοποιεί ως πατρική κατοικία. 


== Ιστορία ==
Μετά τον γάμο μεταξύ του νοάμπ του Πατάουντι και της Μπέγκαμ του Μπόχαλ, ο νοάμπ αισθάνθηκε ότι το παλιό οικογενειακό σπίτι δεν ήταν αρκετά μεγάλο για να στεγάσει τη νέα νύφη του με τον τρόπο που είχε συνηθίσει. Μετά από αίτημα του Ίφφικαρ Άλι Καν (1910-52), το κτήριο σχεδιάστηκε στο στυλ των αρχοντικών της αποικιακής εποχής του αυτοκρατορικού Δελχί από τον Ρόμπερ Τορ Ρούσσελ (1888-1972) με τη βοήθεια του Au Molt von Heinz.   . Ο γιος του Ίφφικαρ, Μανσούρ Άλι Καν, είχε μισθώσει το παλάτι ως ξενοδοχείο στην Neemrana Hotels και λειτούργησε από το 2005 έως το 2014. Τότε, ο Σάιφ Άλι Καν ανέκτησε την κυριότητα του παλατιού και άρχισε εργασίες αποκατάστασης και ανακαίνισης, οι οποίες κράτησαν μέχρι τον Ιούλιο του 2015. Η αποκατάσταση και η ανακαίνιση έχουν πλέον τελειώσει και η οικογένεια ζει στο σπίτι τους κατά τους χειμερινούς μήνες.


== Εμφάνιση σε ταινίες ==
Το παλάτι έχει εμφανιστεί σε πολλές ταινίες Bollywood, όπως οι Veer Zara, Mangal Pandey, Rang De Basanti, Gandhi My Father και στην ταινία αμερικάνικης παραγωγής Eat Pray Love.


== Παραπομπές ==