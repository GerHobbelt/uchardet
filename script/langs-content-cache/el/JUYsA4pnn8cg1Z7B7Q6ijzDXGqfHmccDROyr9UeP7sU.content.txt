revision: 9675793
title: "\u039F\u03B4\u03B9\u03BA\u03CC\u03C2 \u0386\u03BE\u03BF\u03BD\u03B1\u03C2\
  \ \u039A\u03B1\u03C3\u03C3\u03AC\u03BD\u03B4\u03C1\u03B1\u03C2"
url: https://el.wikipedia.org/wiki/%CE%9F%CE%B4%CE%B9%CE%BA%CF%8C%CF%82_%CE%86%CE%BE%CE%BF%CE%BD%CE%B1%CF%82_%CE%9A%CE%B1%CF%83%CF%83%CE%AC%CE%BD%CE%B4%CF%81%CE%B1%CF%82


---

Ο Οδικός Άξονας Κασσάνδρας είναι μια οδός ταχείας κυκλοφορίας στην Κασσάνδρα της Χαλκιδικής. Ξεκινάει από τα Νέα Μουδανιά στον κόμβο με τον Αυτοκινητόδρομο 24 και καταλήγει ανατολικά της Κασσάνδρειας στο κέντρο της χερσονήσου. Διακρίνεται σε δύο κύρια τμήματα, από τα Νέα Μουδανιά μέχρι την Νέα Ποτίδαια και από την Νέα Ποτίδαια μέχρι την Κασσάνδρεια. Τα σχεδία για την δημιουργία ενός σύγχρονου οδικού άξονα που ενώνει τα Νέα Μουδανιά με τις παραλίες της Κασσάνδρας, με σκοπό την αποσυμφόρηση του παλιού οδικού δικτύου από τον μεγάλο όγκο οχημάτων του καλοκαιριού είχαν ξεκινήσει το 2006, όμως λόγω προβλημάτων της εργολαβίας τα έργα ξεκίνησαν το 2013. Τελικά το τμήμα από την Νέα Ποτίδαια μέχρι την Κασσάνδρεια παραδόθηκε τον Ιούνιο του 2016 , ενώ το τμήμα από τα Νέα Μουδανιά μέχρι την Νέα Ποτίδαια αναμένεται να ολοκληρωθεί το 2020. Τέλος μελέτη υπάρχει και για το τμήμα από την Κασσανδρεία μέχρι το Πευκοχώρι, χωρίς όμως να είναι μέχρι στιγμής ενταγμένο σε κάποιο χρηματοδοτικό πρόγραμμα και να υπάρχει συγκεκριμένο χρονοδιάγραμμα.


== Ασφάλεια ==
Η Χαλκιδική διαχρονικά βρίσκεται στους πιο επικίνδυνους νομούς όσον αφορά τα τροχαία ατυχήματα, καθώς το παλιό οδικό δίκτυο των τουριστικών περιοχών δεν μπορεί να καλύψει τον μεγάλο όγκο οχημάτων τους θερινούς μήνες. . Συγκεκριμένα ο Νομός Χαλκιδικής ενώ είχε μείωση των τροχαίων ατυχημάτων την περίοδο 2011-2014, το 2015 παρουσίασε αύξηση κατά 24% των θανατηφόρων ατυχημάτων, κατατάσσοντας τον στην 4η θέση των πιο επικίνδυνων νομών. . Για αυτό τον λόγο η ολοκλήρωση του άξονα αποσκοπεί κυρίως στην ασφαλέστερη μετακίνηση στην περιοχή και αφετέρου στην μείωση του κυκλοφοριακού. 


== Τμήματα ==


=== Νέα Μουδανιά - Νέα Ποτίδαια ===
Έχει μήκος 5,2 χιλιόμετρα. Ξεκινάει από την κατάληξη του Αυτοκινητοδρόμου 24 στα Νέα Μουδανιά και καταλήγει στην Γέφυρα Νέας Ποτίδαιας. Το 2013 ξεκίνησαν εργασίες διαπλάτυνσης του οδικού τμήματος με δύο λωρίδες κυκλοφορίας ανά κατεύθυνση και αμφίπλευρο μεταλλικό στηθαίο ασφαλείας, σε μήκος 4,2 χλμ και αναβάθμισης του ανισόπεδου κόμβου στα Νέα Μουδανιά. Το έργο αναμενόταν να ολοκληρωθεί το καλοκαίρι του 2015, όμως λόγω προβλημάτων απαλλοτριώσεων θα ολοκληρωθεί το 2020. Ένα μικρό τμήμα μήκους περίπου ενός χιλιομέτρου, πριν από τη Γέφυρα Νέας Ποτίδαιας, έμεινε εκτός δημοπράτησης, λόγω δικαστικής εμπλοκής. Τελικά, η δημοπράτηση του συγκεκριμένου τμήματος θα πραγματοποιηθεί στις 28 Ιανουαρίου 2020, η αποσφράγιση των προσφορών στις 4 Φεβρουαρίου και το έργο θα ολοκληρωθεί το καλοκαίρι του 2022.


=== Νέα Ποτίδαια - Κασσάνδρεια ===

Έχει μήκος 17,7 χιλιόμετρα. Ξεκινάει από την Γέφυρα Νέας Ποτίδαιας και καταλήγει στον κυκλικό κόμβο στην Κασσάνδρεια. Το προϋπάρχον δίκτυο περνούσε από τους οικισμούς της Νέα Φώκαιας, Άφυτου και Καλλιθέας, πράγμα που δυσχέραινε την κυκλοφορία των οχημάτων. Στον νέο άξονα τα πρώτα 5,5 χιλιόμετρα αποτελούν διαπλάτυνση του υφιστάμενου δρόμου, ενώ τα υπόλοιπα 11,5 χιλιόμετρα είναι νέα χάραξη.. Οι πρώτες βελτιώσεις στον άξονα έγιναν το 2001, όπου κατασκευάστηκε η δεύτερη γέφυρα της Ποτίδαιας, ενώ το συνολικό τμήμα του άξονα ολοκληρώθηκε τον Ιούνιο του 2016. Η διατομή του άξονα είναι 2 λωρίδες ανά κατεύθυνση με μεταλλικό στηθαίο ασφαλείας, ενώ διαθέτει δύο κόμβους. Ο ένας είναι ανισόπεδος στο ύψος της Νέα Φώκαιας, ενώ ο άλλος που βρίσκεται στην Κασσάνδρεια ενώ είχε προβλεφθεί να γίνει ανισόπεδος, τελικά κατασκευάστηκε ως ισόπεδος κυκλικός.


=== Μελλοντικές επεκτάσεις ===

Μελέτες υπάρχουν και για την προέκταση του άξονα προς το Πευκοχώρι. Θα έχει μήκος 23 χιλιόμετρα και θα έχει ίδια διατομή με τον υπάρχοντα άξονα (2 λωρίδες ανά κατεύθυνση). Ο σχεδιασμένος άξονας θα διέρχεται από την κορυφογραμμή στο κεντρικό μέρος της χερσονήσου, ενώ προβλέπονται 2 ανισόπεδοι κόμβοι. Ο πρώτος από τη μία πλευρά θα οδηγεί στο Πολύχρονο και από την άλλη στο Κασσανδρινό και ο δεύτερος από τη μία πλευρά στη Χανιώτη και από την άλλη στη Νέα Σκιώνη.  Τέλος ο άξονας θα καταλήγει σε ισόπεδο κόμβο στο Πευκοχώρι όπου από εκεί θα συνδέεται και με το Παλιούρι.  Όσον αφορά τον χρονικό ορίζοντα του έργου, αυτός δεν είναι ακριβής αν και είναι πολύ πιθανό το έργο να ενταχθεί στην προγραμματιστική περίοδο 2014-2020.


== Κατάλογος Κόμβων ==


== Διαδρομή ==


=== Χιλιομετρικές αποστάσεις ===


=== Παραλίες ===
Οι παραλίες που μπορεί να συναντήσει κανείς ταξιδεύοντας κατά μήκους του οδικού άξονα Κασσάνδρας (σε ακτίνα 15 χιλιομέτρων) είναι: 
Νέας Ποτίδαιας
Νέας Φώκαιας
Άφυτου
Καλλιθέας
Σίβηρης
Ποσείδι
Φούρκας
Σάνη


== Παραπομπές ==


== Πηγές ==
Openstreetmap Maps
atiximata.gr