revision: 9726820
title: Focke-Wulf Fw 47
url: https://el.wikipedia.org/wiki/Focke-Wulf_Fw_56_St%C3%B6sser


---

Το Focke-Wulf Fw 56 Stösser ήταν γερμανικό μονοκινητήριο αεροσκάφος προκεχωρημένης εκπαίδευσης της δεκαετίας του 1930.


== Σχεδιασμός και ανάπτυξη ==
Ο Κούρτ Τανκ (Kurt Tank), αρχισχεδιαστής της Focke-Wulf, ανέπτυξε το Fw 56 στο πλαίσιο απαίτησης του Υπουργείου Αεροπορίας του Ράιχ (γερμ. Reichsluftfahrtministerium, RLM) που αφορούσε στην απόκτηση νέου αεροσκάφους προκεχωρημένης εκπαίδευσης. Παράλληλα εξετάστηκε το ενδεχόμενο χρήσης του ως αμυντικού μαχητικού.
Το αρχικό πρωτότυπο πραγματοποίησε την παρθενική του πτήση το Νοέμβριο του 1933. Ακολούθησε το δεύτερο πρωτότυπο, με τροποποιημένη άτρακτο και πτέρυγες μεταλλικής αντί ξύλινης κατασκευής. Το τρίτο πρωτότυπο, που πέταξε για πρώτη φορά τον Φεβρουάριο του 1934, είχε ξύλινες πτέρυγες όπως το αρχικό. Έπειτα από τις συγκριτικές δοκιμές, που έλαβαν χώρα το 1935, η πρόταση της Focke-Wulf επιλέχθηκε έναντι των ανταγωνιστικών  Arado Ar 76 και Heinkel He 74 και εντάχθηκε σε παραγωγή. Κατασκευάστηκαν περίπου χίλια αεροσκάφη, με τα περισσότερα να χρησιμοποιούνται από την Luftwaffe. Fw 56 παρέλαβαν επίσης η Αυστρία και η Ουγγαρία. Μερικά πωλήθηκαν σε ιδιώτες, όπως παραδείγματος χάριν στον Γκερντ Άχγκελις (Gerd Achgelis) που ίδρυσε αργότερα την εταιρεία κατασκευής ελικοπτέρων Focke-Achgelis μαζί με τον Χένριχ Φόκε (Henrich Focke).
Ο Ερνστ Ουντέτ, μέγας υπέρμαχος των βομβαρδιστικών κάθετης εφόρμησης, χρησιμοποίησε  το δεύτερο πρωτότυπο (Fw 56 V2) σε αυτόν το ρόλο οδηγώντας την Luftwaffe προς την ανάπτυξη τέτοιου τύπου αεροσκαφών.


=== Περιγραφή ===
Το Fw 56 ήταν μονοπλάνο με πτέρυγα αλεξηλίου και άτρακτο κατασκευασμένη από ατσάλινους σωλήνες με μεταλλική επικάλυψη στο εμπρόσθιο τμήμα και υφασμάτινη επικάλυψη στα υπόλοιπα μέρη. Η πτέρυγα ήταν ξύλινη και το σύστημα προσγείωσης σταθερό. Προωθούνταν από αερόψυκτο εν σειρά κινητήρα Argus και ήταν μονοθέσιο, δεδομένου πως προοριζόταν να χρησιμοποιηθεί για την μετάπτωση των πιλότων από τα αεροσκάφη βασικής εκπαίδευσης Bücker. Επίσης έφερε δύο πολυβόλα MG 17 και μπορούσε επίσης να μεταφέρει τρεις βόμβες των 10 kg προκειμένου να καλύπτεται ο δευτερεύων ρόλος του "μαχητικού έκτακτης ανάγκης" καθώς και να μπορεί να πραγματοποιηθεί η μετάπτωση μελλοντικών πιλότων μαχητικών.
Τα Fw 56 αποδείχθηκαν ιδιαίτερα δημοφιλή με τους πιλότους. λόγω των καλών πτητικών του χαρακτηριστικών και της δυνατότητάς του να πραγματοποιεί ακροβατικούς ελιγμούς.


== Εκδόσεις ==

Fw 56a
Το αρχικό πρωτότυπο.Fw 56 V2
Το δεύτερο πρωτότυπο.Fw 56 V3
Το τρίτο πρωτότυπο.Fw 56A-0
Τρία αεροσκάφη προπαραγωγής.Fw 56A-1
Η κύρια έκδοση παραγωγής.


== Χρήστες ==
ΑυστρίαΑυστριακή Πολεμική ΑεροπορίαΒολιβίαΒολιβιανή Πολεμική ΑεροπορίαΒουλγαρίαΒουλγαρική Πολεμική ΑεροπορίαΓερμανίαLuftwaffeΟυγγαρίαΟυγγρική Βασιλική ΑεροπορίαΟλλανδίαΟλλανδική Βασιλική ΑεροπορίαΡουμανίαΡουμανική Βασιλική ΑεροπορίαΔεύτερη Ισπανική ΔημοκρατίαΤο Fw 56 ήταν ένας από τους ελάχιστους τύπους αεροσκαφών γερμανικής προέλευσης στις τάξεις της αεροπορίας των Δημοκρατικών.ΙσπανίαΙσπανική Πολεμική Αεροπορία


== Δείτε επίσης ==
Αεροσκάφη που σχετίζονται με την ανάπτυξη του StösserFocke-Wulf Fw 159Παρόμοια αεροσκάφηArado Ar 76
Heinkel He 74ΚατάλογοιΚατάλογος αεροσκαφών του Β' Παγκοσμίου Πολέμου


== Παραπομπές ==


== Εξωτερικοί σύνδεσμοι ==
 Πολυμέσα σχετικά με το θέμα  Focke-Wulf Fw 56 στο Wikimedia Commons