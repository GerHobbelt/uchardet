revision: 9760802
title: "King of Pop (\u03AC\u03BB\u03BC\u03C0\u03BF\u03C5\u03BC)"
url: https://el.wikipedia.org/wiki/King_of_Pop_(%CE%AC%CE%BB%CE%BC%CF%80%CE%BF%CF%85%CE%BC)


---

Το King of Pop είναι απάνθισμα που κυκλοφόρησε παράλληλα με τα 50α γενέθλια του Μάικλ Τζάκσον. Το άλμπουμ διαφέρει σημαντικά σε κάθε χώρα που κυκλοφόρησε επειδή οι θαυμαστές διάλεγαν τα τραγούδια σε κάθε χώρα. Το όνομα του άλμπουμ είναι ο τίτλος που ο Τζάκσον είχε λάβει 20 χρόνια νωρίτερα. Η πρώτη ανακοίνωση για την κυκλοφορία έγινε στις 20 Ιουνίου 2008 για την Αυστραλιανή έκδοση. Η πρώτη έκδοση που κυκλοφόρησε ήταν η Γερμανική έκδοση, στις 22 Αυγούστου 2008.
Οι θαυμαστές στις χώρες όπου η Sony BMG είχε εθνικά γραφεία έλαβαν την ευκαιρία να ψηφίσουν για τον κατάλογο κομματιών του Τζάκσον που θα συμπεριλαμβάνονταν στην έκδοση της χώρας τους. Εκτός από τα κομμάτια που επέλεξαν οι θαυμαστές, συμπεριλήφθηκε και ένα megamix πέντε κομματιών του Thriller από τον Τζέισον Νέβινς. Το άλμπουμ κυκλοφόρησε σε 26 χώρες. Το Billie Jean είναι το μόνο κομμάτι που συμπεριλήφθηκε σε όλες τις εκδόσεις. Δεν ανακοινώθηκαν πωλήσεις στη Βόρεια Αμερική. Το King of Pop πώλησε περίπου 5 εκατομμύρια αντίτυπα παγκοσμίως.


== Προϊστορία ==
Πριν την κυκλοφορία του King of Pop, κυκλοφόρησε το Thriller 25, μια επετειακή έκδοση για τα 25χρονα του Thriller. Ήταν εμπορική επιτυχία, για μια επανακυκλοφορία, και έφθασε στην 1η θέση σε 8 χώρες της Ευρώπης. Έφθασε στη 2η θέση στις ΗΠΑ, στην 3η θέση στο Ηνωμένο Βασίλειο και στο top 10 σε 30 χώρες. Στις ΗΠΑ, το Thriller 25 πώλησε 166.000 αντίτυπα, με διαφορά 14.000 αντίτυπων από την καλύτερη του θέση. Δεν μπόρεσε να μπει στο Billboard 200 επειδή ήταν επανακυκλοφορία, αλλά έφθασε στην 1η θέση στο Pop Catalog, όπου έμεινε για 10 εβδομάδες και είχε τις καλύτερες πωλήσεις από τον Δεκέμβριο του 1996. Σε 12 εβδομάδες, το άλμπουμ πώλησε 556.000 αντίτυπα στις ΗΠΑ και 5 εκατομμύρια αντίτυπα παγκοσμίως.Λίγους μήνες αργότερα, η Sony ανακοίνωσε τις κυκλοφορίες των τοπικών εκδόσεων του King of Pop, για τον εορτασμό των 50κοστων γενεθλίων του Τζάκσον. Το όνομα του άλμπουμ είναι παραπομπή στον ίδιο τίτλο που είχε λάβει ο Τζάκσον 20 χρόνια νωρίτερα όταν η ηθοποιός Ελίζαμπεθ Τέιλορ έδωσε στον Τζάκσον το βραβείο  Artist of the Decade στα 1989 Soul Train Awards, υποδέχοντας τον ως τον «αληθινό βασιλιά της ποπ, της ροκ και της soul». Το MTV, το VH1, το FOX και η δισκογραφική εταιρεία του Τζάκσον άρχισαν να προωθούν τον Τζάκσον ως «Βασιλιά της Ποπ» για να συνέπιπτε με την κυκλοφορία του Dangerous και του μουσικού βίντεο για το Black or White, το πρώτο single του άλμπουμ.


== Εκδόσεις ==


=== Αυστρία ===
Η κυκλοφορία της Αυστριακής έκδοσης ανακοινώθηκε στις 20 Ιουλίου και κυκλοφόρησε την ημέρα γενεθλίων του Τζάκσον. Οι θαυμαστές του Τζάκσον είχαν να διαλέξουν ανάμεσα σε 100 κομμάτια. Αυτή είναι η μόνη έκδοση που συμπεριλαμβάνει το single ABC, το οποίο είναι το παλαιότερο κομμάτι σε οποιαδήποτε έκδοση του άλμπουμ.


=== Αυστραλία ===
Η Αυστραλιανή έκδοση ανακοινώθηκε από τη Sony BMG Australia στις 20 Ιουνίου 2008 και κυκλοφόρησε την ημέρα των γενεθλίων του Τζάκσον. Αρχίζοντας από τις 21 Ιουνίου 2008, οι Αυστραλιανοί θαυμαστές είχαν 3 εβδομάδες για να ψηφίσουν για τα αγαπημένα τους 30 κομμάτια για το άλμπουμ - από προηγούμενο υλικό του Τζάκσον. Κάθε θαυμαστής μπορούσε να διαλέξει 5 κομμάτια - από το Off the Wall,  το Thriller (Ειδική Έκδοση του 2001, συμπεριλαμβανομένου και του Carousel), το Bad (Ειδική Έκδοση του 2001, συμπεριλαμβανομένου και των Streetwalker και Fly Away), το Dangerous, το HIStory: Past, Present and Future, Book I, το Blood on the Dance Floor: HIStory in the Mix, το Invincible και το κομμάτι For All Time από το Thriller 25. Ο κατάλογος των κομματιών συμπεριλαμβάνει 7 τραγούδια από την εποχή των Τζάκσον 5. Αυτά τα τραγούδια είναι τα Blame It on the Boogie, Can You Feel It, ABC, I Want You Back, I'll Be There και Ben. Το King of Pop κυκλοφόρησε σε 2 εκδόσεις: η πρώτη ήταν ένα limited edition digipak, το οποίο συμπεριλαμβάνει τα ονόματα θαυμαστών, τα μηνύματα που άφησαν και ένα fold-out poster που ακολουθεί τον Τζάκσον σε όλη τη μουσική καριέρα του - η δεύτερη έκδοση ήταν μια συνηθισμένη κυκλοφορία άλμπουμ χωρίς αφίσα. Αυτή είναι η μόνη έκδοση που συμπεριλαμβάνει το single You Can't Win. Η Αυστραλιανή έκδοση περιλαμβάνει ολόκληρη την έκδοση του Thriller Megamix (9 λεπτά) σε αντίθεση με το radio edit που βρέθηκε στις υπόλοιπες εκδόσεις.


=== Βέλγιο ===
Στις 26 Ιουλίου ανακοινώθηκε η κυκλοφορία του άλμπουμ για τις 25 Αυγούστου. Ο κάθε θαυματής ψήφισε 5 κομμάτια από τα 124, στην ιστοσελίδα της βελγικής εφημερίδας Het Nieuwsblad. Αυτή είναι η μόνη έκδοση που περιλαμβάνει το single Girlfriend.


=== Βραζιλία ===
Η Βραζιλιανή έκδοση κυκλοφόρησε στις 17 Οκτωβρίου. Είναι η μόνη έκδοση που περιλαμβάνει το single The Girl Is Mine 2008.


=== Κίνα ===
Στις 18 Δεκεμβρίου 2009, η Κινέζικη έκδοση ονόματι Michael Jackson King Of Pop The China Collection κυκλοφόρησε από τη Sony Music China. Σε αντίθεση με τις άλλες χώρες, οι Κινέζοι θαυμαστές δεν είχαν την ευκαιρία να διαλέξουν τα κομμάτια και το άλμπουμ δεν κυκλοφόρησε το 2008 για τον εορτασμό των γενεθλίων του Μάικλ Τζάκσον, αλλά μετά τον θάνατο του, στα τέλη του 2009. Τα κομμάτι στην Κινέζικη έκδοση είναι επιλογή από την Έκδοση του Χονγκ Κονγκ. Σε αντίθεση με την Έκδοση του Χονγκ Κονγκ, η Κινέζικη έκδοση δεν συμπεριλαμβάνει τα κομμάτια Smooth Criminal, Don't Stop 'til You Get Enough και Blood on the Dance Floor. Ο δίσκος αναφέρει λανθασμένα το όνομα του άλμπουμ ως King Of Pop - The Hong Kong Collection.


=== Φινλανδία ===
Η Φινλανδική έκδοση κυκλοφόρησε την 1η Οκτωβρίου.


=== Γαλλία ===
Το King of Pop - The French Fans' Selection κυκλοφόρησε στις 12 Δεκεμβρίου.


=== Γερμανία και Ελβετία ===
Στις 14 Ιουλίου, ανακοινώθηκε ότι οι Γερμανοί θαυμαστές έχουν έως τις 28 Ιουλίου για να διαλέξουν τα αγαπημένα τους 30 κομμάτια από τα 121 - η Γερμανική έκδοση κυκλοφόρησε στις 22 Αυγούστου. Ο γερμανικός κατάλογος κομματιών περιέχει σχεδόν όλα τα κομμάτια του Τζάκσον κατά τη διάρκεια της solo καριέρας του. Στον κατάλογο υπήρχαν και τα κομμάτια από το Thriller 25 και 12 κομμάτια από το The Ultimate Collection. Εκεί υπήρχαν επίσης 8 κομμάτια από την εποχή των Τζάκσον 5 - λίγο περισσότερα από ότι οι άλλες εκδόσεις. Η Γερμανική έκδοση κυκλοφόρησε την ίδια μέρα στην Ελβετία.
Στη Γερμανία, το King of Pop είναι το τέταρτο πιο downloaded album στην ιστορία.


=== Ελλάδα ===
Η double-CD Ελληνική έκδοση, με 32 κομμάτια, κυκλοφόρησε στις 17 Νοεμβρίου 2008. Η  Sony BMG Greece συνεργάστηκε με το κανάλι Mad TV για να προωθήσει τη ψηφοφορία των θαυμαστών.


=== Χονγκ Κονγκ ===
Στις 6 Αυγούστου ανακοινώθηκε ότι το double disc album θα κυκλοφορήσει στις 28 Αυγούστου. Οι θαυμαστές μπορούσαν να ψηφίσουν για τα 10 αγαπημένα τους κομμάτια στην ιστοσελίδα της Sony BMG Hong Kong.


=== Ουγγαρία ===
Στις 9 Ιουλίου ανακοινώθηκε ότι οι Ούγγροι θαυμαστές έχουν έως τις 27 Ιουλίου για να διαλέξουν τα αγαπημένα τους κομμάτια από ένα κατάλογο 122 κομματιών, σε δύο γύρους. Ο κατάλογος περιέχει όλα τα κομμάτια του Τζάκσον κατά τη solo καριέρα του. Στον κατάλογο υπήρχαν και τα κομμάτια από το Thriller 25 και 12 κομμάτια από το The Ultimate Collection (αυτά δεν είναι διαθέσιμα στην Αυστραλιανή έκδοση ή στην έκδοση της Νέας Ζηλανδίας). Στον πρώτο γύρο (9-15 Ιουλίου), οι θαυμαστές είχαν το δικαίωμα να ψηφίσουν 50 κομμάτια. Στον δεύτερο γύρο (16-27 Ιουλίου), ο κατάλογος κομματιών περιόριστηκε σε 16 κομμάτια.


=== Ινδία ===
Η Sony BMG India συνεργάστηκε με το ibibo.com για να φτιάξει την Ινδική έκδοση του Michael Jackson KING OF POP. Το double CD άλμπουμ ήταν διαθέσιμη στην αγορά τον Ιανουάριο του 2009 και είναι επιλεγμένα κομμάτια χρηστών του ibibo.com. Επιπλέον, οι καλύτεροι moon walkers διαλέχθηκαν από την κοινότητα των χρηστών της ιστοσελίδας μαζί με τη Sony BMG και μπορούσαν να νικήσουν Lap tops και iPods.


=== Ιταλία ===
Το King of Pop - The Italian Fans' Selection κυκλοφόρησε στις 3 Οκτωβρίου. Ήταν η πρώτη έκδοση που είχε την ολοκληρωμένη εκδοχή του Carousel από την Ειδική Έκδοση του Thriller.


=== Ιαπωνία ===
Στις 18 Ιουνίου, η Γιαπωνέζικη έκδοση キング・オブ・ポップ-ジャパン・エディション (King of Pop - Japan version) ανακοινώθηκε με τους θαυμαστές να διαλέγουν 17 κομμάτια από τον κατάλογο των 120 κομματιών του Τζάκσον. Κυκλοφόρησε στις 24 Σεπτεμβρίου από τη Sony Music Japan.


=== Ολλανδία ===
Στις 22 Ιουλίου ανακοινώθηκε ότι οι Ολλανδοί θαυμαστές έχουν την ευκαιρία να διαλέξουν 5 κομμάτια από τον κατάλογο 100 κομματιών. Το άλμπουμ κυκλοφόρησε στις 22 Αυγούστου.


=== Νέα Ζηλανδία ===
Στις 3 Ιουλίου, ανακοινώθηκε ότι οι θαυμαστές στη Νέα Ζηλανδία είχαν ως τις 20 Ιουλίου για να ψηφίσουν για την έκδοση τους για το King of Pop. Στη Νέα Ζηλανδία, το άλμπουμ κυκλοφόρησε στις 25 Αυγούστου. Οι θαυμαστές μπορούσαν να ψηφίσουν για 5 κομμάτια από ένα κατάλογο, ο οποίος ήταν λίγο διαφορετικός από τον Αυστραλιανό. Τα κομμάτια που ήταν διαθέσιμα από το Thriller 25 ήταν διαφορετικά - το For All Time αντικαταστάθηκε από το The Girl Is Mine 2008 και Wanna Be Startin' Somethin' 2008. Το Todo Mi Amor Eres Tu από το Bad (Ειδική Έκδοση 2001) δεν ήταν διαθέσιμο. Ενώ ο αυστραλιανός κατάλογος είχε 7 τραγούδια των Τζάκσον 5, ο κατάλογος της Νέας Ζηλανδίας είχε μόνο 3: Blame It on the Boogie, Can You Feel It και State of Shock.


=== Φιλιππίνες ===
Η Sony BMG Philippines και το MYX Music Channel ανακοίνωσε ότι την κυκλοφορία της έκδοσης των Φιλιππίνων για το the King of Pop. Οι θαυμαστές στις Φιλιππίνες έπρεπε να στείλουν τα 10 αγαπημένα τους κομμάτια του Μάικλ Τζάκσον μέσω e-mail. Το άλμπουμ κυκλοφόρησε στις 28 Αυγούστου 2008. Είναι η μόνη έκδοση που περιέχει το single Gone Too Soon.


=== Πολωνία ===
Στις 29 Αυγούστου, ανακοινώθηκε ότι το άλμπουμ θα κυκλοφορήσει στις 20 Οκτωβρίου. Οι θαυμαστές μπορούσαν να ψηφίσουν για τα 20 αγαπημένα τους κομμάτια από τον κατάλογο στην ιστοσελίδα της Sony BMG Poland. Αυτή η ιστοσελίδα δημιουργήθηκε στις 29 Αυγούστου (στα 50α γενέθλια του Μάικλ Τζάκσον) και η ψηφοφορία έληξε στις 17 Σεπτεμβρίου.


=== Πορτογαλία ===
Η Πορτογαλέζικη έκδοση κυκλοφόρησε στις 9 Δεκεμβρίου 2008.


=== Νότια Κορέα ===
Το King of Pop - The Korean Limited Edition κυκλοφόρησε στις 11 Δεκεμβρίου 2008.


=== Ισπανία ===
Το King of Pop - Edición Exclusiva España κυκλοφόρησε στην Ισπανία στις 13 Ιανουαρίου 2009. Αυτή είναι η μόνη έκδοση που περιέχει το τραγούδι Unbreakable.


=== Σουηδία ===
Η Σουηδική έκδοση κυκλοφόρησε στις 15 Οκτωβρίου.


=== Ταϊβάν ===
Στις 31 Ιουλίου 2009, το double disc album ονόματι King of Pop (The Taiwan Colletion) κυκλοφόρησε από τη Sony Music Taiwan. Αυτή η έκδοση κυκλοφόρησε μετά τον θάνατο του Μάικλ Τζάκσον, και ο κατάλογος κομματιών είναι ίδιος με την Έκδοση του Χονγκ Κονγκ.


=== Τουρκία ===
Το King of Pop - The Turkish Collection κυκλοφόρησε στις 24 Νοεμβρίου.


=== Ηνωμένο Βασίλειο ===
Στις 18 Ιουλίου ανακοινώθηκε ότι η έκδοση του Ηνωμένου Βασιλείου θα κυκλοφορήσει στις 25 Αυγούστου. Η Sony BMG UK συνεργάστηκε με το GMTV και την εφημερίδα The Sun επιτρέποντας στους θαυμαστές, μέχρι τις 10 Αυγούστου, να διαλέξουν 18 κομμάτια από τον κατάλογο κομματιών. Ο κατάλογος περιείχε μόνο 50 κομμάτια - δεν υπήρχαν κομμάτια από την καριέρα του Τζάκσον στους Τζάκσον 5. 66,000 άνθρωποι έλαβαν μέρος στη ψηφοφορία. Παρά το γεγονός ότι οι θαυμαστές ψήφισαν για 18 κομμάτια, μόνο 17 κομμάτια συμπεριληφήθηκαν. Το πιο αξιόλογο γεγονός είναι ότι το Scream συμπεριλαμβάνεται στο άλμπουμ, καθώς το τραγούδι σε βρέθηκε σε κανένα απάνθισμα στο Ηνωμένο Βασίλειο λόγω των πνευματικών δικαιωμάτων με την δισκογραφική εταιρεία της Τζάνετ Τζάκσον, Virgin Records.


=== Σύγκριση ===
Τα τραγούδια που συμπεριλαμβάνονται σε κάθε διεθνής έκδοση και format συνοψίζονται παρακάτω, με τον δίσκο και τον αριθμό τους.


== Τσαρτ και βραβεία ==


== Ημερομηνίες κυκλοφορίας ==


== Παραπομπές ==