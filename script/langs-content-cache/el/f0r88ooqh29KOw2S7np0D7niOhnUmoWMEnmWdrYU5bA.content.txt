revision: 10096604
title: "\u039E\u03B5\u03BD\u03AF\u03B1 \u03A0\u03B1\u03BB\u03B9\u03BF\u03C5\u03C1\u03AF\
  \u03BF\u03C5"
url: https://el.wikipedia.org/wiki/%CE%9E%CE%B5%CE%BD%CE%AF%CE%B1_%CE%A0%CE%B1%CE%BB%CE%B9%CE%BF%CF%85%CF%81%CE%AF%CE%BF%CF%85


---

Το «Ξενία» Παλιουρίου στη Χαλκιδική αποτελούσε ξενοδοχειακό συγκρότημα το οποίο σχεδιάστηκε και υλοποιήθηκε από τον Άρη Κωνσταντινίδη, υπό την εποπτεία του Ε.Ο.Τ με σκοπό την περαιτέρω τουριστική ανάπτυξη της ευρύτερης περιοχής της Κασσάνδρας. Το ξενοδοχείο σχεδιάστηκε το 1960 και ολοκληρώθηκε το 1962 ως τουριστική υποδομή που χρηματοδοτήθηκε από το Σχέδιο Μάρσαλ με στόχο την μεταπολεμική ανάπτυξη της Ελλάδας όπου πλέον η κινητήρια δύναμη θα αποτελούσε ο τομέας των υπηρεσιών και του τουρισμού.Το «Ξενία» αποτελούνταν από ενιαίο κτήριο εστιατορίου και συνάθροισης με θέα την θάλασσα, τρία επικοινωνούντα κτήρια δωματίων, μια πύλη εισόδου όπου και τοποθετούταν η υποδοχή, καθώς και από κτήρια βοηθητικών υπηρεσιών.Το ξενοδοχείο λειτούργησε από το 1963 έως το καλοκαίρι του 1997. Το 2013, έπειτα από 15 περίπου χρόνια πωλήθηκε σε ιδιώτη όπως και το σύνολο του κόλπου του Παλιουρίου.


== Παραπομπές ==