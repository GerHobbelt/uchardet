revision: 9611397
title: Henschel Hs 217
url: https://el.wikipedia.org/wiki/Henschel_Hs_126


---

Το Henschel Hs 126 ήταν διθέσιο Γερμανικό αναγνωριστικό αεροσκάφος του Β’ Παγκοσμίου Πολέμου, προερχόμενο από το Henschel 122. Ο πιλότος καθόταν σε προστατευμένο κόκπιτ, κάτω από την πτέρυγα, ενώ ο πυροβολητής στο ανοικτό οπίσθιο κόκπιτ. Η άτρακτος το πρωτοτύπου Hs 126 ήταν ενός Hs 122A με κινητήρα Junkers. Το Hs 126 είχε καλά χαρακτηριστικά βραχείας απογείωσης και πτήσης σε χαμηλές ταχύτητες, κάτι το οποίο ήταν απαραίτητο εκείνη την περίοδο. Εισήλθε σε υπηρεσία για μερικά χρόνια, σύντομα όμως επισκιάστηκε από το γενικής χρήσης, βραχείας αποπροσγείωσης, Fieseler Fi 156 Storch και το μέσης εμβέλειας Focke-Wulf Fw 189.


== Εξέλιξη και επιχειρησιακή ιστορία ==
Το πρώτο πρωτότυπο δεν ανταποκρινόταν πλήρως στις απαιτήσεις της Luftwaffe και έτσι κατασκευάστηκαν δύο ακόμα αεροσκάφη εξέλιξης τα οποία έφεραν διαφορετικούς κινητήρες. Μετά το τρίτο πρωτότυπο, το 1937 κατασκευάστηκαν δέκα αεροσκάφη προ-παραγωγής. Το Hs 126 εισήλθε σε υπηρεσία το 1938, μετά από την επιχειρησιακή αξιολόγηση με την Γερμανική Λεγεώνα Κόνδωρ, κατά την διάρκεια του Ισπανικού Εμφυλίου πολέμου. 
Μέχρι το Hs 126 να ενταχθεί στη Luftwaffe οι αναγνωριστικές μοίρες είχαν ήδη εξοπλιστεί και με την έναρξη του Β’ Παγκοσμίου Πολέμου, τον Σεπτέμβριο του 1939, η Γερμανία διέθετε αρκετά επιτυχημένα αεροσκάφη παρατήρησης μικρής εμβέλειας και αναγνωριστικά αεροσκάφη μεγάλης ακτίνας δράσης. Αργότερα, στη διάρκεια του πολέμου, χρησιμοποιήθηκε ως για τη ρυμούλκηση ανεμόπτερων και νυχτερινές επιθέσεις εδάφους, η παραγωγή του όμως τερματίστηκε το 1941 και ο τύπος αποσύρθηκε το 1942.


== Χρήστες ==
 Γερμανία
 Κροατία
 Βουλγαρία
 Ελλάδα
 Ισπανία


== Το Henschel Hs 126 σε Ελληνική Υπηρεσία ==

Η Ελληνική Πολεμική Αεροπορία παρέλαβε 16 Henschel Hs 126 τον Δεκέμβριο του 1939. Χρησιμοποιήθηκαν από τα 3/1 και 3/2 Ανεξάρτητα Σμήνη στον πόλεμο της Αλβανίας, τα οποία συγχωνεύτηκαν το Δεκέμβριο του 1940 στην 3η Μοίρα Παρατηρήσεως, λαμβάνοντας μέρος σε αποστολές παρατήρησης και φωτοαναγνώρισης, ενώ συχνά πραγματοποιούσαν προσβολές εδάφους. Με την εισβολή των Γερμανών τα περισσότερα αεροσκάφη καταστράφηκαν στο έδαφος, ενώ τουλάχιστον ένα επέζησε της εισβολής και ενσωματώθηκε στην Luftwaffe. 
Είναι χαρακτηριστικό ότι το Hs 126 ήταν ένα από τα ελάχιστα αεροσκάφη της περιόδου που παραδόθηκε πλήρως εξοπλισμένο, συνοδευόμενο από πολυτελείς εκδόσεις των μεταφράσεων του βασικού γερμανικού εγχειριδίου συντήρησης στα Ελληνικά.


== Σημειώσεις ==


== Βιβλιογραφία ==
Green, William. Warplanes of the Third Reich. London: Macdonald and Jane's Publishers Ltd., 1970 (fourth impression 1979). ISBN 0-356-02382-6.
Luranc, Zbigniew. Henschel Hs 126 - Skrzydła w Miniaturze (in Polish). Gdańsk, Poland: Wydawnictwo Avia-Press, 1995. ISBN 83-902964-0-3.
Nowarra, Heinz J. Nahaufklärer, 1910-1945: Die Augen des Heeres (in German). Stuttgart, Germany: Motorbuch Verlag, 1981. ISBN 3-87943-808-0.
Pęczkowski, Robert and Panek, Robert. Henschel Hs 126. Sandomierz, Poland/Redbourn, UK: Mushroom Model Publications, 2008. ISBN 83-89450-40-1.
Smith, J.Richard and Kay, Anthony. German Aircraft of the Second World War. London: Putnam & Company Ltd., 1972 (third impression 1978). ISBN 0-370-00024-2.
Wood, Tony and Gunston, Bill. Hitler's Luftwaffe: A pictorial history and technical encyclopedia of Hitler's air power in World War II. London: Salamander Books Ltd., 1977. ISBN 0-86101-005-1.


== Δείτε επίσης ==


== Συγκρίσιμα αεροσκάφη ==
LWS-3 Mewa
Westland Lysander


== Εξωτερικοί σύνδεσμοι ==
Το Henschel Hs 126 στην επίσημη ιστοσελίδα της Ελληνικής Πολεμικής Αεροπορίας
Το Henschel Hs 126 στο luftarchiv.de (Γερμανικά)
Το Henschel Hs 126 στο lexikon-der-wehrmacht.de (Γερμανικά)
Το Henschel Hs 126 στο lexikonwarbirdsresourcegroup.org (Αγγλικά)