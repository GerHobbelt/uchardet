revision: 10064392
title: "\u039C\u03B1\u03C1\u03AF\u03B1 \u03C4\u03B7\u03C2 \u0391\u03BD\u03C4\u03B9\
  \u03CC\u03C7\u03B5\u03B9\u03B1\u03C2-\u0391\u03C1\u03BC\u03B5\u03BD\u03AF\u03B1\u03C2"
url: https://el.wikipedia.org/wiki/%CE%9C%CE%B1%CF%81%CE%AF%CE%B1_%CF%84%CE%B7%CF%82_%CE%91%CE%BD%CF%84%CE%B9%CF%8C%CF%87%CE%B5%CE%B9%CE%B1%CF%82-%CE%91%CF%81%CE%BC%CE%B5%CE%BD%CE%AF%CE%B1%CF%82


---

Η Μαρία, γαλλ. Marie de Poitiers (1215 - 1257) από τον Οίκο του Πουατιέ ήταν κόρη του πρίγκιπα της Αντιόχειας και με τον γάμο της έγινε κυρία της Τύρου.


== Βιογραφία ==
Ήταν το μόνο τέκνο του Ραϋμόνδου-Ρουπέν πρίγκιπα της Αντιόχειας & διεκδικητή της Αρμενίας και της Ελβίς των Λουζινιάν, κόρης του Αμωρί Β΄ της Ιερουσαλήμ.
Η μητέρα του Ραϋμόνδου-Ρουπέν, η Αλίκη των Ρουπενιδών ήταν κυρία του Τορόν, το οποίο είχε καταληφθεί από τους Μουσουλμάνους. Το 1227 ο Φρειδερίκος Β΄ της Γερμανίας, στο τέλος της ΣΤ΄ Σταυροφορίας, διαπραγματεύθηκε την επιστροφή των εδαφών που είχε καταλάβει ο Σαλαδίνος και το έλαβε. Η Αλίκη το ζήτησε και τη διαδέχθηκε η Μαρία ως κυρία του Τορόν. 
Η Αλίκη ήταν κόρη του Ρουπέν Γ΄ της Αρμενίας. Έπρεπε να τον διαδεχθεί, αλλά την εξουσία σφετερίστηκε ο αδελφός του Λέων Β΄ της Αρμενίας και η κόρη του τελευταίου Ισαβέλλα της Αρμενίας. Η Αλίκη και ο γιος της Ραϋμόνδος-Ρουπέν διεκδίκησαν τον θρόνο. Το ίδιο και η Μαρία, χωρίς όμως επιτυχία. 


== Οικογένεια ==
Παντρεύτηκε το 1240 τον Φίλιππο των Μονφώρ κύριο της Τύρου, πιο πριν κύριο του Καστρ στο Λανγκεντόκ,  και είχε τέκνα:

Ιωάννης απεβ. 1283, κύριος της Τύρου και του Τορόν.
Ονφρουά/Χάμφρεϋ απεβ. 1284, κύριος της Τύρου. Νυμφεύτηκε την κυρία της Βηρυτού.
Αλίκη, Ελβίς, ζούσαν το 1282 και το 1295.


== Πηγές ==
Cawley, Charles, JERUSALEM NOBILITY, Medieval Lands database, Foundation for Medieval Genealogy.
http://generoyer.free.fr/H-PhilippedeMONTFORT.htm