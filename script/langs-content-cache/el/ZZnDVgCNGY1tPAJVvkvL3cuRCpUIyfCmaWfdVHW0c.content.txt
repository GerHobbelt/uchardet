revision: 9488939
title: Intourist
url: https://el.wikipedia.org/wiki/Grand_Hotel_%CE%93%CE%B5%CF%81%CE%B5%CE%B2%CE%AC%CE%BD


---

Το Grand Hotel Γερεβάν (αρμενικά: Գրանդ Հոթել Երևան‎  ), γνωστό και ως GHY είναι ένα ξενοδοχείο κατηγορίας πέντε αστέρων το οποίο βρίσκεται στην κεντρική συνοικία Κέντρον του Γερεβάν, στην Αρμενία. Το ξενοδοχείο λειτούργησε για πρώτη φορά το 1926, κατά τη διάρκεια της Σοβιετικής Περιόδου, με τη μορφή κρατικής επιχείρησης. Πρόκειται για ένα από τα παλαιότερα ξενοδοχεία στη σύγχρονη Αρμενία, καθώς και το παλαιότερο λειτουργικό ξενοδοχείο στο Γερεβάν.  Το Grand Hotel Γερεβάν βρίσκεται επί της οδού Αμποβιάν 14 και έχει θέα στην πλατεία Σαρλ Αζναβούρ, ενώ δίπλα του βρίσκεται η Ένωση Καλλιτεχνών της Αρμενίας.


== Ιστορία ==
Το Grand Hotel Γερεβάν λειτούργησε για πρώτη φορά το 1926 ως κρατικό ξενοδοχείο της Αρμενικής ΣΣΔ, με βάση το σχέδιο του αρχιτέκτονα Νικολάι Μπουνιατιάν. Ήταν γνωστό ως Intourist Hotel, ονομασία την οποία πήρε από το πρακτορείο Intourist, το οποίο ήταν ο ρυθμιστικός φορέας για τα ξενοδοχεία και τον τουρισμό στη Σοβιετική Ένωση. Έτσι, το Ξενοδοχείο Γερεβάν έγινε το πρώτο ξενοδοχείο που άνοιξε στη Σοβιετική Αρμενία. Κατά τη δεκαετία του 1930, το ξενοδοχείο έγινε το σημείο τακτικών συναντήσεων των διανοουμένων της πόλης, μεταξύ των οποίων οι Γεγκίσε Σαρέντ, Γερβάντ Κοσάρ και Βαχράν Παπαζιάν. 
Το 1959, το πρακτορείο Intourist μεταφέρθηκε στο νεόδμητο τότε ξενοδοχείο Αρμενία στην Πλατεία Δημοκρατίας, και από τότε το Intourist Hotel έγινε γνωστό ως Ξενοδοχείο Γερεβάν.
Μετά την κατάρρευση της ΕΣΣΔ, το Ξενοδοχείο Γερεβάν εξαγοράστηκε από την ιταλική εταιρεία Renco Sp Α. και, μετά από μια σειρά εκτεταμένων ανακαινίσεων, άνοιξε εκ νέου ως το τεσάρων αστέρων Golden Tulip Hotel Yerevan το 1999, λειτουργώντας στο πλαίσιο του ομίλου Groupe du Louvre. Το 2009, μετά από μια μεγάλη ανακαίνιση, το κτήριο αναβαθμίστηκε σε ξενοδοχείο πέντε αστέρων για να γίνει γνωστό ως Royal Tulip Grand Hotel Yerevan μέχρι το τέλος του 2016. Τη διαχείριση του Grand Hotel Γερεβάν έχει επί του παρόντος ο όμιλος Small Luxury Hotels of the World από τις αρχές του 2017. 


== Φωτογραφίες ==

		
		
		


== Παραπομπές ==