revision: 9763256
title: "\u0388\u03BD\u03B1 \u0391\u03BE\u03AD\u03C7\u03B1\u03C3\u03C4\u03BF \u039A\
  \u03B1\u03BB\u03BF\u03BA\u03B1\u03AF\u03C1\u03B9"
url: https://el.wikipedia.org/wiki/%CE%88%CE%BD%CE%B1_%CE%91%CE%BE%CE%AD%CF%87%CE%B1%CF%83%CF%84%CE%BF_%CE%9A%CE%B1%CE%BB%CE%BF%CE%BA%CE%B1%CE%AF%CF%81%CE%B9


---

Το Ένα Αξέχαστο Καλοκαίρι (γαλλικά: Un été inoubliable, ρουμανικά: O vară de neuitat, διεθνής τίτλος: An Unforgettable Summer) είναι μία γαλλική - ρουμανική, αισθηματική, δραματική ταινία του 1994, σε σκηνοθεσία, σενάριο και συμπαραγωγή Λουτσιάν Πιντίλε. Το σενάριο βασίστηκε σε βιβλίο του Πέτρου Ντουμιτρίου. Πρωταγωνιστεί η Βρετανίδα ηθοποιός Κριστίν Σκοτ Τόμας, ενώ την πλαισιώνουν οι Γκλοντιού Μπλον και Μαρσέλ Ιούρες. Η πλοκή της ταινίας επικεντρώνεται στη αριστοκράτισσα Marie-Thérèse Von Debretsy, γεννημένη στην Ουγγαρία, η οποία προσπαθεί να σώσει Ρουμάνους στρατιώτες που είναι έτοιμοι προς εκτέλεση.
Η ταινία έκανε πρεμιέρα τον Μάιο του 1994, στο Φεστιβάλ Κανών, ενώ από τον Ιούνιο του ίδιου έτους κυκλοφόρησε και στις κινηματογραφικές αίθουσες της χώρας. Σε άλλες περιοχές, όπως στις ΗΠΑ, η ταινία έκανε περιορισμένες κυκλοφορίες. Σκηνές τις ταινίες γυρίστηκαν στη Γαλλία και στη Ρουμανία. Επίσης, θεωρείται μία από τις σημαντικότερες ταινίες του σκηνοθέτη, μαζί με την Balanţa. Την ταινία, ωστόσο, ακολούθησαν καλές κριτικές, οι οποίες όμως δεν τις εξασφάλισαν εισπρακτική επιτυχία. Το έργο διαθέτει κάποιες καλές κριτικές σε διάφορα διαδικτυακά σάτι, για παράδειγμα sτο IMDb κατέχει 7.5 βαθμολογία στα 10, ενώ σε παρόμοιο σάιτ, το Rotten Tomatoes κατέχει βαθμολογία 71% στα 100, από 65 κριτικές. Η διανομή της ταινίας έγινε από την MK2 Productions. Ενώ η χρηματοδότησή της από το Eurimages, του Συμβουλίου της Ευρώπης.
Το 1994, στο Φεστιβάλ Κανών, υπήρξε υποψήφια για Χρυσό Φοίνικα, βραβείο που έχασε από την ταινία Pulp Fiction, του Κουέντιν Ταραντίνο. Το 1996, υπήρξε υποψήφια στο Italian National Syndicate of Film Journalists, για το βραβείο European Silver Ribbon, χωρίς όμως να το κερδίσει. Η ταινία ολοκληρώθηκε κατά τη διάρκεια των Γιουγκλοσαβικών πολέμων. Μερικά από τα θέματα που θίγει είναι η ξενοφοβία και ο κρατικός έλεγχος, από τον οποίον δύσκολα ξεφεύγεις. Παρόλα αυτά, πολλές φορές χαρακτηρίζεται ως μία ετυμηγορία της ρουμανικής ιστορίας, καθώς και των προβλημάτων που μαστίζουν τα Βαλκάνια γενικότερα.


== Παραπομπές ==


== Εξωτερικοί σύνδεσμοι ==
An Unforgettable Summer   στην IMDb
Ένα Αξέχαστο Καλοκαίρι στο Rotten Tomatoes