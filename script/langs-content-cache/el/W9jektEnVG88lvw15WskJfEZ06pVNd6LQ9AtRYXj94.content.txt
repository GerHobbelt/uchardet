revision: 9812199
title: "\u03A0\u03C9\u03BB \u03A1\u03B1\u03BD\u03C3\u03CC\u03BD"
url: https://el.wikipedia.org/wiki/%CE%A0%CF%89%CE%BB_%CE%A1%CE%B1%CE%BD%CF%83%CF%8C%CE%BD


---

Ο Πωλ-Ελί Ρανσόν (γαλλικά: Paul-Élie Ranson), 1864, Λιμόζ - 1909, Παρίσι) ήταν Γάλλος ζωγράφος και χαράκτης,  ιδρυτικό μέλος της μετα-ιμπρεσιονιστικής ομάδας αβάν-γκαρντ ζωγράφων Ναμπί.


== Βιογραφικά στοιχεία ==
Ο Πωλ Ρανσόν γεννήθηκε στις 29 Μαρτίου 1864 στη Λιμόζ. Η μητέρα του πέθανε στη γέννα, έτσι μεγάλωσε με τον παππού και τη γιαγιά του και τον πατέρα του, Λουί Καζιμίρ Ρανσόν, πολιτικό που υπηρέτησε δύο θητείες ως Δήμαρχος της Λιμόζ. Έλαβε τα πρώτα του μαθήματα σχεδίου από τον παππού του και γράφτηκε στη Σχολή Καλών Τεχνών της Λιμόζ το 1877.Το 1884, παντρεύτηκε την πρώτη του ξαδέρφη, Μαρί-Φρανς Ρουσώ και, για ένα διάστημα, σπούδασε στη Σχολή Διακοσμητικών Τεχνών στο Παρίσι, την οποία εγκατέλειψε και γράφτηκε στην ακαδημία Ζυλιάν, όπου σπούδασε με δάσκαλο τον Τονί Ρομπέρ-Φλερί από το 1886 έως το 1891. Το 1888, έγινε ένα από τα πέντε ιδρυτικά μέλη των Ναμπί, μιας ομάδας που έπαιξε σημαντικό ρόλο στη μετάβαση από τον ιμπρεσιονισμό στα διάφορα ρεύματα της μοντέρνας τέχνης. Οι συνιδρυτές ήταν οι Πωλ Σερυζιέ, Ανρί-Γκαμπριέλ Ιμπέλς, Πιέρ Μπονάρ και Μωρίς Ντενί.Το 1891, συμμετείχε στις συμβολιστικές παραστάσεις στο Θέατρο Τέχνης, όπου ο ποιητής Πωλ Φορ οργάνωνε παραστάσεις προς τιμήν του  ποιητή Πωλ Βερλαίν και του Πωλ Γκωγκέν. Το 1892, σκηνοθέτησε μια παράσταση του Βασιλιά Υμπύ του Αλφρέ Ζαρρύ. 
Συμμετείχε επίσης σε ομαδικές εκθέσεις των Ναμπί από το 1891 έως το 1895, καθώς και στο Σαλόν των Ανεξάρτητων και σε εκθέσεις στις Βρυξέλλες μετά το 1894. Την ίδια χρονιά, άνοιξε ένα κουκλοθέατρο, θέμα που τον ενδιέφερε πάντα, με κούκλες των Ζωρζ Λακόμπ και Μωρίς Ντενί. 

Ο Ρανσόν ανέπτυξε έντονο ενδιαφέρον του για τη Θεοσοφία, τη μαγεία και τον αποκρυφισμό. Είχε πολυάριθμες δραστηριότητες, επικεντρώθηκε με μεγάλο ενθουσιασμό στα διακοσμητικά έργα, έκανε σκίτσα για χαλιά και ταπετσαρίες, πίνακες και κεραμικά, βιτρό, πίνακες για τη διακόσμηση ιδιωτικών μεγάρων. Τεράστια επιρροή στο έργο του άσκησε η ιαπωνική χαρακτική. Τα αντικείμενα στους πίνακές του ήταν συχνά συμβολικά, με θρησκευτικά και εξωτικά θέματα και εξαίσια φυτικά μοτίβα στα διακοσμητικά του έργα που πλησιάζουν την τεχνοτροπία της Αρ Νουβώ.Μετά το 1899, η υγεία του άρχισε να επιδεινώθηκε και οι πίνακές του άλλαξαν και επικεντρώθηκε στη μυθολογία, τη μαγεία και τα αντικληρικά θέματα. Το 1908, βλέποντάς τον να αντιμετωπίζει σοβαρά φυσικά και οικονομικά προβλήματα, οι φίλοι του δημιούργησαν την Ακαδημία Ρανσόν και του ανέθεσαν τη διαχείρισή της. Η σύζυγός του την ανέλαβε μετά τον θάνατό του και διατηρήθηκε, με διάφορες μορφές, μέχρι το 1955.Ο Πωλ Ρανσόν πέθανε από τυφοειδή πυρετό στις 20 Φεβρουαρίου 1909 στο Παρίσι και ενταφιάστηκε στη Λιμόζ.


== Επιλογή έργων ==

		
		
		
		
		
		
		
		
		
		
		


== Παραπομπές ==