revision: 10098038
title: "\u039D\u03C4\u03AC\u03C1\u03B9\u03BB \u039C\u03AD\u03B9\u03BA\u03BF\u03BD"
url: https://el.wikipedia.org/wiki/%CE%9D%CF%84%CE%AC%CF%81%CE%B9%CE%BB_%CE%9C%CE%AD%CE%B9%CE%BA%CE%BF%CE%BD


---

Ο Ντάριλ Μέικον Τζούνιορ (Λιτλ Ροκ, 29 Νοεμβρίου 1995) είναι Αμερικανός επαγγελματίας καλαθοσφαιριστής. Με ύψος 1,88 μέτρα αγωνίζεται ως πόιντ γκαρντ και σούτινγκ γκαρντ στην ομάδα της Ούνικς Καζάν.


== Κολέγιο ==
Ο Μέικον ξεκίνησε την καριέρα του στο κολεγιακό πρωτάθλημα στο Holmes Community College, όπου ανακηρύχθηκε κατώτερο κολέγιο All-American έχοντας κατά μέσο όρο 23 πόντους, 4,1 ριμπάουντ και 3,1 ασίστ ανά παιχνίδι ως πρωτοεμφανιζόμενος. Συμπεριλήφθηκε στην τρίτη καλύτερη ομάδα του NCAA Division I All-America ως δευτεροετής φοιτητής. Πήρε μεταγραφή στο Arkansas Razorbacks, απορρίπτοντας προσφορές από τα κολέγια Ole Miss, Μισισιπή Στέιτ, Μέμφις και το UMass.Ως πρωτοετής, ο Μέικον ήταν δεύτερος σκόρερ στην ομάδα με μέσο όρο 13,4 πόντους, 2,6 ριμπάουντ, 2,2 ασίστ και 1,1 κλεψίματα ανά παιχνίδι. Συμπεριλήφθηκε στην καλύτερη ομάδα του τουρνουά All-SEC και κέρδισε τις διακρίσεις του παίκτη SEC της εβδομάδας τον Φεβρουάριο του 2017, αφού σκόραρε 30 πόντους εναντίον του Ole Miss. Μετά τη σεζόν, δήλωσε συμμετοχή στο ντραφτ του ΝΒΑ για το 2017, αλλά επειδή δεν προχώρησε στην πρόσληψη ατζέντη, τελικά επέστρεψε στο Αρκάνσας.Ως τελειόφοιτος, συμπεριλήφθηκε στη δεύτερη ομάδα All- SEC. Ο Μέικον είχε κατά μέσο όρο 17,1 πόντους και 4,0 ασίστ ανά παιχνίδι και ήταν πρώτος σε όλη της SEC στην ευστοχία στα τρίποντα με ποσοστό 43,8%. Αναδείχτηκε SEC Player της εβδομάδας τρεις φορές ως τελειόφοιτος και μπήκε στην λίστα των 1.000 πόντων του κολεγίου, πιάνοντας τον συμπαίκτη του Τζεϊλίν Μπάρφορντ.


== Σταδιοδρομία ==


=== Ντάλας Μάβερικς (2018-2019) ===
Αφού δεν συμμετείχε στο ντραφτ του ΝΒΑ για το 2018, ο Μέικον έλαβε προσφορές συμβολαίου από αρκετές ομάδες του NBA καθώς και από συλλόγους εκτός ΗΠΑ. Συμμετείχε στο καλοκαιρινό πρωτάθλημα του ΝΒΑ με τους Μαϊάμι Χιτ.  Υπέγραψε two way συμβόλαιο με τους Ντάλας Μάβερικς στις 30 Ιουλίου 2018, μοιράζοντας τον χρόνο συμμετοχής μεταξύ των Μάβερικς και της θυγατρικής τους στην Αναπτυξιακή Λίγκα του ΝΒΑ, Τέξας Λέτζεντς.  Στο πρώτο του παιχνίδι με τους Λέτζεντς, ο Μέικον σημείωσε 35 πόντους με 12 στα 18 σουτ εντός πεδιάς, στη νίκη της ομάδας κόντρα στους Όστιν Σπερς με 126-120. Ο Μέικον έκανε το ντεμπούτο του στο ΝΒΑ στις 26 Οκτωβρίου 2018 εναντίον των Τορόντο Ράπτορς, παίζοντας ένα λεπτό και δεν σημείωσε πόντους στην ήττα των Μάβερικς με 107-116.Στις 26 Ιουλίου 2019, ο Μέικον αποτέλεσε παρελθόν για τους Μάβερικς. 


=== Μαϊάμι Χιτ / Σιού Φολς Σκάιφορς (2019-2020) ===
Στις 20 Σεπτεμβρίου 2019, ο Μέικον υπέγραψε δεκαήμερο συμβόλαιο με τους Μαϊάμι Χιτ. Στις 19 Οκτωβρίου, μετά την προπόνηση, οι Χιτ μετέτρεψαν τη συμφωνία  με τον Μέικον σε two way συμβόλαιο δηλώνοντας τον παίκτη και στη θυγατρική της Αναπτυξιακής Λίγκας, τους Σιού Φολς Σκάιφορς. Στις 8 Ιανουαρίου 2020, οι Χιτ άφησαν ελεύθερο τον Μέικον. Στις 16 Ιανουαρίου 2020, οι Σιού Φολς Σκάιφορς, ανακοίνωσαν ότι απέκτησαν τον Μέικον μέσω του δικαιώματος του παίκτη για επιστροφή στην ομάδα. Ο Μέικον είχε κατά μέσο όρο 17,0 πόντους, 4,7 ασίστ και 3.2 ριμπάουντ ανά παιχνίδι για τους Σκάιφορς.


=== Γαλατασαράι (2020-2021) ===
Στις 24 Ιουλίου 2020, υπέγραψε συμβόλαιο συνεργασίας με τη Γαλατασαράι του Πρωταθλήματος Τουρκίας (BSL) και του Μπάσκετμπολ Τσάμπιονς Λιγκ. Η Γαλατασαράι, ήταν και η πρώτη ομάδα του Μέικον εκτός των ΗΠΑ. Στο Μπάσκετμπολ Τσάμπιονς Λιγκ με την φανέλα της Γαλατά, κατέγραψε 19.5 πόντους (87% στις βολές, 59.1% στα δίποντα, 55.6% στα τρίποντα), 3.8 ριμπάουντ και 3.2 ασίστ κατά μέσο όρο ανά ματς.


=== Α.Ε.Κ (2021) ===
Στις 29 Ιανουαρίου 2021, ανακοινώθηκε από την Α.Ε.Κ. του Πρωταθλήματος Ελλάδας.Ο Μέικον έκανε το ντεμπούτο του στο Πρωτάθλημα στις 6 Φεβρουαρίου 2021, εναντίον του Περιστερίου, παίζοντας 28:09 λεπτά και σκοράροντας 18 πόντους με 50% στα σουτ εντός πεδιάς, 3 ασίστ, 3 ριμπάουντ και 2 κλεψίματα στη νίκη της ΑΕΚ με 91-59. Στο Μπασκετμπολ Τσαμπιονς Λιγκ είχε 15.9 πόντους, 3.1 ριμπάουντ και 2.8 ασίστ κατά μέσο όρο με 84.8% στις βολές, 49.4 στα δίποντα και 46.2% στα τρίποντα. Στο Πρωτάθλημα Ελλάδας είχε 18.2 πόντους, 3.7 ασίστ και 2.1 ριμπάουντ κατά μέσο όρο ανά αγώνα σε κανονική περίοδο και Playoffs.


=== Παναθηναϊκός (2021-2022) ===
Στις 12 Ιουλίου 2021, ανακοινώθηκε από τον Παναθηναϊκό, με συμβόλαιο διετούς (1+1) διάρκειας. Στις 26 Σεπτεμβρίου 2021, κατέκτησε το Σούπερ Καπ Ελλάδας, αφού ο Παναθηναϊκός νίκησε στον τελικό τον Προμηθέα Πατρών 92-83. Στις 27 Οκτωβρίου, κόντρα στην Αναντολού Εφές, είχε εξαιρετική απόδοση αφού πέτυχε 34 πόντους (9/12 τρίποντα, 2/2 δίποντα, 3/3 βολές), ενώ ακόμα μοίρασε και 3 ασίστ και μάζεψε 4 ριμπάουντ έχοντας και 38 βαθμούς στην αξιολόγηση. Μάλιστα με τα 9 τρίποντα, έγινε ο παίκτης του Παναθηναϊκού με τα περισσότερα τρίποντα στην Ευρωλίγκα, ενώ πλησίασε το ρεκόρ της διοργάνωσης στα τρίποντα, αφού χρειαζόταν άλλο ένα για να το ισοφαρίσει (10). Με αυτή του την εμφάνιση, αναδείχτηκε MVP της 6ης αγωνιστικής της Ευρωλίγκα για πρώτη φορά στην καριέρα του. Στις 10 Δεκεμβρίου κόντρα στην Άλμπα Βερολίνου (νίκη 82-67) είχε 20 πόντους (4/6 δίποντα, 2/8 τρίποντα, 6/6 βολές), 11 ασίστ και 2 ριμπάουντ, με τον αριθμό των 11 ασίστ να αποτελεί ατομικό ρεκόρ στην του καριέρα στην Ευρωλίγκα. Ο Μέικον τέλειωσε τη σεζόν στην Ευρωλίγκα με 13.1 πόντους (53% δίποντα, 33% τρίποντα), 3.6 ασίστ και 2.2 ριμπάουντ, όντας ο δεύτερος σκόρερ του Παναθηναϊκού, πίσω από τον Νέντοβιτς. Στο Πρωτάθλημα Ελλάδας είχε 11.8 πόντους (54% δίποντα, 36% τρίποντα), 1.9 ριμπάουντ και 3.7 ασίστ ανά 22'50''.


=== Ούνικς Καζάν (2022-σήμερα) ===
Στις 9 Ιουλίου 2022, ανακοινώθηκε από την Ούνικς Καζάν με συμβόλαιο 1+1 ετών. Στις 16 Μαΐου 2023, κατέκτησε  την VTB Λίγκα, αφού η Ούνιξ νίκησε στη σειρά των τελικών 4-1 την Λοκομοτίβ Κουμπάν. Συνολικά μέτρησε 15.2 πόντους, 6.6 ριμπάουντ και 0.8 ασίστ σε 39 ματς με τη φανέλα της Ούνικς.


== Τίτλοι ==


=== Συλλογικοί ===


==== Παναθηναϊκός ====
Σούπερ Καπ Ελλάδας: (2021)


==== Ούνικς Καζάν ====
VTB Λίγκα: (2023)


=== Ατομικοί ===
MVP της αγωνιστικής στην Ευρωλίγκα: (6η αγωνιστική, 2021/22)


== Παραπομπές ==