revision: 9213262
title: "\u0394\u03AE\u03BC\u03BF\u03C2 \u0391\u03B3\u03C1\u03AC\u03C6\u03C9\u03BD"
url: https://el.wikipedia.org/wiki/%CE%94%CE%AE%CE%BC%CE%BF%CF%82_%CE%91%CE%B3%CF%81%CE%AC%CF%86%CF%89%CE%BD


---

Ο Δήμος Αγράφων είναι δήμος της Περιφερειακής Ενότητας Ευρυτανίας της Περιφέρειας Στερεάς Ελλάδας, ο οποίος συστάθηκε το 2011 από τη συνένωση των προϋπαρχόντων δήμων Αγράφων, Απεραντίων, Ασπροποτάμου, Βίνιανης και Φραγκίστας, βάσει των διατάξεων του Προγράματος «Καλλικράτης». Έδρα του δήμου είναι το Κερασοχώρι.Απλώνεται στο νότιο τμήμα των Αγράφων, από τα οποία έλαβε και την ονομασία του. Συνορεύει με τις περιφερειακές ενότητες Καρδίτσας και Αιτωλοακαρνανίας. Αποτελεί έναν από τους πλέον ορεινούς δήμους όλης της χώρας και οι οικισμοί του είναι αποκλειστικά χωριά.


== Διαίρεση ==
Ο  Δήμος Αγράφων διαιρείται σε 5 «δημοτικές ενότητες», οι οποίες αντιστοιχούν στους 5 καταργηθέντες δήμους. Κάθε δημοτική ενότητα διαιρείται σε δημοτικές και τοπικές «κοινότητες», οι οποίες αντιστοιχούν στα διαμερίσματα των καταργηθέντων δήμων.
Πιο συγκεκριμένα, με αστερίσκο σημαίνονται οι έδρες των δημοτικών ενοτήτων, ακολουθεί η ονοματολογία, βάσει της απ. 45892 του Υπουργείου Εσωτερικών, και τα πληθυσμιακά στοιχεία, βάσει της Απογραφής του 2011:


== Δήμαρχοι ==
Το φθινόπωρο του 2013 ο Δημήτριος Τάτσης, δήμαρχος Αγράφων, τέθηκε σε αργία για 3 μήνες και νέα δήμαρχος εξελέγη (με 15 ψήφους) η 26χρονη Βασιλική Φεγγούλη, που ήταν έως εκείνη τη στιγμή αντιδήμαρχος. Η Φεγγούλη έγινε η νεαρότερη σε ηλικία δήμαρχος στην Ελλάδα αλλά και στην Ευρώπη. Στις Ελληνικές αυτοδιοικητικές εκλογές 2014 το Πρωτοδικείο Ευρυτανίας έθεσε εκτός εκλογών το συνδυασμό του έτερου υποψηφίου για το δημαρχιακό θώκο, Χρήστου Δημητρόπουλου, και έτσι μοναδικός υποψήφιος χωρίς αντίπαλο ήταν ο Θεόδωρος Μπαμπαλής.


=== Διατελέσαντες δήμαρχοι ===


== Πρόεδροι Κοινότητας Αγράφων ==
...
Σωτήριος Χόντος 1979 - 1982
Γεώργιος Μπαμπαλής 1983 - 1990
Κωνσταντίνος Γάτης 1991 - 31 Δεκεμβρίου 1998


== Δήμαρχοι Αγράφων (1998- σήμερα) ==
Ευάγγελος Κατσιφός 1η Ιανουαρίου 1999 - 31η Δεκεμβρίου 2002
Χρήστος Μπούρας 1η Ιανουαρίου 2003 - 31η Δεκεμβρίου 2010
Δημήτριος Τάτσης 1η Ιανουαρίου 2011 - 16η Σεπτεμβρίου 2013 & 16η Ιανουαρίου 2014 - 31η Αυγούστου 2014
Βασιλική Φεγγούλη 16η Σεπτεμβρίου 2013 - 16η Ιανουαρίου 2014
Θεόδωρος Μπαμπαλής 1η Σεπτεμβρίου 2014 - 31 Αυγούστου 2019
Αλέξανδρος Καρδαμπίκης 1η Σεπτεμβρίου 2019 - σήμερα (εκλεγείς το 2019 με ποσοστό 52,68% των ψήφων).


== Πηγές ==
Πρόγραμμα Καλλικράτης - ΦΕΚ Α87 της 07/06/2010
Απόφαση 45892 του Υπ. Εσωτερικών, Αποκέντρωσης & Ηλεκτρονικής Διακυβέρνησης Αρχειοθετήθηκε 2017-04-27 στο Wayback Machine. - ΦΕΚ Β1292 της 11/08/2010
Αποτελέσματα εκλογών στο Δήμο Αγράφων από το 1998, ΕΕΤΑΑ
Αποτελέσματα εκλογών στην Κοινότητα Αγράφων από το 1978, ΕΕΤΑΑ


== Παραπομπές ==