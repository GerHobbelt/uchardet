revision: 9470629
title: "\u0393\u03BF\u03C5\u03AF\u03BB\u03B9\u03B1\u03BC \u0393\u03BA\u03AF\u03BB\u03BC\
  \u03C0\u03B5\u03C1\u03C4 (\u03B1\u03C3\u03C4\u03C1\u03BF\u03BD\u03CC\u03BC\u03BF\
  \u03C2)"
url: https://el.wikipedia.org/wiki/%CE%93%CE%BF%CF%85%CE%AF%CE%BB%CE%B9%CE%B1%CE%BC_%CE%93%CE%BA%CE%AF%CE%BB%CE%BC%CF%80%CE%B5%CF%81%CF%84_(%CE%B1%CF%83%CF%84%CF%81%CE%BF%CE%BD%CF%8C%CE%BC%CE%BF%CF%82)


---

Ο Γουίλιαμ Γκίλμπερτ (αγγλικά: William Gilbert‎, Κόλτσεστερ 1544 – Λονδίνο 1603) ήταν Άγγλος γιατρός και φυσικός. Ολοκλήρωσε τις ιατρικές του σπουδές στο Κέιμπριτζ το 1569 και εγκαταστάθηκε το 1573 στο Λονδίνο, όπου εργάστηκε ως ιατρός. Υπήρξε μέλος του Κολεγίου του Αγίου Ιωάννη στο Κέιμπριτζ και γιατρός στην Αυλή της βασίλισσας Ελισάβετ Α΄. Το 1600 το βιβλίο του Περί μαγνητών (De Magnete, Magneticisque Corporibus) εκδίδεται . Ο Γκίλμπερτ διατύπωσε πρώτος την υπόθεση ότι η Γη είναι ένας μαγνήτης και μαγνήτισε μία σιδερένια σφαίρα (terrella) , για να αποδείξει ότι αυτή επιδρά πάνω στη μαγνητική βελόνα με τον ίδιο τρόπο όπως η Γη. Ο Γκίλμπερτ διαχώρισε τα σώματα σε μονωτές και αγωγούς. Η κοσμοθεωρία του για τη δομή του σύμπαντος υπήρξε πρωτοποριακή. Ακόμα, εφηύρε το ηλεκτροσκόπιο. Tέλος, θεμελίωσε την υπόθεση ότι αυτό που κρατά τους πλανήτες στην τροχιά τους θα έπρεπε να αποτελεί κάποια μορφή μαγνητικής έλξης.


== Εικόνες ==

		
		
		
		


== Παραπομπές ==