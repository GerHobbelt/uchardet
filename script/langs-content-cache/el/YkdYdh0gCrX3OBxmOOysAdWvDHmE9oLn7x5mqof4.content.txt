revision: 9560814
title: Animal
url: https://el.wikipedia.org/wiki/Animal_Planet


---

Το Animal Planet είναι Αμερικανικό πολυεθνικό συνδρομητικό τηλεοπτικό κανάλι που ανήκει στην Warner Bros. Discovery. Το δίκτυο που ξεκίνησε τη λειτουργία του την 1η Ιουνίου 1996, είναι αφιερωμένο κυρίως σε σειρές και ντοκιμαντέρ για άγρια ζώα και οικόσιτα κατοικίδια.Το κανάλι αρχικά ήταν μια κοινοπραξία που ξεκίνησε μαζί με τα BBC Studios με την προβολή και εκπαιδευτικών προγραμμάτων, όπως ντοκιμαντέρ για τη φύση. Στόχος του καναλιού από το ξεκίνημά του ήταν να φέρει κοντά τους φιλόζωους που είναι συνήθως παιδιά και οικογένειες για προγράμματα που προβάλλονται σχεδόν όλη τη μέρα και ενήλικες για τα βραδινά προγράμματα.
Το 2008 το κανάλι υιοθέτησε μια πιο ώριμη κατεύθυνση στο πρόγραμμά του, το οποίο έχει έμφαση στις επιθετικές και στις ληστρικές απεικονίσεις των ζώων, καθώς και στην αύξηση των ριάλιτι προγραμμάτων που συμμετέχουν προσωπικότητες που εμπλέκονται σε διάφορα επαγγέλματα και έρευνες που σχετίζονται με τα ζώα.
Μετά από δεκαετία, τον Οκτώβριο του 2018 επέστρεψε στην προγενέστερη κατάσταση επικεντρώνοντας την οικογένεια, χωρίς να σταματήσει την προβολή και των υπολοίπων σε ακραία μορφή προγραμμάτων.
Από τον Ιανουάριο του 2016, περίπου 91.603.000 νοικοκυριά βλέπουν το Animal Planet. Η τότε Discovery έχει επίσης δημιουργήσει ή αδειοδοτήσει διεθνείς εκδόσεις του καναλιού σε διάφορες περιοχές.


== Ιστορία ==
Το Animal Planet ξεκίνησε να εκπέμπει την 1η Ιουνίου 1996. Δημιουργήθηκε από την τότε εταιρεία Discovery Communications σε συνεργασία με το BBC Worldwide. Την 1η Ιανουαρίου του 1997, αυξήθηκε η διανομή του καναλιού καθώς η Advance Entertainment Corporation πούλησε τους δορυφορικούς αναμεταδότες που κατείχε η τότε καλωδιακή υπηρεσία WWOR EMI που ήταν υποσταθμός του WWOR-TV από το Νιου Τζέρσεϊ στην Discovery Communications, αντικαθιστώντας το με τη ροή του Animal Planet.Στα τέλη του 2005 το Εθνικό Ενυδρείο στη Βαλτιμόρη άνοιξε μια έκθεση με τον τίτλο Animal Planet Australia: Wild Extreme ως μέρος μιας συμφωνίας συνεργασίας που έκανε με το κανάλι και κόστισε πολλά εκατομμύρια δολάρια.
Το κανάλι ανέλαβε την παραγωγή μια πρωτότυπης ταινίας για την πληροφόρηση όσον αφορά το ενυδρείο και την έκθεση που διεξήχθη τότε καθώς και τα προγράμματα που πρόβαλλε το Animal Planet ενώ η συνεργασία επέτρεψε τη δυνατότητα μελλοντικών τηλεοπτικών προγραμμάτων.Το 2006, το BBC Worldwide πούλησε το 20% των μετοχών της κύριας έκδοσης του καναλιού από τις ΗΠΑ στην Discovery Communications διατηρώντας ωστόσο το 50% στις ευρωπαϊκές, ασιατικές και λατινοαμερικανικές εκδόσεις του Animal Planet, καθώς και μειοψηφικό πακέτο στην Γιαπωνέζικη και στην Καναδική έκδοσή του μέχρι τις 15 Νοεμβρίου 2010, όταν το BBC Worldwide πούλησε το 50% του Animal Planet και του τότε Liv (η τωρινή Λατινοαμερικάνικη έκδοση του Investigation Discovery) στην Discovery Communications για 156 εκατομμύρια δολάρια. Το Animal Planet είναι επίσης συνδεδεμένο μέλος του Caribbean Cable Cooperative.Στα τέλη της δεκαετίας του 2000, η Genius Products ανακοίνωσε μια συμφωνία διανομής στις ΗΠΑ που αφορούσε το Animal Planet και το ομόσταβλο TLC ενώ η Αμερικάνικη εταιρεία παιχνιδιών Jakks Pacific συνήψε συμφωνία αδειοδότησης για την ανάπτυξη προϊόντων για τα κατοικίδια με την ονομασία του καναλιού
Στις 3 Φεβρουαρίου 2008, εν μέσω της μείωσης του μέσου όρου τηλεθέασης, το Animal Planet υπέστη μια σημαντική ανανέωση στο πρόγραμμά του δίνοντας μεγαλύτερη έμφαση σε σειρές που απεικονίζουν ζώα ως «χαρακτήρες» από μόνα τους, και σε πιο «επιθετικές» σειρές ψυχαγωγίας βασισμένης στην ιστορία που στοχεύουν σε θεατές από 13 μέχρι 49 ετών (όπως το Escape to Chimp Eden και η σειρά ριάλιτι ντοκιμαντέρ Whale Wars), σε αντίθεση με τα παραδοσιακά ντοκιμαντέρ για τη φύση.
Το δίκτυο υιοθέτησε επίσης ένα νέο λογότυπο, αντικαθιστώντας το προηγούμενο έμβλημα «με τον ελέφαντα και τη σφαίρα» με ένα στυλιζαρισμένο λεκτικό σήμα και νέο σλόγκαν «Ίδιος πλανήτης, διαφορετικός κόσμος». Η πρόεδρος του δικτύου Marjorie Kaplan εξήγησε ότι το Animal Planet ήταν πολύ «μαλακό» και προσανατολισμένο στην οικογένεια και ότι στόχευε να είναι «πιο επιθετικό και να αξιοποιήσει την ενστικτώδη φύση του συναρπαστικού περιεχομένου ζώων». Τον Απρίλιο του 2010, το Animal Planet παρουσίασε τη νέα καμπάνια του έχοντας ως σλόγκαν "Surprisingly Human", ως εξέλιξη της νέας ταυτότητας που τέθηκε σε ισχύ από το 2008 και το οποίο αντανακλούσε τον αυξανόμενο αριθμό σειρών του Animal Planet που βασίζονται στη συμμετοχή προσωπικοτήτων μετά από έρευνες και επαγγέλματα που σχετίζονται με ζώα, όπως το River Monsters.Τον Απρίλιο του 2012, η ψυχαγωγική κατεύθυνση του Animal Planet επικρίθηκε μετά τη μετάδοση του Mermaids: The Body Found — ένα ντοκιμαντέρ που υποδηλώνει ότι οι γοργόνες ήταν αληθινές το οποίο παρά το περιεχόμενό του, είχε μεγάλη επιτυχία και το δεύτερο μέρος με τίτλο Mermaids: The New Evidence σημείωσε ρεκόρ τηλεθέασης.Στις 15 Οκτωβρίου 2018, το Animal Planet αποκάλυψε το νέο τωρινό του λογότυπο, με τον απεικονιζόμενο ελέφαντα που πηδάει και μοιάζει με το αρχικό λογότυπο. Η σημερινή του ταυτότητα συμβολίζει μια νέα αποστολή του καναλιού με σκοπό «να διατηρήσει ζωντανή την παιδική χαρά και το θαύμα των ζώων φέρνοντας τους ανθρώπους από κοντά με κάθε τρόπο» ενώ συνέπεσε με τις πρεμιέρες του Crikey! It's the Irwins (μια σειρά που ακολουθεί την οικογένεια του Στιβ Έργουιν) και η Amanda to the Rescue.Στις 23 Ιανουαρίου 2019, το Animal Planet ξεκίνησε τη λειτουργία του στη Γαλλία, μαζί με τα Discovery Turbo, Discovery World και TLC.


== Πρόγραμμα ==
Οι πρόσφατες προσθήκες στο κανάλι, όπως το Meerkat Manor και το Orangutan Island, αντικατοπτρίζουν τη στροφή του προς τα "θηρευτικά προγράμματα" και την πιο καθηλωτική αφήγηση. Το Animal Planet σκόπευε η νέα κατεύθυνση να βοηθήσει στην αναζωογόνηση της τηλεθέασης η οποία μειώθηκε το 2007 στο 9%. Η Animal Planet πρόβαλλε ψευδοεπιστημονικά ντοκιμαντέρ, τηλεοπτικά ριάλιτι και κωμικές σειρές.
Το Animal Planet είναι επίσης γνωστό για το Puppy Bowl, ένα ετήσιο πρόγραμμα που περιλαμβάνει κουτάβια να παίζουν μέσα σε ένα περιβάλλον με θέμα το Αμερικανικό ποδόσφαιρο. Η ειδική εκπομπή προβάλλεται το απόγευμα πριν από το Σούπερ Μπόουλ της NFL.


== Παραπομπές ==