revision: 9625619
title: "\u03A3\u03C4\u03CC\u03C1\u03B1 \u039D\u03C4\u03AF\u03BC\u03BF\u03C5\u03BD"
url: https://el.wikipedia.org/wiki/%CE%A3%CF%84%CF%8C%CF%81%CE%B1_%CE%9D%CF%84%CE%AF%CE%BC%CE%BF%CF%85%CE%BD


---

Το Στόρα Ντίμουν (φεροϊκά: Stóra Dímun) είναι ένα μικρό νησί των Φερόων Νήσων. Βρίσκεται στο Βόρειο Ατλαντικό ωκεανό και έχει έκταση 2,7 τ.χλμ.. Στα νότια του νησιού υπάρχουν μερικά σπίτια με 10 κατοίκους (εκτίμηση 1-2022). Το νησί βρίσκεται νότια του Σάντοϊ και βόρεια του Σούντουροϊ. Το όνομα Στόρα Ντίμουν σημαίνει Μεγάλη Ντίμουν σε αντίθεση με το Λίτλα Ντίμουν που σημαίνει Μικρή Ντίμουν. Το νησί είναι προσβάσιμο από τη θάλασσα μόνο όταν υπάρχει καθαρός και ήρεμος καιρός, ενώ εκτελούνται τακτικά δρομολόγια με ελικόπτερο δύο φορές την εβδομάδα όλο το χρόνο.
Οι ακτές του νησιού έχουν χαρακτηριστεί ως Σημαντικές περιοχές για τα πουλιά από την BirdLife International, λόγω της σημασίας του ως τόπος αναπαραγωγής για τα θαλασσοπούλια, ειδικά των υδροβατών (15.000 ζευγάρια), Φρατέρκουλα του Ατλαντικού (40.000 ζευγάρια) και κέπφους (50 ζευγάρια).


== Παραπομπές ==


== Εξωτερικοί σύνδεσμοι ==
faroeisland.dk (Αγγλικά)