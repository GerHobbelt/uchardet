revision: 10073217
title: Austin Cox
url: https://el.wikipedia.org/wiki/%CE%A7%CE%AC%CE%B1%CF%82_%CE%A6%CF%8C%CF%81%CE%BC%CE%BF%CF%85%CE%BB%CE%B1_1


---

Η Χάας Φόρμουλα 1 (Haas F1, παλαιότερα γνωστή ως Haas Formula και Haas Racing Developments) είναι Αμερικανική ομάδα της Φόρμουλα 1 που ιδρύθηκε από την ομάδα NASCAR Sprint Cup Series και τον συνιδιοκτήτη της Τζιν Χάας τον Απρίλιο του 2014.


== Ιστορία ==
Η Χάας Φόρμουλα 1 είναι η πρώτη αμερικανική ομάδα κατασκευαστών που υπέβαλε εγγραφή στη Φόρμουλα 1 μετά την αποτυχημένη απόπειρα της ομάδας US F1 το 2010. Επίσης, είναι η πρώτη αμιγώς αμερικανική ομάδα που θα αγωνιστεί στο πρωτάθλημα, δεδομένου ότι η ομάδα Χάας Λόλα (Haas Lola) που αγωνίστηκε στις σεζόν του 1985 και του 1986 δεν σχετιζόταν άμεσα με τις ΗΠΑ. Η ομάδα Χάας Λόλα ανήκε στον Τέντυ Μάγιερ πρώην αφεντικό της ΜακΛάρεν (McLaren) με συνιδιοκτήτη τον Καρλ Χάας, που παρεμπιπτόντως δεν έχει κάποια σχέση με τον Τζιν Χάας.
Η Χάας Φόρμουλα 1 σκόπευε αρχικά να κάνει το ντεμπούτο της στο πρωτάθλημα στις αρχές της σεζόν του 2015, αλλά αργότερα αποφάσισε να αναβάλει την ένταξή της για τη σεζόν του 2016. Ο Τζιν Χάας υπέγραψε συμβόλαια με τους οδηγούς Ρομαίν Γκροζάν και Εστέμπαν Γκουτιέρες για το 2016.
Η ομάδα έχει την έδρα της στην Καννάπολις της Βόρειας Καρολίνας μαζί με την αδελφή ομάδα της NASCAR Sprint Cup Series, Στιούαρτ-Χάας Ρέισινγκ (Stewart-Haas Racing), αν και οι δύο ομάδες είναι ξεχωριστές οντότητες. Η ομάδα δημιούργησε και μια δεύτερη βάση στην ευρύτερη περιοχή της Οξφόρδης με σκοπό τη εξυπηρέτησή της κατά τη διάρκεια του ευρωπαϊκού τμήματος του ημερολογίου των αγώνων.


== Οδηγοί ==
 Εστέμπαν Γκουτιέρες
 Ρομαίν Γκροζάν
 Κέβιν Μάγκνουσεν
 Πιέτρο Φιτιπάλντι
 Μικ Σουμάχερ
 Νικίτα Μαζέπιν


== Μονοθέσια ==


== Παραπομπές ==


== Εξωτερικοί σύνδεσμοι ==
Επίσημη Ιστοσελίδα της ομάδας Χάας Φόρμουλα 1