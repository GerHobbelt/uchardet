revision: 9783754
title: "\u03A3\u03BB\u03B1\u03BC\u03C0 \u03A3\u03AF\u03C4\u03B9"
url: https://el.wikipedia.org/wiki/%CE%A3%CE%BB%CE%B1%CE%BC%CF%80_%CE%A3%CE%AF%CF%84%CE%B9


---

Η Σλαμπ Σίτι (αγγλικά: Slab City) είναι μια μη ενσωματωμένη κοινότητα εναλλακτικού τρόπου ζωής, εκτός δικτύου ενέργειας, η οποία αποτελείται κυρίως από διαχειμαστές. Βρίσκεται στην περιοχή Σάλτον Τραφ της ερήμου Σονόρα, στην κομητεία Ιμπήριαλ της Καλιφόρνια, ΗΠΑ. Πήρε το όνομά της από ορισμένες πλάκες σκυροδέματος οι οποίες παρέμειναν μετά την κατεδάφιση του στρατοπέδου Ντάνλαπ του Σώματος Πεζοναυτών του Β' Παγκοσμίου Πολέμου. Η Σλαμπ Σίτι είναι γνωστή για την προσέλκυση ανθρώπων που θέλουν να ζήσουν εκτός του κοινωνικού συνόλου.


== Δημογραφικά στοιχεία ==
Η εφημερίδα The Washington Post ανέφερε το 2020 ότι ο πληθυσμός είναι εποχιακός και ότι κατά τη διάρκεια του χειμώνα αυξάνεται ραγδαία στους 4.000, σύμφωνα με ορισμένες εκτιμήσεις, και μειώνεται στους περίπου 150 το καλοκαίρι. Από τη δεκαετία του 1950, η Σλαμπ Σίτι έχει προσελκύσει ποικιλία ανθρώπων, όπως αναρχικούς, καλλιτέχνες, ιδιόρρυθμους, απόκληρους, συνταξιούχους και φτωχούς. Ένα άρθρο του Chicago Tribune του 1990, από έναν δημοσιογράφο που έμεινε στον καταυλισμό για μια εβδομάδα, υπολόγιζε ότι οι χειμερινοί κάτοικοι (τότε) ήταν κυρίως ηλικιωμένοι πολίτες άνω των 60 ετών. Είναι ένας «δημοφιλής χειμερινός προορισμός για περαστικούς.» Η Σλαμπ Σίτι αξιοποιείται από ιδιοκτήτες οχημάτων αναψυχής, ταξιδιώτες και καταληψίες από όλη τη Βόρεια Αμερική, συμπεριλαμβανομένου του Καναδά.


== Παραπομπές ==


== Εξωτερικοί σύνδεσμοι ==
 Πολυμέσα σχετικά με το θέμα  Slab City στο Wikimedia Commons