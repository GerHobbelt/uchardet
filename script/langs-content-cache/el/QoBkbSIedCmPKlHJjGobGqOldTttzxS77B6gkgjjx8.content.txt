revision: 8952912
title: Bird
url: https://el.wikipedia.org/wiki/Bird_Has_Flown


---

Το Bird Has Flown είναι τραγούδι του βρετανικού χαρντ ροκ συγκροτήματος Deep Purple, το οποίο συμπεριλήφθηκε στον τρίτο δίσκο τους με τίτλο "Deep Purple" και του οποίου αποτέλεσε το έβδομο κομμάτι.


== Σύνθεση και ηχογράφηση ==
Η αρχική ηχογράφηση του κομματιού πραγματοποιήθηκε στις 7 Ιανουαρίου 1969 στα "De Lane Lea Studios" του Λονδίνου, την ίδια ημέρα που ηχογράφησαν και το επόμενο σινγκλ τους, "Emmaretta". Το "Bird Has Flown" κυκλοφόρησε αρχικά στην δεύτερη πλευρά του συγκεκριμένου σινγκλ, με τίτλο "The Bird Has Flown". Για την έκδοση που συμπεριλήφθηκε στον ομώνυμο δίσκο τους, οι Deep Purple ηχογράφησαν μία βαρύτερη και μακρύτερη εκδοχή σε σχέση με την αρχική, διάρκειας 5 λεπτών και 36 δευτερολέπτων.
Το "Bird Has Flown" είναι ένα από τα πιο ψυχεδελικά τραγούδια του δίσκου και ξεκινάει με ένα παραμορφωμένο ριφ από την κιθάρα του Ρίτσι Μπλάκμορ, ακολουθούμενο από έναν βαρύ και πομπώδη ήχο του μπάσου και των τυμπάνων.
Αυτό ήταν ένα από τα τραγούδια της πρώτης γραμμής μελών του συγκροτήματος τα οποία έπαιξαν και μετά την ένταξη του Ίαν Γκίλαν και του Ρότζερ Γκλόβερ στο συγκρότημα. Μία ζωντανή εκτέλεση του υπάρχει στην συλλογή "Listen, Learn, Read On", ηχογραφημένη στις 11 Αυγούστου 1969 για το ραδιοτηλεοπτικό δίκτυο "BBC".


== Μέλη των Deep Purple ==
Η σύνθεση του συγκροτήματος κατά την ηχογράφηση του "Bird Has Flown" είχε την εξής μορφή:

Ροντ Έβανς - φωνητικά
Ρίτσι Μπλάκμορ - κιθάρα
Τζον Λορντ - πλήκτρα
Νικ Σίμπερ - μπάσο
Ίαν Πέις - τύμπανα


== Παραπομπές ==


== Πηγές ==
Deep Purple CD Booklet 2000 EMI Records
Ian Gillan: The Autobiography of "Deep Purple's" Lead Singer, Blake Publishing, 1998


== Εξωτερικοί σύνδεσμοι ==
Στίχοι Deep Purple - Bird Has Flown Αρχειοθετήθηκε 2013-12-26 στο Wayback Machine.
Deep Purple - The Bird Has Flown - YouTube