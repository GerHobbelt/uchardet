revision: 8271618
title: "\u0391\u03B8\u03BB\u03B7\u03C4\u03B9\u03BA\u03AC \u03C4\u03BC\u03AE\u03BC\u03B1\
  \u03C4\u03B1 \u03C4\u03B7\u03C2 \u039C\u03C0\u03B1\u03C1\u03C4\u03C3\u03B5\u03BB\
  \u03CC\u03BD\u03B1"
url: https://el.wikipedia.org/wiki/%CE%91%CE%B8%CE%BB%CE%B7%CF%84%CE%B9%CE%BA%CE%AC_%CF%84%CE%BC%CE%AE%CE%BC%CE%B1%CF%84%CE%B1_%CF%84%CE%B7%CF%82_%CE%9C%CF%80%CE%B1%CF%81%CF%84%CF%83%CE%B5%CE%BB%CF%8C%CE%BD%CE%B1


---

Ένα από τα κύρια χαρακτηριστικά της ΦΚ Μπαρτσελόνα (FC Barcelona), αποτελεί η ύπαρξη πολλών αθλητικών τμημάτων της. Εκτός από το κύριο τμήμα της, το ποδόσφαιρο, ο σύλλογος διαθέτει άλλα τέσσερα επαγγελματικά τμήματα: καλαθοσφαίρισης, χειροσφαίρισης, ρόλερ χόκεϊ και ποδοσφαίρου σάλας.
Μεταξύ των πέντε επαγγελματικών της τμημάτων, η Μπαρτσελόνα έχει κατακτήσει Κύπελλα Πρωταθλητριών Ευρώπης 4 φορές στο ποδόσφαιρο, 2 φορές στην καλαθοσφαίριση, 8 φορές στη χειροσφαίριση, 20 στο ρόλερ χόκεϊ και 2 φορές στο ποδόσφαιρο σάλας. Το γεγονός αυτό την καθιστά τον δεύτερο πιο επιτυχημένο αθλητικό σύλλογο στην Ευρώπη και μαζί με την Ντιναμό Μόσχας και την ΤΣΣΚΑ Μόσχας, τους μοναδικούς συλλόγους που έχουν επιτύχει τόσους ηπειρωτικούς τίτλους με πέντε διαφορετικές αθλητικές ομάδες.Ορόσημο για το σύλλογο αποτελεί η κατάκτηση Κυπέλλων Πρωταθλητριών Ευρώπης διαδοχικά για 17 χρόνια, από το 1995/96 έως το 2011/12 με κάποια από τα επαγγελματικά της τμήματα, όπως και η ταυτόχρονη κατάκτηση από δύο τμήματα την ίδια περίοδο όπως τα τμήματα ρόλερ χόκεϊ και χειροσφαίρισης το 1996/97, το 1999-00 και το 2004/05, τα τμήματα καλαθοσφαίρισης και ρόλερ χόκεϊ το 2009/10 και τα τμήματα ποδοσφαίρου και χειροσφαίρισης το 2010/11.
Επίσης, αξιοσημείωτο είναι το γεγονός ότι από την περίοδο 1988/89, η οποία αρχίζει με τη νίκη της ομάδας ποδοσφαίρου, στον τελικό του Κυπέλλου Κυπελλούχων στη Βέρνη εναντίον της Σαμπντόρια μέχρι την περίοδο 2011/12, κάθε περίοδο για 24 χρόνια, κάποιο από τα αθλητικά τμήματα του συλλόγου κέρδιζε και από ενα ευρωπαϊκό τίτλο.


== Επαγγελματικά τμήματα ανδρών ==


=== Ρόλερ χόκεϊ ===
Το τμήμα του ρόλερ χόκεϊ της Μπαρτσελόνα δημιουργήθηκε το 1942 και θεωρείται ένα από τα καλύτερα σωματεία στον κόσμο του ρόλερ χόκεϊ.


== Παραπομπές ==


== Εξωτερικοί σύνδεσμοι ==
Επίσημος ιστότοπος
Τμήματα εκτός ποδοσφαίρου