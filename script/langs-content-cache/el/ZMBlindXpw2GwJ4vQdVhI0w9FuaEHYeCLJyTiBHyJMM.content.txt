revision: 10117350
title: "\u0391\u03C5\u03C4\u03BF\u03BA\u03AF\u03BD\u03B7\u03C4\u03B1 (\u03C4\u03B1\
  \u03B9\u03BD\u03AF\u03B1)"
url: https://el.wikipedia.org/wiki/%CE%91%CF%85%CF%84%CE%BF%CE%BA%CE%AF%CE%BD%CE%B7%CF%84%CE%B1_(%CF%84%CE%B1%CE%B9%CE%BD%CE%AF%CE%B1)


---

Αυτοκίνητα (αγγλικά: Cars) είναι μια αμερικανική ταινία κινούμενων σχεδίων παραγωγής 2006, που δημιουργήθηκε εξ ολοκλήρου με τη χρήση ηλεκτρονικών υπολογιστών από την Pixar. Την ταινία ανέλαβε να χρηματοδοτήσει η Walt Disney Pictures, όπως και τις έξι προηγούμενες ταινίες της Pixar και αποτελεί την τελευταία ταινία της Pixar πριν αγοραστεί από τη Disney. Την ταινία σκηνοθέτησε ο Τζον Λάσιτερ και τις φωνές τους δανείζουν οι Όουεν Γουίλσον, Larry the Cable Guy, Πολ Νιούμαν, Μπόνι Χαντ, Τόνι Σαλούμπ, Τζον Ρατζενμπέργκερ, Τζορτζ Κάρλιν, Τζένιφερ Λούις, Τσιτς Μάριν, Ρίτσαρντ Πίτι και Μάικλ Κίτον.
Η ταινία κυκλοφόρησε στους κινηματογράφους στις 9 Ιουνίου 2006 στις ΗΠΑ. Και στις 14 Σεπτεμβρίου 2006 στην Ελλάδα. Έλαβε κυρίως καλές κριτικές, απέσπασε δύο υποψηφιότητες για Όσκαρ και κέρδισε τη Χρυσή Σφαίρα καλύτερης ταινίας κινουμένων σχεδίων.


== Υπόθεση ==
Ο Κεραυνός Μακουίν, ανερχόμενο αγωνιστικό αυτοκίνητο αποφασισμένο να πετύχει, θα ανακαλύψει τελικά ότι η ζωή είναι το ταξίδι και όχι ο προορισμός. Καθώς διασχίζει τη χώρα για να πάει στον μεγάλο αυτοκινητιστικό αγώνα για το Κύπελλο Πίστον στην Καλιφόρνια, ο Μακουίν καταλήγει κατά λάθος στην ήσυχη, μικρή και ξεχασμένη πόλη "Τα Μπουζί της Ωραίας Ελένης" ή αλλιώς "Route 66". Εκεί θα γνωρίσει τους ασυνήθιστους χαρακτήρες της: τον Δρ. Χάτσον, ο οποίος είναι δήμαρχος της περιοχής, και πρώην αγωνιστικό αυτοκίνητο αφού έχει στην κατοχή του 3 Κύπελλα Piston, τη Σάλι Καρέρα που είναι ιδιοκτήτρια ενός και μοναδικού πανδοχείου και τον Μπάρμπα, ένα σκουριασμένο γερανό, οι οποίοι θα τον βοηθήσουν να καταλάβει ότι υπάρχουν πιο σημαντικά πράγματα στη ζωή από τα τρόπαια, τη δόξα και τη χορηγία.


== Διανομή ==


== Συντελεστές ==
Σκηνοθεσία Εμπιμέλεια Μαρία ΠλακίδηΜετάφραση Όλγα ΓκαρτζονίκαΠροσαρμογή Μαρία ΠλακίδηΣτίχοι Γιάννης ΚαραλήςΜουσική Εμπιμέλεια Ηλίας Αχλαδιώτης


== Παραγωγή ==
Το πρωτότυπο σενάριο και κάποια από τα αρχικά σχέδια και χαρακτήρες άρχισε παραγωγή το 1998 και οι παραγωγοί συμφωνησαν ότι το Αυτοκίνητα θα ήταν η επόμενη ταινία που θα υλοποιηθεί μετά την ταινία Ζουζούνια (A Bug's Life) και θα κυκλοφορούσε στις αρχές του 1999, συγκεκριμένα τον Ιούνιο. Ωστόσο, η ταινία δεν προχώρησε στην παραγωγή και αντί αυτής υλοποιήθηκε το Toy Story 2. Αργότερα, το πρότζεκτ Αυτοκίνητα επέστρεψε με μεγάλες σεναριακές αλλαγές.Το 2001, ο αρχικός τίτλος της ταινίας ήταν Route 66, αλλά το 2002 ο τίτλος άλλαξε ώστε να αποφευχθεί ο πιθανός συσχετισμός της ταινίας με την ομότιτλη τηλεοπτική σειρά του 1960.


== Box office ==
Ο προϋπολογισμός της ταινίας ήταν 120.000.000 δολάρια. Έκανε άνοιγμα στην 1η θέση με 60,1 εκατομμύρια δολάρια, ενώ συνολικά απέφερε 244 εκατομμύρια δολάρια στο αμερικανικό box office. Τα έσοδα της ταινίας παγκοσμίως έφτασαν τα 461,9 εκατομμύρια δολάρια.


== Βραβεία & Υποψηφιότητες ==


== Παραπομπές ==


== Εξωτερικοί σύνδεσμοι ==
Επίσημη ιστοσελίδα στη Disney
Επίσημη ιστοσελίδα στην  Pixar
Αυτοκίνητα στο IMDb