revision: 9426496
title: Scholar
url: https://el.wikipedia.org/wiki/Google_Scholar


---

Η Google Scholar είναι ελεύθερα προσβάσιμη μηχανή αναζήτησης ιστού που εντοπίζει το πλήρες κείμενο ή τα μεταδεδομένα των ακαδημαϊκών δημοσιεύσεων που έχουν υλοποιηθεί σε μία εκτεταμένη σειρά επιστημονικών και τεχνικών εκδόσεων, σε παγκόσμια κλίμακα. Η βάση αυτή αφορά δημοσιεύσεις που έχουν γίνει αποκλειστικά με χρήση της αγγλικής γλώσσας. 


== Πρώτη κυκλοφορία ==
Καθότι κυκλοφόρησε ως beta το Νοέμβριο 2004, η βάση δεδομένων Google Scholar περιλαμβάνει τα πιο έγκριτα σε ανοιχτή σύνδεση επιστημονικά περιοδικά και βιβλία, πρακτικά συνεδρίων, διδακτορικές και μεταπτυχιακές διατριβές όπως και διπλωματικές εργασίες, προδημοσιεύσεις, περιλήψεις, τεχνικές εκθέσεις, και άλλη ακαδημαϊκή βιβλιογραφία, συμπεριλαμβανομένων και των διπλωμάτων ευρεσιτεχνίας 


== Όγκος δεδομένων ==
Παρόλο που η ίδια η πολυεθνική εταιρεία Google δεν δημοσιεύει το μέγεθος της βάσης δεδομένων του Μελετητή -Google Scholar-, οι καταχωρημένοι επιστήμονες και ερευνητές που περιλαμβάνονται στη βάση, έχουν δημοσιεύσει περίπου 389 εκατομμύρια έγγραφα (documents), συμπεριλαμβανομένων επιστημονικών άρθρων, παραθέσεων και διπλωμάτων ευρεσιτεχνίας, καθιστώντας την έτσι, ως τη μεγαλύτερη ακαδημαϊκή μηχανή αναζήτησης στον κόσμο τον Ιανουάριο του 2018. Προηγουμένως, το μέγεθος της βάσης αυτής είχε εκτιμηθεί σε 160 εκατομμύρια δημοσιεύσεων (οποιασδήποτε μορφής), τον Μάιο του 2014. 
Μια παλαιότερη στατιστική εκτίμηση που δημοσιεύτηκε στο έγκριτο περιοδικό Plos One, χρησιμοποιώντας μια ειδική μεθοδολογία, υπολόγισε περίπου ότι το 80-90% όλων αυτών των άρθρων είχαν ήδη δημοσιευθεί στην Αγγλική γλώσσα, ήτοι, με εκτίμηση περίπου στα 100 εκατομμύρια.Η βιβλιοθήκη του Πανεπιστημίου του Μίσιγκαν και άλλες βιβλιοθήκες πανεπιστημίων, των οποίων τις συλλογές σκανάρισε η βάση δεδομένων Google Scholar βοήθησαν στη νέα δημιουργία της ψηφιακής βιβλιοθήκης HathiTrust.


== Επικρίσεις ==
Η Google Scholar έχει επικριθεί για το ότι δεν ελέγχει πλήρως όλα τα επιστημονικά περιοδικά και ότι συμπεριλαμβάνει περιοδικά ανοιχτής πρόσβασης, αθέμιτου και αρπακτικού ανταγωνισμού (γνωστά με τον αγγλικό όρο, predatory journals) στο ευρετήριό της.


== Παραπομπές ==