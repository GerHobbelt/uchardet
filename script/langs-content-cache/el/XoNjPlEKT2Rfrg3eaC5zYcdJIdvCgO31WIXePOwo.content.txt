revision: 9695554
title: "\u039C\u03B9\u03BD\u03B5\u03AC\u03C0\u03BF\u03BB\u03B7"
url: https://el.wikipedia.org/wiki/%CE%9C%CE%B9%CE%BD%CE%B5%CE%AC%CF%80%CE%BF%CE%BB%CE%B7


---

Η Μινεάπολη (αγγλικά: Minneapolis, Minnesota), είναι η μεγαλύτερη πόλη της πολιτείας Μινεσότας των ΗΠΑ, η κυριότερη πόλη της 16ης σε μέγεθος μητροπολιτικής περιοχής των Ηνωμένων Πολιτειών και η 46η πολυπληθέστερη πόλη των ΗΠΑ, με εκτιμώμενο πληθυσμό 429.606 κατοίκων το 2019. Η Μινεάπολη έχει ενωθεί με τη διπλανή πόλη Σαιντ Πωλ, πρωτεύουσα της πολιτείας, αποκαλούμενες "Δίδυμες Πόλεις" και μαζί με τα γύρω προάστια και συνολικό πληθυσμό 3,63 εκατομμυριων κατοίκων, αποτελούν το τρίτο σε μέγεθος οικονομικό και δημογραφικό κέντρο των Μεσοδυτικών ΗΠΑ. Η Μινεάπολη είναι η έδρα της Κομητείας Χένεπιν.
Το όνομα της Μινεάπολης προέρχεται από τη λέξη μνι, που στη γλώσσα Ντακότα των Σιου σημαίνει νερό, σε συνδυασμό με τις ελληνικές λέξεις νέα και πόλις. Η πόλη είναι χτισμένη στις όχθες του ποταμού Μισσισσιππή, λίγο βορειότερα από το σημείο στο οποίο συμβάλλει με τον ποταμό Μινεσότα. Στην πόλη υπάρχει άφθονο νερό, καθώς υπάρχουν περισσότερες από 20 λίμνες και υγρότοποι, ο ποταμός Μισσισσιππής, πολλά ρυάκια και καταρράκτες. Κάποτε ήταν η πρωτεύουσα των μύλων και της ξυλείας, ενώ σήμερα είναι το κύριο επιχειρηματικό κέντρο μεταξύ του Σιάτλ και του Σικάγου.


== Παραπομπές ==