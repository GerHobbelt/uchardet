revision: 9614847
title: "Iv\xE1n, Hungary"
url: https://el.wikipedia.org/wiki/%CE%99%CE%B2%CE%AC%CE%BD_%CE%9C%CF%80%CE%B1%CE%BB%CE%AC%CE%B6


---

Ο Ιβάν Μπαλάζ (σερβικά: Иван Балаж, ουγγρικά: Balázs Iván) (Ελεμίρ, Αυστροουγγαρία 1894 - Παρίσι 1971) ήταν Ούγγρος αθλητής της αντισφαίρισης που αγωνιζόταν εκπροσωπώντας τη Γιουγκοσλαβία και την Ουγγαρία. Ήταν ο πρώτος που έπαιξε για τη Γιουγκοσλαβική ομάδα στο "Διεθνές τένις τσάλεντζ", και αργότερα, το 1927, στο Κύπελλο Ντέιβις. Συμμετείχε σε διεθνή τουρνουά στη Γιουγκοσλαβία, την Ουγγαρία, την Αυστρία, τη Ρουμανία, την Ελλάδα και τη Σλοβακία.


== Βιογραφία ==
Γεννήθηκε σε μια πλούσια οικογένεια γαιοκτημόνων, η οποία συνέβαλε στην ταχεία ανάπτυξή του στην αντισφαίριση. Ο πατέρας του κατασκεύασε δύο γήπεδα τένις στο Ελεμίρ, όπου ο γιος του Ιβάν έμαθε τένις. Ο Ίβαν παρακολούθησε το γυμνάσιο του Ναγκιμπετσερέκ και συνέχισε τις σπουδές του στη Βουδαπέστη.


== Καριέρα στην αντισφαίριση ==
Στο κολέγιο έπαιξε τένις καθώς και μπάσκετ, χόκεϊ, ποδόσφαιρο και στίβο. Ξεκίνησε να κερδίζει τίτλους από το διεθνή πρωτάθλημα του Nagybecskerek. Ο πρώτος θρίαμβος ήταν το 1922 στο απλό του εθνικού πρωταθλήματος της Γιουγκοσλαβίας στο Νόβισαντ και το 1926 στέφθηκε πρωταθλητής Γιουγκοσλαβίας. Συμμετείχε στην ομάδα του κυπέλλου Ντέιβις του Βασιλείου της Γιουγκοσλαβίας για τον πρώτο αγώνα ενάντια στην Ινδία στο Ζάγκρεμπ τον Μάιο του 1927.
Στη συνέχεια ο Μπαλάζ εκπροσώπησε την Ουγγαρία κάνοντας ντεμπούτο σε έναν αγώνα ενάντια στην Αυστρία. Την εποχή εκείνη ήταν πέμπτος ή έκτος στην ουγγρική κατάταξη. Το 1929 ήταν δεύτερος στο διπλό αντρών στο Πρωτάθλημα αντισφαίρισης Ανατολικής Μεσογείου. Το 1930 κέρδισε τη δεύτερη θέση στο μικτό διπλό στο Διεθνές πρωτάθλημα του Βουκουρεστίου. Στο Cluj-Napoca κέρδισε στο διπλό με τον συμπαίκτη τον Μπέλα φον Κέρλιγκ ενώ ήταν τρίτος στο απλό και στο μεικτό διπλό. Το 1931 έφτασε σε τέσσερις τελικούς στο διπλό αντρών, μεταξύ των οποίων το Ουγγρικό, ενώ στο διεθνές πρωτάθλημα της Βαρσοβίας ήταν στον τελικό του διπλού αντρών και στο μεικτό.
Το 1928 ο Μπαλάζ αγωνιζόταν με την Ουγγαρία και δεν βρισκόταν πλέον στην ομάδα της Γιουγκοσλαβίας του κυπέλλου Ντέιβις. Έπαιζε ως επί το πλείστον στη Βουδαπέστη και εντάχθηκε στο "Club Magyar Atlétikai". Το 1944 μετακόμισε στην Αυστρία, όπου συνέχισε την καριέρα του στην αντισφαίριση. Το 1951 έζησε και εργάστηκε στη Γαλλία, όπου ήταν αφοσιωμένος τενίστας και προπονητής για το υπόλοιπο της ζωής του.
Πέθανε στο Παρίσι το 1971. Ο "σύλλογος τένις Καλέμπ" στο Ζρένιανιν της Σερβίας διοργανώνει κάθε χρόνο τουρνουά που φέρει το όνομά του.


== Παραπομπές ==


== Πηγές ==
Šoškić, Čedomir (2012). Αρχειοθετημένο αντίγραφο Тениски савез Србије Тенис без граници 1922–2012. [Tennis Association of Serbia, Tennis without borders 1922-2012] (PDF). tennispress.rs (στα Σερβικά). Belgrade, Serbia: Tennis Association of Serbia. σελίδες 251–252. Αρχειοθετήθηκε από το πρωτότυπο (PDF) στις 30 Δεκεμβρίου 2013. Ανακτήθηκε στις 25 Δεκεμβρίου 2013. 
Μπέλα φον Κέρλιγκ, επιμ. (28 Ιουνίου 1930). «Külföldi hírek [International news]» (στα Ουγγρικά) (PDF). Tennisz és Golf (Budapest, Hungary: Bethlen Gábor írod. és Nyomdai Rt) II (12):  215. http://epa.oszk.hu/02100/02127/00027/pdf/EPA02127_tennis_es_golf_1930_2_012.pdf. Ανακτήθηκε στις 19 Ιουλίου 2013. 
Μπέλα φον Κέρλιγκ, επιμ. (18 Μαρτίου 1931). «Külföldi hírek [International news]» (στα Ουγγρικά) (PDF). Tennisz és Golf (Budapest, Hungary: Egyesült Kő-, Könyvnyomda, Könyv- és Lapkiadó Rt) III (5-6):  74–75. http://epa.oszk.hu/02100/02127/00041/pdf/EPA02127_tennis_es_golf_1931_3_005_6.pdf. Ανακτήθηκε στις 11 Νοεμβρίου 2012. 
Μπέλα φον Κέρλιγκ, επιμ. (6 Ιουνίου 1931). «Párizsi Nemzetközi Bajnokságok [French International Championships]» (στα Ουγγρικά) (PDF). Tennisz és Golf (Budapest, Hungary: Egyesült Kő-, Könyvnyomda. Könyv- és Lapkiadó Rt.) III (11–12):  201–202. http://epa.oszk.hu/02100/02127/00046/pdf/EPA02127_tennis_es_golf_1931_3_011_12.pdf. Ανακτήθηκε στις 15 July 2013. 
Μπέλα φον Κέρλιγκ, επιμ. (22 Αυγούστου 1930). «A Kolozsvári A. C. nemzetközi versenye [The International Tournament of the AC Cluj-Napoca]» (στα Ουγγρικά) (pdf). Tennisz és Golf (Budapest, Hungary: Bethlen Gábor Irod. és Nyomdai RT) II (15):  295. http://epa.oszk.hu/02100/02127/00030/pdf/EPA02127_tennis_es_golf_1930_2_015.pdf. Ανακτήθηκε στις 21 Ιουλίου 2013. Cluj-Napoca