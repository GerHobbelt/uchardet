revision: 8447881
title: Music
url: https://el.wikipedia.org/wiki/Music


---

Το Music & Me ήταν το τρίτο solo άλμπουμ του Μάικλ Τζάκσον, το οποίο κυκλοφόρησε το 1973 από τη Motown και πούλησε 4 εκατομμύρια αντίγραφα παγκοσμίως. Το άλμπουμ επανακυκλοφόρησε το 2009 ως μέρος του Hello World: The Motown Solo Collection.


== Περιγραφή ==
Το άλμπουμ κυκλοφόρησε σε μια δύσκολη περίοδο για τον Τζάκσον, ο οποίος ήταν 14 ετών, καθώς είχε αλλαγές στα φωνητικά και στη μουσική του. Έχοντας επηρεαστεί από τον Μάρβιν Γκάι και Στηβ Γουόντερ, ο Τζάκσον ήθελε τις δικές του συνθέσεις στο άλμπουμ, αλλά η Motown αρνήθηκε να του το επιτρέψει.
Παρά το γεγονός ότι στο εξώφυλλο, ο Τζάκσον κρατά μια κιθάρα, δεν είχε παίξει κανένα όργανο στο άλμπουμ. Ο Τζάκσον αργότερα εξέφρασε τις απογοητεύσεις του για τον πατέρα του, Τζο Τζάκσον, ο οποίος αργότερα θα εργαστεί για να λήξει το συμβόλαιο του Μάικλ και των αδερφών του με τη Motown και για να υπογράψει ένα νέο συμβόλαιο με την Epic Records. 
Καθώς ο Τζάκσον ήταν σε παγκόσμια περιοδεία με τους The Jackson 5, η προώθηση του άλμπουμ ήταν περιορισμένη. Η εκδοχή του Στηβ Γουέντερ, ονόματι With a Child's Heart, κυκλοφόρησε ως single στις ΗΠΑ, όπου έφθασε στη 14η θέση στο Billboard R&B Singles και στη 50η θέση στο Billboard Pop Singles. Δύο επιπλέον τραγούδια (Music and Me και Morning Glow) κυκλοφόρησαν ως singles στο Ηνωμένο Βασίλειο, αλλά δεν κατατάχθηκαν στα τσαρτ. Ακόμα ένα κομμάτι, το Too Young, κυκλοφόρησε ως single στην Ιταλία, ενώ το κομμάτι Happy έγινε single στην Αυστραλία και το Doggin' Around στην Ολλανδία. Δέκα χρόνια μετά τη κυκλοφορία του άλμπουμ, το Happy κυκλοφόρησε ως single στο Ηνωμένο Βασίλειο για να προωθήσει το 18 Greatest Hits. Το κείμενο του άλμπουμ άλλαξε και το εξώφυλλο από πράσινο έγινε πιο σκοτεινό.
Μετά τη κυκλοφορία, ο Τζάκσον εργαζόταν δύο χρόνια για το επόμενο άλμπουμ του, το Forever, Michael.


== Κατάλογος κομμάτιων ==


== Απάνθισμα ==
Το Music & Me συγχέεται με το ομώνυμο απάνθισμα του Μάικλ Τζάκσον, η οποία κυκλοφόρησε το 1993 από τη Motown. Το απάνθισμα συμπεριλαμβάνει όλα τα κομμάτια του άλμπουμ (εκτός το Doggin' Around), μαζί με λίγα κομμάτια από άλλα άλμπουμ του Τζάκσον.


=== Κατάλογος κομματιών ===
Rockin' Robin (από το Got to Be There)
Johnny Raven
Shoo-Be-Doo-Be-Doo-Da-Day (από το Ben)
Happy
Too Young
Up Again
With a Child's Heart
Ain't No Sunshine (από το Got To Be There)
Euphoria
Morning Glow
Music and Me
All The Things You Are (ή All The Things You Are, Are Mine)
Cinderella Stay Awhile (από το Forever, Michael)
We've Got Forever (από το Forever, Michael)


== Παραπομπές ==