revision: 10049655
title: "\u0392\u03B1\u03BD\u03AD\u03C3\u03B1 \u039A\u03AF\u03C1\u03BC\u03C0\u03B9"
url: https://el.wikipedia.org/wiki/%CE%92%CE%B1%CE%BD%CE%AD%CF%83%CE%B1_%CE%9A%CE%AF%CF%81%CE%BC%CF%80%CE%B9


---

Η Βανέσα Τζέιν Κίρμπι (αγγλικά: Vanessa Nuala Kirby‎,  γεννημένη 18 Απριλίου 1988)  είναι Βρετανίδα ηθοποιός. Είναι αποδέκτης πολλών διακρίσεων, οι οποίες περιλαμβάνουν ένα Βραβείο Τηλεόρασης της Βρετανικής Ακαδημίας, ένα Βραβείο Volpi Cup, εκτός από υποψηφιότητες για Όσκαρ, Χρυσή Σφαίρα, Βραβείο Έμμυ Ζώνης Υψηλής Τηλεθέασης και δύο βραβεία Σωματείου Ηθοποιών.
Γεννημένη στο Γουίμπλεντον του Λονδίνου, κόρη του επιφανούς ουρολόγου Ρότζερ Κίρμπι, η Κίρμπι σπούδασε Αγγλική Φιλολογία στο Πανεπιστήμιο του Έξιτερ. Μετά την αποφοίτησή της, έκανε το επαγγελματικό της ντεμπούτο στη σκηνή με μια παραγωγή του Άρθουρ Μίλερ Ήταν όλοι τους παιδιά μου (2010), και ακολούθησε με αναγνωρισμένες ερμηνείες στα έργα: Όνειρο Θερινής Νυκτός (2010), As You Like It (2010), Women Beware Women (2011), Τρεις αδελφές (2012) και ως Στέλα Κοβάλσκι στο Λεωφορείο ο Πόθος (2014), κερδίζοντας τα βραβεία Ίαν Τσάρλσον για αυτές τις παραστάσεις με το Variety να την περιγράφει ως «την εξαιρετική ηθοποιό του θεάτρου της γενιάς της, ικανή για τις πιο απροσδόκητες επιλογές». Η Κίρμπι έκανε το ντεμπούτο της στον κινηματογράφο με έναν μικρό ρόλο στο αστυνομικό δράμα The Rise (2012) και έγινε διεθνώς γνωστή με την ερμηνεία της ως πριγκίπισσα Μαργαρίτα, κόμισσα του Σνόουντον, στη δραματική σειρά του Netflix The Crown (2016–2017), για την οποία κέρδισε το τηλεοπτικό βραβείο της Βρετανικής Ακαδημίας Καλύτερης Γυναικείας Ερμηνείας και έλαβε μια υποψηφιότητα για το Βραβείο Έμμι Ζώνης Υψηλής Τηλεθέασης για την Εξαιρετική Β' Γυναικεία Ερμηνεία σε Δραματική Σειρά . Κέρδισε ευρύτερη αναγνώριση με τους ρόλους της στις ταινίες δράσης Επικίνδυνη Αποστολή: Η Πτώση (2018) και Hobbs & Shaw (2019). Άλλοι εξέχοντες κινηματογραφικοί της ρόλοι περιλαμβάνουν το About Time (2013), The World to Come (2020) και την ερμηνεία της ως μια νεαρή γυναίκα με θλίψη στο Τα θραύσματα μιας γυναίκας (2020) για το οποίο η Κίρμπι έλαβε υποψηφιότητα για το Όσκαρ Καλύτερης Ηθοποιός .  


== Παραπομπές ==