revision: 10102232
title: Living for Love
url: https://el.wikipedia.org/wiki/Living_for_Love


---

Το Living for Love είναι το πρώτο σινγκλ απ'το δέκατο - τρίτο στούντιο άλμπουμ της Μαντόνα, Rebel Heart. Αρχικά, είχε προγραμματιστεί να κυκλοφορήσει την ημέρα του Αγίου Βαλεντίνου, στις 14 Φεβρουαρίου 2015, άλλα τελικά κυκλοφόρησε ξαφνικά, χωρίς κάμια προειδοποίηση στις 20 Δεκεμβρίου του 2014, αφού διέρρευσε το μισό άλμπουμ της από χάκερς λίγες ημέρες πριν. Έχει γραφτεί απ΄τους Μαντόνα, Diplo και Alicia Keys. Η Μαντόνα πειραματίστηκε με πολλά μουσικά είδη στο τραγούδι, είναι EMD και house κομμάτι που περιέχει κρουστά μουσικά όργανα, πιάνο και γκόσπελ.
Συνέθεσε το κομμάτι ως ένα τραγούδι 'χωρισμού', ωστόσο ήθελε οι στίχοι να ενθαρρύνουν τον ακροατή και να καταπολεμά τις αρνητικές σκέψεις με θετικές απαντήσεις. Έλαβε θετικά σχόλια από τους κριτικούς οι οποίοι εξήραν το ρυθμό και τους στίχους του, και το θεώρησαν κλάσης ανώτερο απ' τα δύο τελευταία σινγκλς της. Σκόραρε το 44ο νούμερο ένα στα Hot Dance Club Songs τσαρτς, επεκτείνοντας το ρεκόρ που κατέχει η ίδια. Επίσης, έσπασε και το ρεκόρ του George Strait, για τα πιο πολλά νούμερο ένα τραγούδια σε όλα τα τσαρτς του Billboard. Συνολικά έχει πάνω από 160.
Ένα συνοδευτικό μουσικό βίντεο σκηνοθετημένο από το γαλλικό δίδυμο, Julien Choquart και Camille Hirigoyen -μαζί γνωστοί ως J.A.C.K- κυκλοφόρησε τον Φεβρουάριο του 2015. Η Μαντόνα εκτέλεσε για πρώτη φορά το τραγούδι στα 57α ετήσια βραβεία Grammy, έχοντας την  μεγαλύτερη σε τηλεθέαση στιγμή της βραδιάς. Έκανε μια εμφάνιση και στα Brit Awards αλλά αυτό που έκλεψε την παράσταση ήταν η τούμπα που έφαγε στην αρχή του κομματιού.


== Ιστορικό ==

Το Living for Love γράφτηκε και παράχθηκε από την Μαντόνα και τον Diplo με επιπλέον βοήθεια από τους Maureen McDonald, Toby Gad, Ariel Rechtshaid και U. Emenike. Την συνεργασία τους την αποκάλυψαν με μια φωτογραφία στο Instagram, τον Μάιο του 2014. Τον είχε καλέσει στο ετήσιο πάρτι που κάνει μετά τα βραβεία Όσκαρ, αλλά δεν μπορούσε να παρεβρεθεί. Έτσι άρχισαν να ανταλλάζουν μηνύματα και της έστειλε λίγο απ' τη μουσική του. Η Μαντόνα απάντησε με ένα κείμενο είκοσι σελίδων, οι οποίες περιείχαν και ανέκδοτα για τη μουσική. Μετά από αυτό, άρχισε η συνεργασία τους στο άλμπουμ. Σε μια συνέντευξη, αποκάλυψε ότι η Μαντόνα του ζήτησε να συνθέσουν το πιο τρελό κομμάτι για το άλμπουμ. Μαζί έγραψαν και ηχογράφησαν εφτά τραγούδια και πρόσθεσε ότι: "Αυτά τα τραγούδια έχουν πραγματικά τρελό ήχο...Ήταν μέσα σε όλα. Μου αρέσει όταν ένας καλλιτέχνης δίνει την εμπιστοσύνη που χρείαζεται ο παραγωγός για να δουλέψει μαζί του, και η Μαντόνα ήταν αρκετά ανοιχτόμυαλη στις ιδέες μου απ' την αρχή."  Σύμφωνα με τον Diplo, το Living for Love είχε σχεδόν 20 διαφορετικές εκδόσεις, που κυμαίνονταν από πιάνο μπαλάντα μέχρι μια σύνθεση EDM, τελικά συμβιβάστηκαν σε ένα μεσαίο επίπεδο. Η Μαντόνα αρνήθηκε ότι υπήρξαν 20 εκδόσεις του τραγουδιού, παραδέχθηκε ότι μπορεί να είναι λίγο υπερβολικά υψηλό το νούμερο, και σχολίασε πως ήθελε να ακούγεται: 

Ξέραμε ότι θέλαμε να κάνουμε έναν χορευτικό δίσκο. Όμως υπάρχουν τόσο διαφορετικά είδη χορευτικής μουσικής. Έτσι πειραματιστήκαμε και δοκιμάσαμε διάφορα πράγματα. Όλα τα κομμάτια ακουγόντουσαν κάλα, αλλά στο τέλος αποφασίσαμε ότι θέλουμε να είναι και διαχρονικά. Όχι απλά "της στιγμής."

Τον Οκτώβριο του 2014, η Αμερικανίδα τραγουδίστρια Alicia Keys επιβεβαίωσε ότι έπαιξε πιάνο για το επερχόμενο άλμπουμ της Μαντόνα.
Η Annie από την γκόσπελ χορωδία του Λονδίνου, έχει τα δεύτερα γυναικεία φωνητικά στο τραγούδι. Περιγράφοντας το τραγούδι ως μια από τις πιο ώριμες παραγωγές του Diplo, η Μαντόνα σχολίασε "Πολλόι γράφουν τραγούδια για τον έρωτα και την αγάπη, ότι είναι ερωτευμένοι και ευτυχισμένοι ή ότι είναι απαρηγόρητοι μετά τον χωρισμό τους. Αλλά κανείς δεν γράφει ότι η ζωή συνεχίζεται και μπορείς να νιώσεις αισιόδοξος ξανά. Έτσι σκέφτηκα πως μπορώ να το κάνω εγώ, δεν ήθελα να μοιραστώ το συναίσθημα του να είσαι θύμα ξανά."  Συμπλήρωσε ότι το Living for Love είναι σαν τον παλιό μου εαυτό και τον νέο μου...αναμειγμένοι μαζί.


== Κυκλοφορία ==
Η ντέμο έκδοση του "Living for Love" διέρρευσε στο διαδίκτυο τον Δεκέμβριο του 2014 μαζί με άλλες δώδεκα ντέμο ηχογραφήσεις, για το τότε, άτιτλο δέκατο τρίτο στούντιο άλμπουμ της. Στις 20 Δεκεμβρίου ανακοίνωσαν τον τίτλο του άλμπουμ, Rebel Heart και έγινε διαθέσιμο για προ-παραγγελία στα iTunes, μαζί με έξι κομμάτια, συμπεριλαμβανομένου του "Living for Love". Δήλωσε ότι ήταν ένα πρόωρο χριστουγεννιάτικο δώρο. Αρχικά, ήθελε να το κυκλοφορήσει του Αγίου Βαλεντίνου με το άλμπουμ να ακολουθεί την άνοιξη, αλλά λόγω των διερρεύσεων άλλαξε πλάνα.Στάλθηκε στα ράδιο στις 12 Φεβρουαρίου και κυκλοφόρησε επίσημα στην Αγγλία στις 25 Φεβρουαρίου. Μια σειρά απο remixes κυκλοφόρησαν για streaming, μερικά από αυτά είναι των Djemba Djemba, Offer Nissim, Mike Rizzo και Drew G.


== Σύνθεση ==
Το "Living for Love" είναι EDM house τραγούδι το οποίο ξεκινά με την Μαντόνα να τραγουδά ενώ από πίσω ακούγεται πιάνο που τελικά ενώνεται με κρουστά.
Έχει κάποια κλασικά χαρακτηριστικά της Μαντόνα: θρησκευτικές αναφορές, μια χορωδία, 1990's ήχους πιάνου και μπάσο. Σύγκρίθηκε με δύο singles της από το 1989, 
τα "Like a Prayer" και "Express Yourself".
Σε αντίθεση με τα προηγούμενα δύο singles της, 4 Minutes (2008) και Give Me All Your Luvin' (2012), το "Living for Love" δίνει έμφαση στους στίχους και τα 
φωνητικά. Το περιοδικό Slant Magazine, περιέγραψε το κομμάτι ως "η Kiesza που συναντά το "Like a Prayer".
Για τον Jon Lisi απ'το PopMatters το τραγούδι είναι εξοπλίσμενο με σύγχρονες ποπ κυκλοφορίες, ξεκινώντας απ'το "Shake It Off" της Taylor Swift, 
το "Break Free" της Ariana Grande και το "Roar" της Katy Perry.
Οι στίχοι εξηγούν ότι αν κάποιος/α σου έχει ραγίσει την καρδιά, εσύ συνεχίζεις την ζωή σου, δεν σταματάς να πιστεύεις στην αγάπη, φοράς το "στέμμα" ξανά στο κεφάλι σου 
και συνεχίζεις να "προχωράς" την ζωή σου με υπερηφάνεια, πιστεύοντας ότι η αληθινή αγάπη υπάρχει.


== Μουσικό Βίντεο ==


=== Εξέλιξη ===
Τον Δεκέμβριο του 2014, ο Oseary (μανατζέρ της Μαντόνα) ανακοίνωσε ότι ένα μουσικό βίντεο έχει προγραμματιστεί να κυκλοφορήσει στις αρχές Φεβρουαρίου 2015.
Το βίντεο σηνοθετίθηκε από το γαλλικό δίδυμο Julien Choquart and Camille Hirigoyen, γνωστοί και ως J.A.C.K. Επεξεργάστηκε από τον Danny B. Tull, σχεδιάστηκε από B. Akerlund και η χορογραφήθηκε από Megan Lawson.
Η Verena Dietzel ήταν υπεύθυνη να δημιουργήσει τα είδη ένδυσης για το βίντεο αλλά και για την εμφανισή της στα βραβεία Γκράμι. Εξήγησε πως όταν έλαβε το e-mail 
νόμιζε πως της έκαναν πλάκα και δεν το πήρε σοβαρά. Μέσα σε 24 ώρες έφτιαξε συνολικά 4 διαφορετικούς κορσέδες και τους έστειλε στην Μαντόνα.


=== Κυκλοφορία και σύνοψη ===
Το βίντεο κυκλοφόρησε αρχικά σε εικονομηνύματα στην εφαρμογή SnapChat στις 5 Φεβρουαρίου, ώσπου έγινε διαθέσιμο για προβολή στην πλατφόρμα της εφαρμογής. Η Μαντόνα ήταν η πρώτη καλλιτέχνης που κυκλοφόρησε το βίντεο από τέτοια εφαρμογή. Το βίντεο διαγράφτηκε μετά από 24 ώρες και αργότερα το ανέβασαν στο Vevo κανάλι της στο YouTube. Επαίνεσαν την πρωτότυπη αποφασή της να το κυκλοφορήσει με αυτόν το τρόπο.

Ο άνθρωπος είναι το πιο σκληρό ζώο. Στις τραγωδίες, τις ταυρομαχίες και τις σταυρώσεις έβρισκε μέχρι τώρα τη μεγαλύτερη χαρά του πάνω στη Γη. Και όταν επινόησε την κόλαση, για κοίτα, αυτό ήταν ο παράδεισός του πάνω στη γη." - Η φράση που εμφανίζεται στο τέλος του βίντεο.

Ξεκινά με μια εστίαση στο χέρι της Μαντόνα που αποκαλύπτει σταδιακά ένα κυκλικό κόκκινο στάδιο που περιβάλλεται από κόκκινες κουρτίνες. Φορώντας ένα κόκκινο βελούδο σακάκι και μια κάπα κίνειται γύρω από τη σκηνή, υποκλίνεται και πετάει την καπα. Στην συνέχεια, απεικονίζεται ένας χορευτής ντυμένος Μινώταυρος, ο οποίος χορεύει στο έδαφος. Αυτή προσελκύει τον χορευτή με την κάπα και τελιώνει το ρεφρέν. Ένα σμήνος αντρών που φορούν και αυτοί κέρατα και μάσκες εμφανίζονται γύρω απ'την Μαντόνα. Στο υπόλοιπο βίντεο ακολουθεί μια "χορευτική" μάχη με ακροβατικά, μεταξύ της Μαντόνα "ταυρομάχου" και των χορευτών "ταύρων". Σε κάποιο σημείο αλλάζει ενδυμασία, εμφανίζεται με έναν κορσέ ενώ συνεχίζει να παλέυει μέχρι που τους σκοτώνει όλους. Το βίντεο τελιώνει με την Μαντόνα να κρατάει στο ένα χέρι της τα κέρατα ως τρόπαιο και na πετάει την κάπα ξάνα, προς την μεριά της κάμερας αυτή την φορα. Την ίδια στιγμή κόκκινα τριαντάφυλλα πέφτουν γύρω της και ακούγωνται χειροκροτήματα, ενώ μια φράση του Γερμανού φιλόσοφου, Friedrich Nietzsche, εμφανίζεται με μεγάλα κεφαλαία γράμματα.


=== Κριτική και ανάλυση ===
Ο Hugh McIntyre από το Forbes επαίνεσε την απόφαση της να συνεργαστεί με το Snapchat για την κυκλοφορία του βίντεο, γιατί θεωρεί ότι είναι ένα κέρδος και για τις δύο 
μεριές. Θα επιτρέψει στην Μαντόνα να συνδεθεί με το νεανικό κοινό ενώ οι φανς της θα κατεβάζουν την εφαρμογή της εταιρείας.
Ο Matthew Jacobs από το The Huffington Post πίστευε ότι το βίντεο ταιριάζει με την ενθαρρυντική φύση του τραγουδιού. Το σύγκρινε με παλιά της βίντεο, όπως το 
"Express Yourself" και το "Hung Up". Πρόσθεσε ότι αυτό ήταν το βίντεο της Μαντόνα που περίμενε την τελευταία δεκαετία.
Ο Joey Guerra σχολίασε ότι πρέπει επιτελούς να καταλάβουμε να μην υποτιμούμε ποτέ την Μαντόνα.Ο Louis Virtel από το HitFix το ονόμασε ως το καλύτερο βίντεο της από την εποχή του Hung Up, το σύγκρινε με την ασυνήθιστη χορογραφία του "Express Yourself" 
αλλά και το "Take a Bow", που έχουν το ίδιο θεμα -τους ταύρους. Επαίνεσε επίσης τη χορογραφία, τα κοστούμια, αλλά και την κινηματογραφία του βίντεο.
Ο Nathan Smith από το Out θεώρησε ότι το βίντεο ξεπερνάει τους ρόλους των φύλων, με τη Μαντόνα να αναλαμβάνει τον ρόλο του ταυρομάχου, έναν τίτλο που συνήθως προορίζεται 
για έναν άνδρα. 
Η Rachel Pilcher από το Yahoo! βρήκε το βίντεο τελείως παράξενο, αλλά πίστευε ότι ήταν αναμενόμενο αυτό από την Μαντόνα.


== Live Εμφανίσεις και προώθηση ==
Η Μαντόνα είχε αρχικά μιλήσει για μια εμφάνιση στα Grammy τον Δεκέμβριο του 2014, μέσω του Ινσταγκραμ της. Αργότερα, επιβεβαίωσε την εμφανισή της στα βραβεία όπου θα 
διεξαχθούν στις 8 Φεβρουαρίου. Ο μάνατζερ διευκρίνισε ότι θα εκτελέσει το Living for Love.
Σύμφωνα με το Forbes, η εμφανισή της ήταν αυτή με την μεγαλύτερη τηλεθέαση και με τις πιο θετικές κριτικές.
Επίσης, επιβεβαίωσε την εμφανισή της και στα Brit Awards μέσω του λογαριασμού της στο Twitter.


== Track listing ==
Digital download 
German CD single
Digital download – Remixes


== Συντελεστές και προσωπικό ==
Madonna – Φωνητικά, συνθέτης, παραγωγός
Diplo  – Συνθέτης, παραγωγός
Alicia Keys – Συνθέτης, πιάνο
Nick Rowe – Συνθέτης
MoZella – Συνθέτης
Toby Gad – Συνθέτης
Ariel Rechtshaid – Συνθέτης
Annie – Φωνητικά υποβάθρου
MNEK – Αναπληρωματικά φωνητικά


== Charts και Πιστοποιήσεις ==


== Ιστορικό Κυκλοφορίας ==


== Παραπομπές ==


== Εξωτερικοί σύνδεσμοι ==
Madonna – "Living for Love" (Audio version) στο YouTube
Madonna – "Living for Love" (Music video) στο YouTube
Madonna – "Living for Love" (Grammy Awards) στο YouTube
Madonna – "Living for Love" (BRIT Awards) στο YouTube