revision: 10081748
title: Fist of Fun
url: https://el.wikipedia.org/wiki/%CE%A6%CE%B9%CE%BB_%CE%A4%CE%AD%CE%B9%CE%BB%CE%BF%CF%81


---

Ο Φιλ Τέιλορ (Philip John Taylor, 21 Σεπτεμβρίου 1954 - 11 Νοεμβρίου 2015) ήταν Άγγλος μουσικός, γνωστός ως πρώην ντράμερ του χέβι μέταλ συγκροτήματος Motörhead.


== Καριέρα ==
Ο Τέιλορ γεννήθηκε στο Τσέστερφιλντ της Αγγλίας στις 21 Σεπτεμβρίου 1954.
Αντικατέστησε τον αρχικό ντράμερ των Motörhead, Λούκας Φοξ το 1975, έχοντας μετακομίσει στο Λονδίνο. Πρώτη του ηχογράφηση με το συγκρότημα ήταν το άλμπουμ "On Parole", ενώ συνέστησε τον κιθαρίστα Έντι "Fast" Κλαρκ ο οποίος πήρε τη θέση του Λάρι Γουόλις. Το 1977 κυκλοφόρησαν το άλμπουμ "Motörhead" μπαίνοντας στο βρετανικό Top-50 και γνωρίζοντας επιτυχία με το σινγκλ "Louie, Louie".Ακολούθησαν τρεις ιδιαίτερα επιτυχημένοι δίσκοι στη μορφή των "Overkill" (1979), "Bomber" (1979) και "Ace of Spades" (1980), με τους Motörhead να σκαρφαλώνουν στην κορυφή των τσαρτ με το ζωντανά ηχογραφημένο No Sleep 'til Hammersmith. Ο Τέιλορ αποτέλεσε τη ραχοκοκκαλιά του βαρύ και γρήγορου ήχου του συγκροτήματος, επηρεάζοντας με το στυλ του τα μουσικά κινήματα του thrash και του speed metal. Συγκροτήματα όπως οι Metallica, οι Anthrax, οι Slayer, κ.α. τους θεωρούν, μαζί με τους Venom, ως τις σπουδαιότερες επιρροές στον ήχο τους.
Μετά την κυκλοφορία του "Iron Fist" το 1982, ο Κλαρκ αποχώρησε από το συγκρότημα δίνοντας τη θέση του στον Μπράιαν Ρόμπερτσον των Thin Lizzy. Η νέα σύνθεση ηχογράφησε το "Another Perfect Day" πριν ο Τέιλορ φύγει από τους Motörhead μετά την εμφάνιση τους στην τηλεοπτική σειρά "The Young Ones", όπου έπαιξαν το τραγούδι "Ace of Spades". Την επόμενη διετία συνεργάστηκε με τους Waysted και σχημάτισε τους Operator με τον Ρόμπερτσον.
Το 1987 επέστρεψε στους Motörhead ηχογραφώντας μαζί τους τα άλμπουμ "Rock 'n' Roll" (1987), "No Sleep at All" (1988), "1916" (1991) και "March or Die" (1992). Στο τελευταίο εξ' αυτών έπαιξε μόνο στο τραγούδι "I Ain't No Nice Guy", αφού λόγω της μη επαγγελματικής του συμπεριφοράς απολύθηκε κατά τη διάρκεια των ηχογραφήσεων.
Λίγο πριν είχε ηχογραφήσει με τους GMT το ΕΡ "One By One" το 1989, το οποίο επανεκδόθηκε δύο χρόνια αργότερα με ένα επιπλέον τραγούδι και τον τίτλο "War Games".Ο Τέιλορ ασχολήθηκε και πάλι με τη μουσική το 2005 όταν συμμετείχε στο συγκρότημα The Web of Spider με τον κιθαρίστα του Iggy Pop, Γουάιτι Κιρστ και τον μπασίστα Μαξ Νος. Το 2007, συμμετείχε στο πρότζεκτ Capricorn και την επόμενη χρονιά συνεργάστηκε με τον πρώην κιθαρίστα των W.A.S.P., Κρις Χολμς.Το 2009 πραγματοποίησε μία ζωντανή εμφάνιση με τους Overkill παίζοντας μαζί τους το ομώνυμο κομμάτι που είχε ηχογραφήσει με τους Motörhead τριάντα χρόνια νωρίτερα, στο "Islington Academy" του Λονδίνου.Πέθανε στις 11 Νοεμβρίου 2015, αφού υπήρξε άρρωστος για διάστημα μηνών, σε ηλικία 61 ετών.


== Δισκογραφία ==


== Παραπομπές ==


== Πηγές ==
Phil "Philthy Animal" Taylor | Biography | AllMusic
Philthy Animal - Encyclopaedia Metallum: The Metal Archives
Motörhead: Louder Than Everybody Else - Fun Facts, Questions


== Εξωτερικοί σύνδεσμοι ==
Επίσημη ιστοσελίδα των Motörhead