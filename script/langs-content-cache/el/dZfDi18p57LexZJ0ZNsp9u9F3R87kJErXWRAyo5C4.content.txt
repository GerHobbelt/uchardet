revision: 9958904
title: NextGen Series
url: https://el.wikipedia.org/wiki/NextGen_Series


---

Η NextGen Series (Αγώνες επόμενης γενιάς) είναι μια ευρωπαϊκή διασυλλογική ποδοσφαιρική διοργάνωση για ομάδες με παίκτες κάτω των 19 ετών (Κ-19). Ξεκίνησε τη σεζόν 2011-12 και διεξάγεται στα πρότυπα του Τσάμπιονς Λιγκ αν και δεν είναι διοργάνωση της UEFA. Σχεδιάστηκε ώστε να προβληθούν και να προωθηθούν νεαροί ποδοσφαιριστές, έχοντας την ευκαιρία να αγωνιστούν μεταξύ τους σε μια διεθνή διοργάνωση. Η διοργάνωση δημιουργήθηκε από τον τηλεοπτικό παραγωγό Τζάστιν Άντριους (Justin Andrews) και από τον αθλητικό διευθυντή της αγγλικής ομάδας Μπρέντφορντ ΦΚ Μαρκ Γουορμπέρτον (Mark Warburton).Από τη σεζόν 2013-14 η διοργάνωση καταργήθηκε, μιας και η UEFA προχώρησε στη διοργάνωση του UEFA Youth League, με συμμετοχή των ομάδων Κ-19, όσων συλλόγων μετέχουν στους ομίλους του Τσάμπιονς Λιγκ. Οι ομάδες μετέχουν ακριβώς στους ίδιους ομίλους, με το ίδιο πρόγραμμα.


== Το ξεκίνημα ==
Σκέψεις για μια ευρωπαϊκή διοργάνωση ποδοσφαίρου συλλόγων νέων υπήρχαν από πολύ παλιά. Το Νοέμβριο του 2010 είχαν αγωνιστεί χωρίς θεατές ο ΑΦΚ Άγιαξ με την Μάντσεστερ Σίτι και η Σέλτικ Γλασκώβης με τη Λίβερπουλ Φ.Κ., σε μια δοκιμαστική σειρά αγώνων εν όψει της νέας διοργάνωσης.Οι στόχοι της σειράς αυτής είναι να πάρουν μέρος νεαροί ποδοσφαιριστές σε ένα τουρνουά-ρέπλικα του Τσάμπιονς Λιγκ, ώστε να αποκτήσουν εμπειρία σε αγώνες υψηλού επιπέδου, που περιλαμβάνουν αγώνες, ταξίδια, αυστηρούς κανονισμούς, πεθαρχία και γενικά υψηλά στάνταρντς. Κάθε ομάδα δηλώνει 18 παίκτες κάτω των 19 ετών, στους οποίους μπορεί να συμπεριλάβει και τρεις ποδοσφαιριστές 19 ετών. Όμως, στους αγώνες μπορούν να αγωνίζονται μόνο δύο 19άρηδες παίκτες.


== Συμμετοχές ==
Οι ομάδες που μετείχαν στην πρώτη διοργάνωση, τη σεζόν 2011-12, επιλέχτηκαν με πρόσκληση. Οι διοργανωτές επέλεξαν 16 ευρωπαϊκούς συλλόγους, οι οποίοι φημίζονται για την ποιότητα των ποδοσφαιρικών τους ακαδημιών.


=== Ομάδες 2011-12 ===
Οι 16 σύλλογοι που μετείχαν το 2011-12 προέρχονταν από 11 ευρωπαϊκές χώρες. Το τρόπαιο κατέκτησε η ιταλική Ίντερ.


=== Ομάδες 2012-13 ===
Τη δεύτερη σεζόν της διοργάνωσης 2012-13 μετείχαν 24 σύλλογοι από 13 συνολικά χώρες. Ήταν 15 από την πρώτη σεζόν (δεν μετείχε η ελβετική Βασιλεία) και 9 νέες, μεταξύ των οποίων και ο Ολυμπιακός. Οι εννιά νέες συμμετοχές ήταν:


== Σύστημα διεξαγωγής ==
Στην πρώτη φάση οι ομάδες διαιρούνται σε ομίλους και οι ομάδες παίζουν σε διπλά ματς.
Το 2011-12 οι όμιλοι ήταν τέσσερις και το 2012-13 έξι.
Το 2011-12 στην επόμενη φάση προκρίθηκαν 8 σύλλογοι, που έπαιξαν σε αγώνες νοκ-άουτ ως τον τελικό με γηπεδούχες τις ομάδες που τερμάτισαν πρώτες στον όμιλό τους. Το 2012-13 προκρίθηκαν 16 σύλλογοι (οι δύο πρώτοι κάθε ομίλου και οι τέσσερις καλύτεροι τρίτοι), οπότε η φάση νοκ-άουτ περιλάμβανε έναν επιπλέον γύρο.
Ο τελικός γίνεται σε προκαθορισμένο στάδιο.


== Οι διοργανώσεις ==


== Eξωτερικές συνδέσεις ==
NextGen series website Αρχειοθετήθηκε 2012-12-10 στο Wayback Machine.
Trophy Manufacturer


== Αναφορές ==