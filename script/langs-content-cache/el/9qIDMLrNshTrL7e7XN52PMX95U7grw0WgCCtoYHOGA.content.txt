revision: 8357806
title: "\u0394\u03B7\u03BC\u03AE\u03C4\u03C1\u03B9\u03BF\u03C2 \u03A7\u03BB\u03C9\u03C1\
  \u03CC\u03C2"
url: https://el.wikipedia.org/wiki/%CE%94%CE%B7%CE%BC%CE%AE%CF%84%CF%81%CE%B9%CE%BF%CF%82_%CE%A7%CE%BB%CF%89%CF%81%CF%8C%CF%82


---

Ο Δημήτριος Γ. Χλωρός (1925 - 12 Δεκεμβρίου 1989)  ήταν Έλληνας δικηγόρος και πολιτικός.


== Βιογραφικά στοιχεία ==
Ήταν γιος του Γεωργίου Χλωρού, βουλευτή του Νομού Φθιωτιδοφωκίδος και Υπουργού στην κυβέρνηση του Παναγή Τσαλδάρη, καθώς και αδελφού του Αλέξανδρου (Αλέκου) Χλωρού, καθηγητού του Συγκριτικού Δικαίου και Πρύτανη του Παν/μίου του Λονδίνου, και πρώτου Έλληνα Ευρωδικαστή . Σπούδασε νομικά στο Πανεπιστήμιο του Λονδίνου και εργάστηκε ως δικηγόρος. Πολιτεύτηκε στην αρχή με το κόμμα των προοδευτικών του Σπύρου Μαρκεζίνη. Κατά τη διάρκεια της 7ετούς δικτατορίας, εδέχθη πρόταση να αναλάβει υφυπουργός αλλά αρνήθηκε καθώς είχε δημοκρατικά φρονήματα. Ο Χλωρός εξελέγη βουλευτής στην εκλογική περιφέρεια Φωκίδας  με τη Νέα Δημοκρατία πρώτος σε σταυρούς στις εκλογές του 1974 και 1977. Ήταν υποψήφιος βουλευτής και στις εκλογές του 1981, καθώς και του 1985 χωρίς επιτυχία, καθώς καταργήθηκε ο σταυρός προτίμησης και ετέθη 2ος στη "λίστα προτίμησης", μετά τον Νικόλαο Γκελεστάθη, παρ'ότι ήταν πρώτος σε σταυρούς στις προηγούμενες εκλογές.
Απεβίωσε σε ηλικία 64 ετών στις 12/12/1989 στο Λονδίνο από καρκίνο του αίματος και κηδεύτηκε από το Πρώτο Νεκροταφείο Αθηνών στις 18 Δεκεμβρίου. Ήταν παντρεμένος με τη Λέλα (Αγγελική) το γένος Κουλμάση και είχε έναν γιο τον Γιώργο (γεν. 1976) και μία κόρη τη Χριστίνα (γεν. 1980). 


== Παραπομπές ==