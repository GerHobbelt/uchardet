revision: 9762105
title: The MDNA Tour
url: https://el.wikipedia.org/wiki/The_MDNA_Tour


---

The MDNA Tour είναι η ένατη παγκόσμια περιοδεία από την Αμερικανίδα καλλιτέχνιδα Μαντόνα, η οποία πραγματοποιήθηκε για την προώθηση του δωδέκατου στούντιο άλμπουμ της, MDNA. Η περιοδεία επισκέφθηκε την Αμερική, την Ευρώπη και την Ασία. Σηματοδότησε τις πρώτες εμφανίσεις στα Ηνωμένα Αραβικά Εμιράτα, την Ουκρανία, τη Σκωτία και την Κολομβία. Η περιοδεία είχε αρχικά προγραμματιστεί να φτάσει μέχρι την Αυστραλία τον Ιανουάριο του 2013, αλλά τελικά ακυρώθηκε. Η Μαντόνα απολογήθηκε μέσω ενός βίντεο στον επίσημο λογαριασμό της στο Youtube.Χαρακτήρισε την περιοδεία της ως ένα ταξίδι της ψυχής από το σκοτάδι προς το φως. Ήταν χωρισμένη σε τέσσερις ενότητες. Υπέρβαση, με κύριο θέμα τα όπλα και τη βία. Προφητεία, μ' ένα μείγμα χαρούμενων τραγουδιών που φέρνουν την ομόνοια. Αρρενωπότητα/Θηλυκότητα, ένας συνδυασμός αισθησιασμού και μόδας με κλασικά τραγούδια της Μαντόνα να εκτελούνται σε στυλ γαλλικού καμπαρέ. Λύτρωση, χαρακτηρίζεται ως ένα μεγάλο πάρτι και γιορτή. Έλαβε θετική υποδοχή από τους κριτικούς.
Κατά τη διάρκεια της MDNA Tour η Μαντόνα απειλήθηκε με πολλές αγωγές, διότι η περιοδεία φλέρταρε με πολλά αμφιλεγόμενα θέματα, όπως τη βία, τη σεξουαλικότητα, τα όπλα, τα ανθρώπινα δικαιώματα, το φεμινισμό, τη γύμνια και την πολιτική. Αποτέλεσε τεράστια εμπορική επιτυχία στο box office καθώς χιλιάδες εισιτήρια σε αρκετούς σταθμούς πουλήθηκαν αμέσως. Υπολογίζεται ότι το 90-95% των εισιτηρίων όλης της περιοδείας πουλήθηκαν πριν καν ξεκινήσει η περιοδεία και τα υπόλοιπα κατά τη διάρκεια. Ήταν η πιο επιτυχημένη περιοδεία της χρονιάς και η δέκατη πιο επιτυχημένη περιοδεία στην ιστορία της μουσικής βιομηχανίας. Απέφερε συνολικά 305.200.000 δολάρια από 88 συναυλίες, ξεπερνώντας την περιοδεία της Σελίν Ντιόν, "Taking Chances Tour". Αυτό έδωσε στη Μαντόνα τη δεύτερη περιοδεία -από γυναίκα καλλιτέχνη- με τις μεγαλύτερες εισπράξεις. Την πρώτη περιοδεία με τις μεγαλύτερες εισπράξεις από γυναίκα καλλιτέχνη την έχει ξανά η ίδια με τη Sticky & Sweet Tour. Το 2013, ονομάστηκε "Top Touring Artist" από τα μουσικά βραβεία Billboard.Μια ξεχωριστή συναυλία με τίτλο "Madonna: Τhe MDNA Tour" προβλήθηκε από το Epix στις Ηνωμένες Πολιτείες. Η περιοδεία κυκλοφόρησε και σε live άλμπουμ, MDNA World Tour, στις 9 Σεπτέμβρίου 2013.


== Σύνοψη σόου ==
Η περιοδεία ξεκινάει με έναν μεγάλο στημένο καθεδρικό ναό ονόματι MDNA στη σκηνή και με το συγκρότημα Kalakan, να ψάλλουν τη θρησκευτική ψαλμωδία virgin mary που σίγα σιγά αλλάζει και ακούγετε το όνομα της Μαντόνα. Οι χορευτές ντυμένοι με κόκκινα ράσα κουνάνε μ' ένα σχοινί ένα τεράστιο θυμιατήρι το οποίο κρέμεται πάνω από τη σκηνή. Η μεσαία γίγαντο-οθόνη χωρίζεται στα δύο αποκαλύπτοντας τη σιλουέτα της Μαντόνα, μέσα σ' ένα "γυάλινο κουτί εξομολόγησης" να προσεύχεται. Σηκώνεται κρατώντας ένα όπλο και "σπάει" τα τζάμια του ναού, αποκαλύπτοντας τον εαυτό της ντυμένη με ένα στενό μαύρο κοστούμι ενώ αρχίζει να τραγουδά Girl Gone Wild.  Οι χορευτές βγάζουν τα ράσα τους, μένουν γυμνοί από τη μέση και πάνω φορώντας μόνο έναν σταυρό ενώ από κάτω, φοράνε ένα μαύρο κολάν με γόβες. Η παράσταση συνεχίζεται με το "Revolver" όπου εμφανίζονται οι χορεύτριες που συνοδεύουν τη Μαντόνα. Έχουν αυτόματα όπλα και ο Lil 'Wayne απεικονίζεται στο βίντεο στη γίγαντο-οθόνη. Στο Gang Bang, το σκηνικό μοιάζει με ξενοδοχείο. Η Μαντόνα υποτίθεται ότι είναι στο δωμάτιο της όταν οι χορευτές ντυμένοι κλέφτες της επιτίθενται. 
Ακολουθεί μια...χορευτική πάλη μέχρι που τους πυροβολεί. Στο "Papa Don't Preach", χορευτές ντυμένοι στρατιώτες δένουν τη Μαντόνα - τότε ξεκινάει το "Hung Up" όπου η χορογραφία βασίζεται στην ισορρόπηση ενός σχοινιού. Το πρώτο τμήμα το κλείνει, παίζοντας σε ηλεκτρική κιθάρα το "I Don't Give A", ενώ η Nicki Minaj φαίνεται στο βίντεο. Η επόμενη ενότητα ξεκινά με τη Μαντόνα ντυμένη ως μαζορέτα κρατώντας ένα μπαστούνι να εκτελεί το "Express Yourself". Περιλαμβάνει σημεία απ' το "Born This Way" της Lady Gaga για να δείξει την ομοιότητα με το "Express Yourself" και το "She's Not Me" από το Hard Candy. Συνεχίζει με το Give Me All Your Luvin' και αμέσως μετά ένα βίντεο με τις μεγαλύτερες επιτυχίες της. Φορώντας ένα μαύρο δερμάτινο φόρεμα και έναν μπερέ τραγουδάει το "Turn Up The Radio" παίζοντας κιθάρα και ένα mix των "Open Your Heart"/"Sagarra Jo".

Ένα βίντεο με μια νέα έκδοση του "Justify My Love" αρχίζει. Είναι ένα νουάρ φιλμ που δείχνει τη Μαντόνα να κλειδώνεται σε ένα δωμάτιο κυνηγημένη από μασκοφόρους χορευτές και να επιδίδεται στις ερωτικές της φαντασιώσεις διεγείροντας τους. Η τρίτη ενότητα ξεκινά με το "Vogue", στο οποίο η Μαντόνα φοράει ένα αντρικό κοστούμι κι ένα σουτιέν σε σχήμα κώνου, παραλλαγή του θρυλικού κορσέ που φόρεσε στην περιοδεία Blonde Ambition το 1990 και σχεδιασμένο ξανά από τον Jean Paul Gaultier. Μια αισθησιακή εκδοχή του "Candy Shop" με αποσπάσματα απ' το "Erotica" παίρνει τη σκυτάλη αναπαριστώντας ένα γαλλικό καμπαρέ. Κατά τη διάρκεια του "Human Nature" εμφανίζονται πολλοί καθρέπτες που κινούνται γύρω από τη σκηνή ενώ αρχίζει να βγάζει τα ρούχα της. Στο "Like a Virgin" μένει με τα εσώρουχα. Ένας πιανίστας παίζει το Evgeni's Waltz όταν ένας χορευτής φοράει έναν κορσέ στη Μαντόνα. Αρχίζει να τραβάει τα νήματα του κορσέ και η Μαντόνα υποκρίνεται ότι δεν μπορεί να αναπνεύσει. Στο τέλος την αφήνει απότομα και πέφτει κάτω. Η 3η ενότητα τελειώνει με μία ακουστική εκδοχή του "Love Spent" όπου πετάει και μαζεύει χρήματα. Το τελικό βίντεο είναι ένα ρεμίξ του "Nobody Knows Me", το οποίο μοιάζει σαν μια πολιτική και οικονομική ταινία με τη Μαντόνα να τραγουδά. Το βίντεο αποτίει φόρο τιμής σε εφήβους που αυτοκτόνησαν αφού έπεσαν θύματα εκφοβισμού. Το "I'm Addicted" ανοίγει το τελικό τμήμα της συναυλίας. Στο κομμάτι εκτέλεσε μία χορογραφία sweat class και ήταν ντυμένη με μια σιδερένια στολή που θύμιζε την Ιωάννα της Λωραίνης. Έπειτα φορά στεφάνια από λουλούδια, με τα σκηνικά να δείχνουν ένα τρένο που ταξιδεύει μέσα από την Ινδία και τραγουδάει το "I'm a Sinner". Μια εκσυγχρονισμένη έκδοση του Like a Prayer ξεκινά, με τους χορευτές της ως χορωδία της εκκλησίας και εβραϊκά κείμενα να εμφανίζονται στα βίντεο δίνοντας το μικρόφωνο και στο κοινό. Στο τελευταίο κομμάτι της παράστασης, "Celebration", βγαίνουν απ'τη σκηνή τεράστιοι χρωματιστοί κύβοι και οπτικά εφέ σε 3D και η Μαντόνα ξεφαντώνει σε party ρυθμούς παρασύροντας όλο το στάδιο.


== Λίστα Τραγουδιών ==
"Virgin Mary" (Intro) (περιέχει μέρος από "Psalm 91" και "Birjina Gaztetto Bat Zegoen")
"Girl Gone Wild" (περιέχει μέρος από "Material Girl" και "Give It 2 Me")
"Revolver"
"Gang Bang"
"Papa Don't Preach"
"Hung Up" (περιέχει μέρος από "Girl Gone Wild")
"I Don't Give A"
"Best Friend" (Βίντεο) (περιέχει μέρος από "Heartbeat")
"Express Yourself" (περιέχει μέρος από "Born This Way" και "She's Not Me")
"Give Me All Your Luvin'"
"Radio Dial Static Medley" (Βίντεο) (περιέχει μέρος από "Holiday", "Into the Groove", "Lucky Star", "Like a Virgin", "4 Minutes", "Ray of Light", and "Music")
"Turn Up the Radio"
"Open Your Heart" (περιέχει μέρος από "Sagarra Jo")
"Masterpiece"
"Justify My Love" (Βίντεο)
"Vogue"
"Erotic Candy Shop" (περιέχει μέρος από "Candy Shop",Ashamed of Myself" και "Erotica")
"Human Nature"
"Like a Virgin Waltz" (περιέχει μέρος από "Like a Virgin" and "Evgeni's Waltz")
"Love Spent" (περιέχει μέρος από "Love Spent (acoustic version)" και "Like a Virgin Waltz")
"Nobody Knows Me" (Βίντεο)
"I'm Addicted"
"I'm a Sinner" (περιέχει μέρος απόm "Cyberraga")
"Like a Prayer" (περιέχει μέρος από "De Treville-n Azken Hitzak")
"Celebration" (περιέχει μέρος από "Girl Gone Wild" και "Give It 2 Me")Το Setlist σύμφωνα με το DVD της περιοδείας.


== Σόου ==


=== Ακυρωμένα σόου ===


== Προσωπικό ==


=== Κύριο ===


=== Μπάντα ===

Sources:


== Σημειώσεις ==


== Παραπομπές ==


== Εξωτερικοί σύνδεσμοι ==
Madonna.com