revision: 10096860
title: Microsoft
url: https://el.wikipedia.org/wiki/Microsoft


---

Η Microsoft είναι αμερικανική εταιρεία λογισμικού. Ιδρύθηκε στις 4 Απριλίου του 1975 από τον Μπιλ Γκέιτς και τον Πωλ Άλεν, και τα κεντρικά γραφεία της βρίσκονται στο Ρέντμοντ της πολιτείας Ουάσινγκτον των ΗΠΑ. Τα πιο γνωστά προϊόντα της είναι το λειτουργικό σύστημα Windows, οι υπολογιστές («όλα-σε-ένα» και φορητοί), επεξεργαστές, το σύνολο των εφαρμογών γραφείου Microsoft Office, οι ταμπλέτες Surface, οι κονσόλες παιχνιδιών Xbox, το λογισμικό για κινητά τηλέφωνα (παλιά: Windows Mobile, Windows CE, τώρα: Windows Phone), και τις υπηρεσίες και τα προϊόντα Windows Live και Bing. Παράγει λογισμικό για επιχειρήσεις, ηλεκτρονικά παιχνίδια ενώ παρέχει και υπηρεσίες ηλεκτρονικού ταχυδρομείου, διαδικτυακής αποθήκευσης και κοινωνικής δικτύωσης. Εκτός από λογισμικό, περιλαμβάνονται και περιφερειακά: ποντίκια, πληκτρολόγια και δικτυοκάμερες για υπολογιστές. Η εταιρεία έχει 166.475 υπαλλήλους σε 120 χώρες.
Παλαιότερα εκθρονισμένη από την Apple το 2010, το 2018 η Microsoft ανέκτησε τη θέση της ως η εταιρεία που με την μεγαλύτερη χρηματική αξία στον κόσμο. Τον Απρίλιο του 2019, η Microsoft έφτασε στην αξία του ενός τρισεκατομμυρίου δολαρίων, καθιστώντας την τρίτη μεγαλύτερη εταιρεία των ΗΠΑ που αποτιμάται μετά την Apple και την Amazon αντίστοιχα. Από το 2020, η Microsoft έχει την τρίτη υψηλότερη παγκόσμια αποτίμηση μάρκας.


== Η αρχή και η εξέλιξη της εταιρείας ==
Η εταιρεία αρχικά δημιούργησε λογισμικό για τη γλώσσα προγραμματισμού BASIC, το οποίο και πώλησε στην Micro Instrumentation and Telemetry Systems (MITS) του Νέου Μεξικού, που τότε κατασκεύαζε τους υπολογιστές Altair. Στη συνέχεια πέρασε δύσκολα χρόνια (ίσα που κατάφερνε να επιζήσει), μέχρι το 1976. Αυτή τη χρονιά εμφανίζεται το λειτουργικό σύστημα CP/M, δημιούργημα του Γκάρι Κίλνταλ (Gary A. Kildall), το οποίο και καθιερώνεται ως πρότυπο το 1977. Ο Κίλνταλ δημιουργεί την εταιρεία Digital Research μαζί με τη σύζυγό του Ντόροθι, μέσω της οποίας αδειοδοτεί στις κατασκευάστριες εταιρείες το CP/M.
Σύμφωνα με διάφορες φήμες, η μεγαλύτερη κατασκευάστρια υπολογιστών της εποχής, η IBM, αποφάσισε να κατασκευάσει και να παρουσιάσει στο ευρύ κοινό ένα προσωπικό υπολογιστή. Για το σκοπό αυτό χρειαζόταν ένα λειτουργικό σύστημα. Απευθύνθηκε, όπως ήταν φυσικό, στον Κίλνταλ και στην εταιρεία του, αλλά η Ντόροθι ήταν έτοιμη για ένα ταξίδι σε εξωτικό νησί μαζί με τον σύζυγό της και γνωστοποίησαν στην IBM ότι συνεννοήσεις μεταξύ τους θα μπορούσαν να αρχίσουν μόνο μετά από δεκαπέντε ημέρες. Η IBM, αγανακτισμένη από τη συμπεριφορά των Κίλνταλ, απευθύνεται στην εταιρεία των Γκέιτς και Άλλεν (γνωστής τότε ως Micro-Soft) και ζητά την ανάπτυξη λειτουργικού για τον υπολογιστή της. Οι δύο συνέταιροι, μετά από πυρετώδεις προσπάθειες, παραδίδουν στην IBM το λειτουργικό, που η εταιρεία ονόμασε «PC-DOS» (ακρωνύμιο των λέξεων Personal Computer - Disk Operating System). Η επιτυχία του IBM PC υπήρξε τεράστια και, όπως ήταν φυσικό, αυτό έδωσε τεράστια ώθηση στη Microsoft, η οποία, έχοντας το προηγούμενο της αποκλειστικής διάθεσης της BASIC στη MITS, φρόντισε να κρατήσει τα δικαιώματα του DOS, μη εκχωρώντας αποκλειστικότητα στην IBM. Έτσι, όταν εμφανίσθηκαν άλλες εταιρείες, οι οποίες βασίστηκαν στους υπολογιστές της IBM, η Microsoft ήταν σε θέση να εφοδιάζει τους κατασκευαστές με λειτουργικό σύστημα (με ορισμένες διαφοροποιήσεις από αυτές του PC-DOS), το οποίο επονόμασε MS-DOS (ακρωνύμιο των λέξεων MicroSoft Disk Operating System). Η ενέργεια αυτή έβαλε την εταιρεία σε τροχιά αλματώδους ανάπτυξης, η οποία ποτέ μέχρι σήμερα δε διακόπηκε.
Η Microsoft αναπτύσσει, κατασκευάζει, αδειοδοτεί και υποστηρίζει ένα ευρύ φάσμα προϊόντων λογισμικού για διάφορες υπολογιστικές συσκευές. Τα δημοφιλέστερα προϊόντα της είναι τα λειτουργικά συστήματα Microsoft Windows και η σειρά λογισμικού γραφείου Microsoft Office. Αν και οι προηγούμενες εκδόσεις των Windows, καθώς και πολλά ανταγωνιστικά συστήματα (όπως το macOS, η Amiga, ή το λειτουργικό σύστημα OS/2 της IBM) διέθεταν επίσης γραφικό περιβάλλον χρήστη (graphic user interface), η κυκλοφορία των Windows 3.0 το 1990 σημείωσε μεγάλη επιτυχία και οδήγησε στην επικράτηση της οικογένειας λειτουργικών συστημάτων Windows στην αγορά των προσωπικών υπολογιστών μέχρι σήμερα. Η εταιρεία στη συνέχεια επικεντρώθηκε στην ανάπτυξη των Windows 95, μια από τις σημαντικότερες αλλαγές στο κέλυφος (shell) του λειτουργικού συστήματος.

Το 2001, η εταιρεία κυκλοφόρησε το Xbox μπαίνοντας στην αγορά των κονσολών βιντεοπαιχνιδιών όπου κυριαρχούσαν η Sony και η Nintendo. Τον Μάρτιο του 2004, η Ευρωπαϊκή Ένωση άσκησε αντιμονοπωλιακή νομική αγωγή κατά της εταιρείας, επικαλούμενη την κατάχρηση της κυριαρχίας της με το λειτουργικό σύστημα Windows, με αποτέλεσμα να καταδικαστούν 497 εκατομμύρια ευρώ (613 εκατομμύρια δολάρια) και να απαιτηθεί από τη Microsoft να παράγει νέες εκδόσεις των Windows XP χωρίς Windows Media Player: Windows XP Home Edition N και Windows XP Professional N. Τον Νοέμβριο του 2005, κυκλοφόρησε η δεύτερη κονσόλα βιντεοπαιχνιδιών της εταιρείας, το Xbox 360. Υπήρχαν δύο εκδόσεις, μια βασική έκδοση για $ 299,99 και μια deluxe έκδοση για $ 399,99.


== Ο πρόεδρος της εταιρείας ==
Ο συν πρόεδρος της εταιρείας είναι ο Σάτια Ναραγιάνα Ναντέλα.


== Μετοχές ==


== Δείτε επίσης ==
Microsoft Windows
Windows Mobile
Microsoft Office


== Παραπομπές ==
PIE Software Inc
Digital Research
Microsoft
Microsoft mobile