revision: 9805207
title: "\u0397 \u03A0\u03C1\u03BF\u03C6\u03B7\u03C4\u03B5\u03AF\u03B1"
url: https://el.wikipedia.org/wiki/%CE%97_%CE%A0%CF%81%CE%BF%CF%86%CE%B7%CF%84%CE%B5%CE%AF%CE%B1


---

Η Προφητεία (The Omen) είναι μια ταινία αγωνίας και τρόμου, βρετανο- αμερικανικής παραγωγής και σκηνοθετημένη από τον Ρίτσαρντ Ντόνερ. Στη ταινία πρωταγωνιστούν οι Γκρέγκορι Πεκ, Λι Ρέμικ, Μπίλι Γουάιτλο, Ντέιβιντ Γουόρνερ και ο Χάρβεϊ Στίβενς στο ρόλο του μικρού Ντάμιεν Θόρν.


== Πλοκή ==
Στη Ρώμη, η σύζυγος (Λι Ρέμικ) του διπλωμάτη Ρόμπερτ Θόρν (Γκρέγκορι Πεκ) Κάθριν, γεννά ένα μωρό το οποίο πέθανε λίγη ώρα αφού ήρθε στη ζωή. Ο Θορν αφότου έμαθε τα κακά νέα, πείθεται από τον Ιερέα Σπιλέτο να υιοθετήσει κρυφά από τη σύζυγο του ένα αγόρι που θα ονομαστεί Ντάμιεν (Χάρβεϊ Στίβενς) χωρίς να γνωρίζει την ταυτότητα του. Αποφασίζει να μην αποκαλύψει στη Κάθριν ότι το παιδί δεν είναι δικό τους
Λίγα χρόνια μετά, ο Ρόμπερτ διορίζεται ως πρεσβευτής των ΗΠΑ στη Μεγάλη Βρετανία. Η ζωή της οικογένειας προχωρά ευχάριστα μέχρι όμως τα πέμπτα γενέθλια του Ντάμιεν, όπου η νταντά του παιδιού, υπνωτισμένη από ένα μυστηριώδη σκύλο, κρεμιέται με ένα σκοινί από τον ψηλότερο όροφο του σπιτιού και πεθαίνει. Έπειτα από αυτό το απαίσιο γεγονός, πολλά παράξενα γεγονότα συμβαίνουν ανάμεσα στους Θορν όπως για παράδειγμα η κρίση που έπαθε ο Ντάμιεν όταν πήγε με τους γονείς του στην εκκλησία, με αποτέλεσμα να χτυπήσει τη μητέρα του ή να συγκεντρωθούν γύρω από τον Ντάμιεν τρομοκρατημένα ζώα στον ζωολογικό κήπο τον οποίο επισκέφτηκε με τη μητέρα του.
Αμέσως μετά το ξαφνικό θάνατο της νταντάς του Ντάμιεν, μια μυστηριώδης, σκοτεινή γυναίκα ονόματι Κυρία Μπέιλοκ, αναλαμβάνει την προστασία του παιδιού δίχως την άδεια των γονιών. Παράλληλα, ο πάτερ Μπρέναν (Μάρτιν Μπένσον), ένας καθολικός ιερέας, προσπαθεί επανειλημμένα να προειδοποιήσει τον Θορν ότι το παιδί δεν είναι άνθρωπος και ότι η ζωή του ζευγαριού κινδυνεύει. Τελικά συναντιούνται σε ένα πάρκο όπου ο Μπρέναν λέει ότι η Κάθριν είναι έγκυος και ο Ντάμιεν και η Κυρία Μπέιλοκ θέλουν να εμποδίσουν να γεννηθεί το παιδί. Όμως ο Ρόμπερτ φεύγει χωρίς να πιστεύει τον Μπρέναν. Τελικά ο πάτερ Μπρέναν πεθαίνει αφού καρφώθηκε με ένα αλεξικέραυνο που έπεσε από την οροφή μιας εκκλησίας κατά τη διάρκεια μίας καταιγίδας.
Ο Ρόμπερτ φτάνοντας στο σπίτι, έμαθε πως η Κάθριν είναι πράγματι έγκυος μα θέλει να κάνει έκτρωση διότι φοβάται πως ο Ντάμιεν θα κάνει κακό στο αγέννητο παιδί.
Μαθαίνοντας το θάνατο του πάτερ Μπρέναν, ο φωτογράφος Κιθ Τζένινγκς (Ντέιβιντ Γουόρνερ) ο οποίος γνώριζε τους Θορν, ξεκινά την έρευνά του για τον Ντάμιεν. Κοιτάζοντας φωτογραφίες της νταντάς και του Μπρέναν, βλέπει πως ο θάνατος τους προμηνύονταν σε αυτές. Βλέπει πως και κάποιες φωτογραφίες με τον ίδιο, προμηνύουν ότι θα συμβεί κάτι στον ίδιο. Ο Τζένινγκς δείχνει οτιδήποτε γνωρίζει για τον Ντάμιεν και προσφέρεται να βοηθήσει τον Ρόμπερτ να βρει περισσότερα στοιχεία. Έτσι ξεκινούν ένα ταξίδι για την Ρώμη, το μέρος στο οποίο ο Ντάμιεν είχε γεννηθεί.
Καθώς έλειπε ο Θόρν, ο Ντάμιεν με ένα τρίκυκλο, ρίχνει την Κάθριν στον κάτω όροφο, αφήνοντας την αναίσθητη. Ο Ρόμπερτ μαθαίνει τα νέα και αναγκάζεται να επιστρέψει για λίγο καιρό να συμπαρασταθεί στην Κάθριν. Το μωρό το είχε χάσει.
Στη Ρώμη οι δύο μαθαίνουν οτι μια πυρκαγιά έκαψε το νοσοκομείο που γεννήθηκε ο Ντάμιεν και χάθηκε το περισσότερο προσωπικό. Ο Θόρν και ο Τζένινγκς βρίσκουν τον βαριά τραυματισμένο απο την φωτιά ιερέα Σπιλέτο, ο οποίος με δυσκολία τους λέει το όνομα του νεκροταφίου το οποίο η μητέρα του Ντάμιεν και το παιδί του Ρόμπερτ είναι θαμμένοι. Ο Ρόμπερτ βλέπει πως η μητέρα του Ντάμιεν είναι ένα τσακάλι. Σύντομα, παρόμοια σκυλιά απο αυτό που είχε υπνωτίσει την νταντά, περικυκλώνουν τους δύο. Για καλή τους τύχη ξέφυγαν με ελαφρούς τραυματισμούς.
Ο Ρόμπερτ και ο Κιθ ταξιδεύουν στο Ισραήλ για να βρουν τον αρχαιολόγο Καρλ Μπούγκενχαγκεν (Λιο Μακ- Κερν) ο οποίος είχε ασχοληθεί με θέματα για τον αντίχριστο. Ο Καρλ εξηγεί στον Ρόμπερτ οτι ο Ντάμιεν για να είναι πράγματι αντίχριστος, θα πρέπει να έχει στο κεφάλι του ένα σημάδι που δείχνει τρία εξάρια και πως για να τον δολοφονήσει θα πρέπει να χρησιμοποιήσει εφτά μαχαίρια από τη Μεγιδδώ. Ο Ρόμπερτ καθώς σκέφτεται πως θα σκοτώσει ένα παιδί, πετά τα μαχαίρια. Ο Κιθ όμως καθώς τα μάζευε, αποκεφαλίζεται από ένα μεγάλο τζάμι που βρίσκονταν πάνω σε ένα φορτηγό του οποίου το χειρόφρενο τραβήχτηκε και κατρακύλησε.
Σύντομα δολοφονείται και η Κάθριν, αφότου η κυρία Μπέιλοκ την πετά από ένα παράθυρο του νοσοκομείου. Ο Ρόμπερτ συγκλονισμένος από όλους τους θανάτους αυτούς, γυρνά στο σπίτι του με σκοπό να καταστρέψει τον Ντάμιεν.
Η Μπέιλοκ κατάλαβε ότι ο Ρόμπερτ ήθελε να βλάψει τον Ντάμιεν, γι' αυτό προσπάθησε να τον εμποδίσει. Μα δεν τα κατάφερε γιατί ο Ρόμπερτ η σκότωσε. Λίγο αργότερα  ο Θορν παίρνει τον Ντάμιεν σε μία γειτονική εκκλησία. Η αστυνομία ακολουθούσε τον Ρόμπερτ. Ο Θόρν τραβά τον Ντάμιεν μέσα στην εκκλησία και ετοιμάζεται να τον μαχαιρώσει. Ένας αστυνομικός φωνάζει στον Θόρν να αφήσει το "παιδί" μα εκείνος δεν τα παρατά. Αναγκαστικά ο αστυνομικός χτυπά τον Ρόμπερτ θανάσιμα με ένα πιστόλι.
Στην κηδεία των Θορν παρευρίσκεται ο Ντάμιεν. Στο τέλος της ταινίας, τα πλάνα επικεντρώνονται στο πρόσωπο του Ντάμιεν ο οποίος χαμογελά χαρούμενα.


== Διανομή ρόλων ==
Γκρέγκορι Πεκ ως Ρόμπερτ Θορν
Λι Ρέμικ ως Κάθριν Θορν
Ντέιβιντ Γουόρνερ ως Κιθ Τζένινγκς
Μπίλι Γουάιτλο ως Κυρία Μπέιλοκ
Χάρβεϊ Στίβενς ως Ντάμιεν Θορν
Πάτιρκ Θρότον ως Πάτερ Μπρέναν
Μάρτιν Μπένσον ως Ιερέας Σπιλέτο
Λιο Μακ- Κερν ως Καρλ Μπούγκενχαγκεν
Τόμυ Ντούγκαν ως Ιερέας
Τζών Στράιντ ως ψυχίατρος
Άντονι Νίκολς ως Dr. Μπέκερ
Χόλι Πάλανς ως Νταντά
Ρόι Μπόιντ ως δημοσιογράφος
Φρέντα Ντόουι ως μαία
Σίλα ρέινορ ως Κυρία Χόρτον
Ρόμπερτ Μακλέοντ ως Κύριος Χόρτον


== Μουσική ==
Η μουσική της ταινίας όπως και το βασικό τραγούδι της ταινίας Ave Satani (σημαίνει χαίρε Σατανά) γράφτηκαν από τον Τζέρι Γκόλντσμιθ, ο οποίος για το Ave Satani απέσπασε το μοναδικό Όσκαρ στη μακροχρόνια καριέρα του. Υπάρχει από την 20th Century Fox ένας δίσκος με τη μουσική της ταινίας. Τα μουσικά κομμάτια είναι τα εξής:

"Ave Satani" – 2:35
"On This Night" – 2:36
"The New Ambassador" – 2:34
"Where Is He?" – :56
"I Was There" – 2:27
"Broken Vows" – 2:12
"Safari Park" – 3:24
"A Doctor, Please" – 1:44
"The Killer Storm" – 2:54
"The Fall" – 3:45
"Don't Let Him" – 2:49
"The Day He Died" – 2:14
"The Dog's Attack" – 5:54
"A Sad Message" – 1:44
"Beheaded" – 1:49
"The Bed" – 1:08
"666" – :44
"The Demise of Mrs. Baylock" – 2:54
"The Altar" – 2:07
"The Piper Dreams" – 2:41


== Box Office ==
Η Προφητεία έγινε τεράστια εμπορική επιτυχία στις ΗΠΑ, καθώς απέφερε 60.922.980 δολάρια, ενώ ο προϋπολογισμός ήταν 2.800.000 δολάρια. "Η Προφητεία" ήταν η πέμπτη εμπορικότερη ταινία του 1976.


== Κριτική ==
Η Προφητεία έλαβε κυρίως θετικές κριτικές, καθώς και θεωρείται μία από τις καλύτερες ταινίες του 1976. Με βάση την ιστοσελίδα "Rotten Tomatoes", η ταινία κατέχει τα 85% και είναι πιστοποιημένη ως "φρέσκια".


== Βραβεία και Υποψηφιότητες ==
Όσκαρ καλύτερης μουσικής (Τζέρι Γκόλντσμιθ)
Υποψηφιότητα για Όσκαρ καλύτερου τραγουδιού (Ave Satani)
Υποψηφιότητα για Γκράμι καλύτερου άλμπουμ
Υποψηφιότητα για Βραβεία Βρετανικής Ακαδημίας Κινηματογράφου Β' Γυναικείου Ρόλου (Μπίλι Γουάιτλο)
Υποψηφιότητα για Χρυσή Σφαίρα Καλύτερης Ερμηνείας (Χάρβεϊ Στίβενς)Και άλλα.


== Σίκουελ και ριμέικ ==
Σίκουελ:    

Damien: Omen II (1978)
Omen III: The Final Conflict (1981)
Omen IV: The Awakening (1991)Ριμέικ:     

The Omen (2006)


== Παραπομπές ==