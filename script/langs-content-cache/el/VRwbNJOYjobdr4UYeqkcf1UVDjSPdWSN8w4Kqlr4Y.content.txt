revision: 9325354
title: '%'
url: https://el.wikipedia.org/wiki/%CE%A3%CF%8D%CE%BC%CE%B2%CE%BF%CE%BB%CE%BF_%CE%B5%CF%80%CE%AF_%CF%84%CE%BF%CE%B9%CF%82_%CE%B5%CE%BA%CE%B1%CF%84%CF%8C


---

Το σύμβολο επί τοις εκατό (%) χρησιμοποιείται για να εκφράσει ποσοστό επί τοις εκατό. Το σύμβολο ανάγεται σε ιταλικό χειρόγραφο του 1425, όπου αντί της τυπικής έκφρασης P. cento ή P. 100 ή per 100 γράφεται p.c. όμως το c κατά την ιταλική συνήθεια φέρει μικρό ο (το οποίο πάνω από αριθμούς τους μετέτρεπε σε τακτικά αριθμητικά, primo, secundo, κτλ.) πάνω από το επιμηκυμένο τελείωμα του πάνω μέρους του γράμματος. Σταδιακά το σύμβολο εξελίχθηκε χάνοντας το p και επανερμηνεύτηκε με σύνδεση των δύο μηδενικών του με τα δύο μηδενικά του 100. Κατ' αναλογία προέκυψε αργότερα το σύμβολο επί τοις χιλίοις (‰) με τρία μηδενικά, όσα και το 1000, που δηλώνει αναγωγή σε χίλια,  αλλά και το σύμβολο επί τοις δεκάκις χιλίοις (‱) με τέσσερα μηδενικά, όσα και το 10000, που υποδηλώνει αναγωγή στις δέκα χιλιάδες. 


== Παραπομπές ==