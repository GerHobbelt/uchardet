revision: 9877914
title: "\u0394\u03C1\u03BF\u03C3\u03AC\u03C4\u03BF \u039A\u03AD\u03C1\u03BA\u03C5\u03C1\
  \u03B1\u03C2"
url: https://el.wikipedia.org/wiki/%CE%94%CF%81%CE%BF%CF%83%CE%AC%CF%84%CE%BF_%CE%9A%CE%AD%CF%81%CE%BA%CF%85%CF%81%CE%B1%CF%82


---

Για οικισμούς με ίδιο όνομα στην Ελλάδα, δείτε: Δροσάτο

Το Δροσάτο είναι πεδινό χωριό της Κέρκυρας σε υψόμετρο 120 μέτρα. Είναι χωριουδάκι της Βόρειας Κέρκυρας και απέχει 28,3 χλμ. από την πόλη της Κέρκυρας. Το παλιό του όνομα είναι Μαλακοί ή Μαλακιοί  και είχε δοθεί προς τιμή μεγάλου νομικού της νήσου Κέρκυρας ο οποίος λεγόταν Δημήτριος Μαλάκης. Ενοριακός ναός είναι Άγιος Νικόλαος της πέτρας ο οποίος εορτάζει την 20η Μαΐου. Ως οικισμός αναφέρεται επίσημα το 1866 στο ΦΕΚ 9Α - 28/01/1866 να προσαρτάται στον τότε δήμο Περιάγρων. Το 1955 με το ΦΕΚ 287Α - 10/10/1955 μετονομάζεται σε Δροσάτον. Σύμφωνα με το σχέδιο Καλλικράτης και μετά την τροποποίησή του το 2019 αποτελεί την τοπική κοινότητα Δροσάτου που ανήκει στη δημοτική ενότητα Αγίου Γεωργίου του δήμου Βόρειας Κέρκυρας και σύμφωνα με την απογραφή 2011 έχει πληθυσμό 146 κατοίκους.


== Παραπομπές ==