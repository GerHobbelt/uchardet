revision: 9275750
title: "\u039C\u03BF\u03BD\u03C4\u03B5\u03C1\u03BD\u03B9\u03C3\u03C4\u03B9\u03BA\u03AC\
  \ \u039F\u03B9\u03BA\u03B9\u03C3\u03C4\u03B9\u03BA\u03AC \u03A3\u03C5\u03B3\u03BA\
  \u03C1\u03BF\u03C4\u03AE\u03BC\u03B1\u03C4\u03B1 \u03C4\u03BF\u03C5 \u0392\u03B5\
  \u03C1\u03BF\u03BB\u03AF\u03BD\u03BF\u03C5"
url: https://el.wikipedia.org/wiki/%CE%9C%CE%BF%CE%BD%CF%84%CE%B5%CF%81%CE%BD%CE%B9%CF%83%CF%84%CE%B9%CE%BA%CE%AC_%CE%9F%CE%B9%CE%BA%CE%B9%CF%83%CF%84%CE%B9%CE%BA%CE%AC_%CE%A3%CF%85%CE%B3%CE%BA%CF%81%CE%BF%CF%84%CE%AE%CE%BC%CE%B1%CF%84%CE%B1_%CF%84%CE%BF%CF%85_%CE%92%CE%B5%CF%81%CE%BF%CE%BB%CE%AF%CE%BD%CE%BF%CF%85


---

Τα Μοντερνιστικά Οικιστικά Συγκροτήματα του Βερολίνου (γερμ.: Siedlungen der Berliner Moderne) αποτελούνται από έξι συγκροτήματα κοινωνικών κατοικιών (Siedlungen) που αποτελούν τεκμήριο των πρωτοποριακών πολιτικών στέγασης που τέθηκαν σε εφαρμογή από το 1910 έως το 1933, ειδικά κατά τη διάρκεια της Δημοκρατίας της Βαϊμάρης, όταν το Βερολίνο αποτελούσε ιδιαίτερα προοδευτική πόλη σε κοινωνικό, πολιτικό και πολιτισμικό επίπεδο. Τα συγκροτήματα αποτελούν χαρακτηριστικά παραδείγματα του κινήματος μεταρρύθμισης της οικοδομής, που συνέβαλε στη βελτίωση των συνθηκών στέγασης και διαβίωσης για τα άτομα με χαμηλά και μεσαία εισοδήματα, μέσω καινοτόμων προσεγγίσεων στο σχεδιασμό των πόλεων, των αρχιτεκτονικών κατασκευών και των κήπων. Τα συγκροτήματα αποτελούν επίσης εξαιρετικά παραδείγματα νέων αστικών και αρχιτεκτονικών τυπολογιών και συνδυάζουν τις πρωτότυπες σχεδιαστικές λύσεις με τεχνικές και αισθητικές καινοτομίες.
Μεταξύ των γνωστότερων αρχιτεκτόνων των κατοικιών, οι οποίες άσκησαν σημαντική επίδραση σε παγκόσμιο επίπεδο στην εξέλιξη του σχεδιασμού κατοικίας, ήταν οι Μπρούνο Ταούτ, Μάρτιν Βάγκνερ και Βάλτερ Γκρόπιους.


== Κατάλογος Οικιστικών Συγκροτημάτων ==