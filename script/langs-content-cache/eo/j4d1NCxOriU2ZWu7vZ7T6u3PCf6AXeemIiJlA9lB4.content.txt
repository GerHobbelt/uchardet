revision: 8154558
title: Amazon
url: https://eo.wikipedia.org/wiki/Amazon.com


---

Amazon.com, Inc., ofte simple nomata Amazon (ˈæməzɒn aŭ ˈæməzən), estas usona firmao, ĉefe aktiva en elektronika komercado kaj nuba komputado, kun ĉefsidejo en Seatlo, Vaŝingtonio. Ĝi estas la plej granda interrete-bazita podetala vendanto en Usono. Amazon.com komenciĝis kiel reta librovendejo, kaj poste iom post iom aldonis al sia stoko DVDojn, Bluradiajn diskojn, KDojn, elsendfluojn kaj alŝutojn videajn kaj MP3ajn, sonlibrojn, softvaron, videoludojn, elektronikajn aparatojn, vestaĵojn, meblojn, manĝaĵojn, ludilojn kaj juvelojn. La firmao produktas kaj vendas ankaŭ proprajn elektronikajn aparatojn, inter kiuj rimarkindas elektronikaj librolegiloj Amazon Kindle, tabulkomputiloj Fire, la elsendflua ricevilo Fire TV kaj la ne plu vendata 3D-kapabla telefono Fire Phone. Amazon estas la plej granda provizanto de nubkomputadaj servoj (IaaS) en la mondo. Amazon vendas ankaŭ iujn malmultekostajn produktojn (ekzemple, kablojn USB) sub la propra marko AmazonBasics.
Amazon havas apartajn retvendejojn por Usono, Britio kaj Irlando, Francio, Kanado, Germanio, Italio, Hispanio, Nederlando, Aŭstralio, Brazilo, Japanio, Ĉinio, Barato, Svedio, Pollando kaj Meksiko kaj ekspedas internacie al iuj aliaj landoj iujn el siaj vendaĵoj.En 2015, Amazon preterpasis Walmart-on kiel la plej valoran podetalan vendanton en Usono laŭ la valoro de merkate aĉetitaj akcioj.


== Vidu ankaŭ ==
Yandex Market


== Fontoj ==
La artikolo estas bazita sur la unuaj tri alineoj de la anglalingva respondaĵo.


== Eksteraj ligiloj ==

Amazon.com