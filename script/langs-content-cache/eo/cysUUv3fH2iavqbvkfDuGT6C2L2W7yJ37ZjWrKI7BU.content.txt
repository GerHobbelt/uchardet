revision: 7475592
title: Cipriano Castro
url: https://eo.wikipedia.org/wiki/Vegas_del_Condado


---

Vegas del Condado [BEgas delkonDAdo] estas municipo en la oriento de la provinco Leono, en la regiono Kastilio-Leono, Hispanio. Ĝi apartenas al komarko Tierra de León, en la centroriento de la provinco. Vegas del Condado estas komprenebla etimologie kiel Valoj de la Graflando.


== Geografio ==
Ĝia municipa teritorio estas formata de la loĝlokoj Castrillo del Condado, Castro del Condado, Cerezales del Condado, Moral del Condado, Represa del Condado, San Cipriano del Condado, San Vicente del Condado, Santa María del Condado, Secos del Condado, Vegas del Condado, Villafruela del Condado, Villamayor del Condado kaj Villanueva del Condado, okupas totalan areon de 133,90 km² kaj laŭ la demografia informo de la municipa censo fare de la INE en 2021, ĝi havis 1 149 loĝantojn. Ĝi perdis ĉirkaŭ 3 000 loĝantojn el la mezo de la 20-a jarcento pro la migrado el ruraj zonoj al urboj. Ĝi distas 24 km de Leono, provinca ĉefurbo. La rivero Porma trairas la municipan teritorion.


== Historio ==
En Mezepoko okazis reloĝado. La areo apartenis al la Regno Leono. Plej fruaj mencioj estis Vaica de Porma (929), Beica de Porma (943), Vegas (1188). 
Tradiciaj enspezofontoj estas agrikulturo (maizo kaj aliaj cerealoj) kaj brutobredado. Lastatempe kultura kaj rura turismo plie ekgravis (popola arkitekturo, historia heredo, piedirado).


== Bildoj ==

		
		
		
		


== Vidu ankaŭ ==
Municipoj de Provinco Leono


== Notoj ==