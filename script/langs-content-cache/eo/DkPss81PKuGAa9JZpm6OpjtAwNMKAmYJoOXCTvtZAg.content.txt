revision: 7755089
title: Kalia bromido
url: https://eo.wikipedia.org/wiki/Kalia_bromido


---

Kalia bromido estas neorganika salo rezultanta el rekta interagado de kalio kaj bromo, blanka, senodora kaj amargusta substanco, uzata kiel anti-konvulsiaĵo kaj sedativaĵo en la 19-a kaj 20-a jarcentoj. Kalia bromido same uzatas kiel veterinara drogo, kiel anti-epilepsia medikamento por hundoj.
Ĝi estas tre solvebla en akvo kaj ne solvebla en acetonitrilo. En diluitaj akvosolvaĵoj, kalia bromido estas dolĉagusta, tamen en pli altaj koncentriĝoj ĝi estas amara.  Bromido de kalio estas irita substanco al intesta mukoza membrano, kaŭzante naŭzon kaj kelkfoje vomadon, kiu estas tipa efiko de ĉiuj solveblaj kaliaj saloj.
La anti-konvulsiaj proprecoj de kalia bromido estis unue esplorataj en 1857 de la angla kuracisto Charles Locock (1799-1875). Bromidoj povas esti konsiderataj kiel efikaj kuraciloj kontraŭ epilepsio. Tiutempe, oni ordinare kredis ke la epilepsio estis kaŭzata de masturbado. Locock rimarkis ke la bromido trankviligas la seksan ekscitiĝon kaj konfirmis ke la salo estis respondeca pri la sukceso dum traktado de epilepsiatako.


== Sintezoj ==


=== Sintezo 1 ===
Tradicia metodo por produktado de kalia bromido estas reakcio de kalia karbonato kun fera III bromido, farita per traktado de etaj ferfragmentoj sub akvo kun eksceso de bromo:


=== Sintezo 2 ===
En laboratorio, kalia bromido povas estiĝi per interagado de kalia hidroksido, bromo kaj amoniako:


=== Sintezo 3 ===
Preparado eblas per anstataŭado de bromo kun halogeno malpli aktiva (ekzemple:Jodo):


=== Sintezo 4 ===
Sintezo de kalia bromido eblas per termika malkomponaĵo de kalia bromato sub 434°C:


== Reakcioj ==


=== Reakcio 1 ===
Kiel jona salo, kalia bromido komplete dissociiĝas kiam pH 7 en akva solvaĵo. Ĝi taŭgas kiel donanto de bromidaj jonoj. Ĉi-reakcio estas grava por la manufakturo de arĝenta bromido por uzo en fotografiaj filmoj:


=== Reakcio 2 ===
Kalia bromido reakcias kun kloro por doni bromon kaj kalia klorido:


== Vidu ankaŭ ==
Bromidoj


== Literaturo ==
Chemicalland21
Chemical Book
Science Lab
Veterinary Pharmacology and Therapeutics
Canine Internal Medicine Secrets E-Book
Phantastica: A Classic Survey on the Use and Abuse of Mind-Altering Plants


== Referencoj ==