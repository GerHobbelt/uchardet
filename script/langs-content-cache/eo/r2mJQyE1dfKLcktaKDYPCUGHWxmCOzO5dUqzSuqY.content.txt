revision: 8117790
title: Google
url: https://eo.wikipedia.org/wiki/Google


---

Google [gug.l] (esperante ofte Guglo) estas entrepreno kreita de Larry Page kaj Sergey Brin en 4-an de septembro 1998, estintaj tiam studentoj de Stanford. Ĝi ofertas multajn servojn, sed la unua kaj la ĉefa estas serĉilo, per kiu google ordigas paĝojn trovitajn laŭ la rekursia algoritmo PageRank, kiu (inter aliaj sekretaj aferoj) favorigas paĝon al kiu ligas multaj aliaj paĝoj.
La nomo "Google" devenas de la nombro guglo, estante mezuro de ĝia ambicio.


== La serĉilo ==
Je la 11-a de junio 2008, la retpaĝo ricevis la premion "Príncipe de Asturias" (Princo el Asturio) el Hispanio
Google funkcias per linuksaj maŝinoj, kiuj serĉas tra:

TTT: pli ol 4.300.000.000 TTT-paĝoj.
Bildoj: pli ol 880.000.000 bildoj
Grupoj Arkivigite je 2004-10-15 per la retarkivo Wayback Machine: la tuta arkivo de Usenet ekde 1981
Kategorioj Arkivigite je 2010-08-20 per la retarkivo Wayback Machine: la hierarkio de DMozGoogle ankaŭ tenas multajn paĝojn en konservejo, do vi povas vidi eĉ paĝojn, kiuj malaperis de la TTT. Tamen Internet Archive havas pli da versioj de plej da paĝoj.


== Aliaj posedaĵoj de Google ==


=== Retservoj ===
Froogle
Gmail
Google Books
Google Calendar
Google Maps
Google Streetview
Google Mars
Google Moon
Google Page Creator
Google Talk
Google-Tradukilo
Google Wave
Google Video
Orkut
YouTube


=== Lokaj komputilaj programoj ===
Google Chrome
Google Chrome OS
Google Desktop
Google Earth


== Guglo kaj Esperanto ==


=== Zamenhofa tago ===

La 15-an de decembro 2009 Guglo aperigis sur la ĉefpaĝo de multaj lingvaj versioj la Esperantan flagon okaze de la 150-a naskiĝdatreveno de Ludoviko Lazaro Zamenhof.
Je la 21:30 la 14-an de decembro laŭ la universala horo (UTC) la Esperanta flago videblis en la ĉina, japana kaj korea versioj de Google. Tamen ekzemple la barata, kazahia kaj rusia versioj de Google tiutempe ne montris la Esperantan flagon, kvankam en la koncernaj landoj jam komenciĝis la 15-a de decembro. Laŭ Libera Folio  [l]a serĉilo Google relative ofte modifas la aspekton de sia logotipo en la ĉefa serĉopaĝo depende de la sezonaj festotagoj en diversaj partoj de la mondo. Por uzi la ŝancon, esperantistoj dise en la mondo turnis sin al la firmao por peti, ke la firmao ne forgesu la 150-jariĝon de la iniciatinto de Esperanto.
La menciitan alvokon al esperantistoj helpis dissendi la 24-an de septembro 2009 la israela esperantisto Josef Ŝemer, kiu tamen mem publike agnoskis ne esti la iniciatinto de la kampanjo, kvankam tiun rolon oni al li ofte emis aljuĝi.


=== Tradukado al Esperanto de guglaj serviloj ===
Eblis traduki la servojn de Guglo en Esperanton pere de la ilo "Guglo en via lingvo" [1]. Uzantoj enskribas tradukitajn frazojn kiuj aperas en diversaj projektoj ĝis la tempo kiam ĉiu frazo estas tradukita. Ĉi tiel pluraj servoj estas jam komplete tradukitaj (sed foje Guglo aldonas aliajn frazojn kiuj bezonas tradukadon):

Guglo Serĉo ("Google Main Search Site")
("Google Accounts Clearsilver Pages")
Gmail UI
Gmail retpoŝto ("Gmail Email")
Gmail Static UI Content
Helpaj paĝoj de la ĉefpaĝo ("Main Site Help Pages")
Serĉa historio ("Search History (Personalized Search)")
Toolbar
Toolbar Installer
WirelessAliaj projektoj ankoraŭ bezonas tradukadon:

Groups Beta (ĉ. 60% preta)
Orkut (ĉ. 47% preta)
Picasa2 (ĉ. 21% preta)
Toolbar Resource Files (ĉ. 15% preta)
Toolbar Help Pages (ĉ. 13% preta)
Wireless Transcoder (ĉ. 0% preta)
AdWords API static documentation (ĉ. 0% preta)


== Referencoj ==


== Vidu ankaŭ ==

Google Ads (ĝis la 24-a de julio 2018 Google AdWords)
AdSense
Guglo
Alphabet
Gutenberg
Kukolo (faciliga esperanta fasado antaŭ Guglo)
Open Content Alliance (alianco por malferma enhavo)
Prolifesearch
Yahoo!
Google-Tradukilo
Interreta serĉilo
Serĉilo-optimumigo
Chromebook


== Eksteraj ligiloj ==
esperante Ĉefpaĝo
angle Ĉefpaĝo
Kukolo
Tradukilo
Guglaj libroj