revision: 7842184
title: Istituto Centrale per il Catalogo Unico
url: https://eo.wikipedia.org/wiki/Istituto_Centrale_per_il_Catalogo_Unico


---

La Centra Instituto por la Unia Katalogo de italaj bibliotekoj kaj bibliografiaj informoj (itale Istituto centrale per il catalogo unico delle biblioteche italiane e per le informazioni bibliografiche, mallonge ICCU) estas itala registara agentejo kiu estis kreita en 1975 por anstataŭigi la Nacian Centron por la Unia Katalogo (itale Centro nazionale per il catalogo unico), kiu siavice estis kreita en 1951 por konstrui ununuran katalogon de ĉiuj bibliotekoj en Italio. Ĝi havas sidejon en Romo en la nacia biblioteko.
La Instituto hodiaŭ vivtenas informteknologian reton je la nomo Nacia Biblioteka Servo (itale servizio bibliotecario nazionale aŭ mallonge SBN); ĝi respondas al demandoj kaj estas teknika-scienca konsilisto por la Direzione Generale per i Beni librari, gli Istituti culturali ed il Diritto d'autore (ĝenerala direkcio [fako] por librejaj heredaĵoj, kulturaj institutoj kaj aŭtoraj rajtoj) ene de la Ministerio de kultura heredaĵo kaj aktivecoj de Italio.


== Eksteraj ligiloj ==
oficiala retejo Arkivigite je 2014-03-28 per la retarkivo Wayback Machine