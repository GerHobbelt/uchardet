revision: 7998623
title: Usona Kongreso
url: https://eo.wikipedia.org/wiki/Usona_Kongreso


---

La Usona Kongreso (angle United States Congress) estas la precipa organo de la federacia leĝdona povo de Usono, laŭ artikolo 1 de la konstitucio).
Ĝi estas duĉambra parlamento, konsistanta el

la Ĉambro de Reprezentantoj (angle House of Representatives), kiu reprezentas la loĝantaron; proksimume duonmiliono elektas po unu deputiton, kiu servas dum du jaroj. En 2005 estas 435 deputitoj.
la Senato (angle Senate), kiu reprezentas la federaciajn subŝtatojn; ĉiu subŝtato elektas po du senatanojn. En 2005 estas 100 senatanoj.Ĉiu subŝtato rajtas je minimume unu deputito, sed la deputitoj de la neŝtataj teritorioj (Distrikto Kolumbio, Usona Samoo, Gvamo, Porto-Riko kaj Usonaj Virgulininsuloj) ne rajtas voĉdoni.
La prezidento ne havas la rajton partopreni la kunsidojn de la kongreso.
Inverse la kongreso ne rajtas voki la prezidenton aŭ liajn kunlaborantojn al enketo.
Tamen la deputitaro havas la rajton akuzi anojn de la ekzekutivo pro misfaro, kaj la senato havas la rajton decidi pri ilia kulpo. Por kondamno necesas plimulto de du trionoj.
La konstitucio garantias al la kongreso jenajn rajtojn:

Enkasigi impostojn
Pruntepreni monon por la ŝtata kaso
Difini regulojn por komerco inter subŝtatoj kaj kun eksterlando
Difini regulojn por la naturalizo de eksterlandanoj
Eldoni monon kaj puni monfalsantojn
Difini normojn pri pezoj kaj mezuroj
Starigi tutlandajn leĝojn pri bankroto
Krei poŝtajn oficejojn kaj vojojn
Eldoni patentojn kaj kopirajtajn konfirmojn
Starigi sistemon de federaciaj kortumoj
Puni piratadon
Deklari militon
Krei kaj subteni terajn armeojn
Krei mar-armeon
Alvoki la milicon por efektivigi federaciajn leĝojn, subpremi ribelojn kaj repeli invadon
Fari ĉiujn leĝojn por la sidejo de la registaro (Vaŝingtono)
Fari ĉiujn leĝojn necesajn por efektivigi la konstitucionLa konstitucio eksplicite malpermesas al la kongreso

suspendi Habeas-Corpus-dokumenton (kiu garantias al arestito la rajton je tribunala decido) escepte dum ribelo aŭ milito
akcepti leĝojn, kiuj kondamnas homojn sen tribunala proceso
akcepti leĝojn, kiuj retro-efike igas iun ago krima (principo nulla poena sine lege = – latine neniu puno sen leĝo)
postuli rektajn impostojn de civitanoj, escepte surbaze de censo (tiun regulon nuligis la 16-a aldono al la konstitucio)
fiksi eksportajn impostojn por ajna subŝtato
doni al la marhavenoj de ajna subŝtato aŭ al la ŝipoj ilin uzantaj specialajn favorojn
atribui nobelecajn titolojn


== Vidu ankaŭ ==
Kongresa Ormedalo
Kongresa Biblioteko