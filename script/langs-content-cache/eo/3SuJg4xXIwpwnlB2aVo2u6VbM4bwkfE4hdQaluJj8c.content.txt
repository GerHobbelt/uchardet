revision: 8138138
title: "Gon\xE7alves de Magalh\xE3es"
url: https://eo.wikipedia.org/wiki/Gon%C3%A7alves_de_Magalh%C3%A3es


---

Domingos José Gonçalves de Magalhães (1811-1882) (* Rio-de-Ĵanejro, en la 13-a de aŭgusto 1811 - Romo, en la 10-a de julio 1882) estis brazila poeto, dramaturgo, kuracisto kaj diplomato. Li enkondukis la Romantikismon en la brazila literaturo kaj estis pioniro de la brazila teatro.
Li estas la patrono de la 9-a seĝo en la Brazila Beletristika Akademio.


== Biografio ==
Lia patro estis Pedro Gonçalves de Magalhães Chaves kaj li enmatrikuliĝis en la kurso pri medicino en 1828, kaj diplomiĝis en 1832.  En la venonta jaro, li vojaĝis al Eŭropo, kie li konatiĝis kaj amikiĝis kun Manuel de Araújo Porto Alegre (1806-1879) kaj tie li elmontriĝis al la romantikismaj idealoj. En 1836, li publikigis la manifeston "Parolado pri la Beletra Historio en Brazilo", kaj, en tiu sama jaro, li publikigis la poezian libron "Poetikaj suspiroj kaj Nostalgioj", la unua romantika verko skribita de brazilano.
Reirinte al Brazilo, en 1837, li verkis du tragediajn teatraĵojn: "Antono Jozefo" aŭ "La Poeto kaj la Inkvizicio", en 1838, kaj "Olgiato", en 1839. Ankaŭ, en 1838, li fariĝas instruisto pri filozofio en la "Kolegio Petro la 2-a", en Rio-de-Ĵanejro. Li ankaŭ fondis kune kun Porto Alegre kaj Francisco de Sales Torres Homem (1811-1882) la mallongedaŭra magazeno "Niteroi", kie nur du numeroj estis publikigitaj, en 1836.
Li eniris en la diplomatia kariero en 1847, kaj fariĝis ministro en Usono, Argentino, Aŭstrio kaj en la Sankta Sidejo. Li ankaŭ estis aferŝarĝito en la Reĝlando de la du Sicilioj; en Piemonto, en Rusio, kaj en Hispanio. Tre estimata de la imperiestro Petro la 2-a, li estis omaĝita per la "Imperia Ordeno de la Rozo", de la "Imperia Ordeno de Kristo" kaj de la "Imperia Ordeno de la Suda Kruco", krom la titolo de Barono de Aragvajo, en la 17-a de julio 1872, estinte altigita post du jaroj, en la 12-a de aŭgusto 1874.
Magalhães havis filon, Antônio José Gonçalves de Magalhães de Araguaia (1858-1906), kiu estis proklamita Grafo de Aragvajo de la Sankta Sidejo.
Gonçalves de Magalhães mortis en Romo, en la 10-a de julio 1882.


== Verkoj ==
Suspiros Poéticos e Saudades (1836) - Rigardata kiel la inaŭgura verko de la brazila romantikismo
Antônio José Arkivigite je 2014-04-08 per la retarkivo Wayback Machine ou La poeto kaj la Inkvizicio (1839)
A Confederação dos Tamoios Arkivigite je 2016-03-04 per la retarkivo Wayback Machine, poema épico (1857)
Os Mistérios de Vinícius (1857)
Fatos do Espírito Humano, tratado filosófico (1858)
Urânia, poesias (1862)
Cânticos fúnebres, poesias (1864)
“Os fatos do espírito humano” (1865)
A alma e o cérebro, ensaios (1876)
Comentários e pensamentos (1880)
"Os indígenas do Brasil perante a História" (1860)


== Literaturo ==
Só literatura
Brazila Beletristika Akademio
Suspiros Poéticos e Saudades Arkivigite je 2016-04-29 per la retarkivo Wayback Machine
InfoEscola
Brasil Escola
Fundação Biblioteca Nacional Arkivigite je 2016-03-06 per la retarkivo Wayback Machine
Wikisource


== Vidu ankaŭ ==
Brazila Beletristika Akademio
Romantikismo


== Referencoj ==