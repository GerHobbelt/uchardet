revision: 7818154
title: Language
url: https://eo.wikipedia.org/wiki/Language_Problems_and_Language_Planning


---

Language Problems and Language Planning, mallonge LPLP (esperante Lingvoproblemoj kaj lingvoplanado) estas plurlingva scienca revuo, kiu publikigas artikolojn pri politikaj, sociologiaj kaj ekonomiaj aspektoj de lingvo kaj lingvouzo.
La revuo estis fondita en 1969 kun la titolo La Monda Lingvo-Problemo, tiam eldonis ĝin la eldonejo Mouton. En 1977 la revuo ŝanĝis la titolon al Language Problems and Language Planning. Nun LPLP estas eldonata de la eldonejo John Benjamins Publishing Company en Amsterdamo. Ĝian redaktadon prizorgas CED. La ĉefredaktoro de LPLP estis Humphrey Tonkin, nun estas Timothy G. Reagan. La revuon kunredaktas Probal Dasgupta kaj Mark Fettes. Pri la recenzoj de libroj respondecas Frank Nuessel kaj Federico Gobbo.


== Eksteraj ligiloj ==
angle LPLP - informoj en la retpaĝo de John Benjamins Publishing Company
angle Enhavoj de numeroj - informoj en la retpaĝo de John Benjamins e-Platform