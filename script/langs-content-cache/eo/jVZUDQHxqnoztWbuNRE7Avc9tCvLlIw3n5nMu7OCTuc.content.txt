revision: 8070499
title: Unukolora cinicertio
url: https://eo.wikipedia.org/wiki/Trogloditedoj


---

La Trogloditedoj (Troglodytidae) estas precipe nearktisa kaj neotropisa birdofamilio el la ordo de la Paseroformaj birdoj (Passeriformes), subfamilio Kantbirdoj (Passeres).
La familio ampleksas 20 genrojn kaj proksimume 80 speciojn.


== Aspekto ==
Ili estas birdoj kun precipe bruna plumaro, parte malhele transversstriita. Ili havas mallongajn flugilojn, kaj multaj tenas sian mallongan voston tre krute supren kaj dormas surgrunde. La plej multaj el ili estas malgrandaj kaj ne okulfrapaj, sed aŭdiĝas ilia laŭta kantado. Ili ne kapablas vidi nokte.
Ili estas insektomanĝantaj birdoj, kiuj manĝas ĉefe insektojn kaj araneojn, sed povas manĝi ankaŭ fiŝojn, rodulojn kaj lacertojn. Troglodito devenas el la greka kaj signifas "kavoloĝanto", ĉar tiuj birdoj havigas sian sciencan nomon el la tendenco de kelkaj specioj manĝi en malhelaj fendoj.
Ili grandas el la Blankaventra uropsilo, kiu longaveraĝas el malpli da 10 cm kaj pezas 9 g, al la Giganta kampilorinko, kiu longaveraĝas ĉirkaŭ 22 cm kaj pezas 50 g. La hegemoniaj koloroj estas griza, bruna, nigro kaj blanka, kaj plej specioj montras kelkan striadon, ĉefe ĉe vosto aŭ flugiloj.


== Disvastiĝo ==
La familio troviĝas en preskaŭ tuta Nord- kaj Sudameriko, escepte de la nordaj partoj de Alasko kaj Kanado kaj de la Antiloj. La plej granda denseco je specioj troviĝas en montaraj regionoj kun tropika klimato, precipe en la nordokcidento de Sudameriko kaj Mezameriko. Rekordoj estas Kolombio kun 33 specioj kaj Meksiko kun 31 specioj.
Nur unusola specio, la Troglodito (Troglodytes troglodytes) troviĝas ankaŭ ekster Ameriko, nome en Eŭropo, Nordafriko, Orientazio samkiel en partoj de Centra, Suda kaj Okcidenta Azio. En tiuj mondoregionoj tiu ĉi specio estas konata nur kiel Troglodito, dum en Ameriko estas konata kiel Vintra troglodito.
Tiom diversaj specioj okupas ampleksegan varion de habitatoj, el sekaj, dise arbaritaj al pluvarbaroj. La plej majoritato troviĝas je malaltaj altitudoj, sed kelkaj membroj de la genro Campylorhynchus kaj ambaŭ membroj de la genro Odontorchilus estas komunaj en alta branĉaro. Kelkaj specioj, ĉefe la Vintra troglodito kaj la Domtroglodito, ofte asociiĝas al homoj. Plej parto de specioj estas nemigrantaj, restante en Centra kaj Sudameriko la tutan jaron, sed la malmultaj specioj moderklimataj tipe migras al pli varmaj klimatoj vintre. Trogloditoj konstruas kupolformajn nestojn, kaj povas esti ĉu monogamaj ĉu poligamaj, depende de la specio.


== Genroj kaj kelkaj specioj laŭ taksonomia ordo ==
Tiu listo sekvas Martínez Gómez et al. (2005) kaj Mann et al. (2006). La taksonomio de kelkaj grupoj estas ege komplika, kaj futuraj ŝanĝoj estas probablaj. Krome ŝajne ekzistas nepriskribitaj taksonoj. La Nigrakrona donakobio estas enigma specio tradicie lokita kun trogloditoj sed pli pro manko de pli klara solvo aŭ posta studo. Ĵuse oni konsideris ĝin pli proksima de kelkaj "megaluroj", probable ĉe la ĵus kreitaj Megaluredoj, kaj povus konstitui monotipan familion (Alström et al. 2006).


=== Genroj ===

Odontorkilo (Odontorchilus) - 2 specioj
Salpinkto (Salpinctus)
Roksalpinkto (Salpinctus obsoletus)
Mikrocerkulo (Microcerculus) - 4 specioj
Kampilorinko (Campylorinchus) - 13 specioj, ekzemple:
Zondorsa kampilorinko Campylorhynchus zonatus
Dukolora kampilorinko Campylorhynchus griseus
Brukampilorinko Campylorhynchus jocosus
Kaktokampilorinko Campylorhynchus brunneicapillus
Nigrastria kampilorinko Campylorhynchus fasciatus
Giganta kampilorinko Campylorhynchus chiapensis
Grizastria kampilorinko Campylorhynchus megalopterus
Ruĝecnuka kampilorinko Campylorhynchus rufinucha
Punktita kampilorinko Campylorhynchus gularis
Stridorsa kampilorinko Campylorhynchus nuchalis
Turda kampilorinko Campylorhynchus turdinus
Blankakapa kampilorinko Campylorhynchus albobrunneus
Jukatana kampilorinko Campylorhynchus yucatanicus
Katerpo (Catherpes)
Meksika katerpo (Catherpes mexikanus)
Hilorkilo (Hylorchilus)
Sveltabeka hilorkilo (Hylorchilus sumichrasti)
Navaa hilorkilo (Hylorchilus navai')
Triomano (Thryomanes)
Triomano (Thryomanes bewickii)
Triotoro (Thryothorus) - eble 2 specioj
Karolina triotoro (Thryothorus ludovicianus)
Cinicertio (Cinnycerthia)
Ruĝbruna cinicertio (Cinnicertia fulva)
Perua cinicertio (Cinnicertia peruana)
Unukolora cinicertio (Cinnycertia unirufa)
Olivkolora cinicertio (Cinnicertia olivascens)
Kantorkilo (Cantorchilus) – 10 specioj
Triofilo (Thryophilus) - 5 specioj
Feŭgopedio (Pheugopedius) - 12 specioj
Ciforeno (Cyphorinus)- 3 specioj
Uropsilo (Uropsila)
Blankaventra uropsilo (Uropsila leucogastra)
Triorkilo (Thryorchilus)
Monta triorkilo (Thryorchilus browni)
Henikoreno (Henicorhina) - 3 specioj
Troglodito (Troglodytes) - 9 specioj:
Domtroglodito, Troglodytes aedon – ties taksonomio bezonas reviziadon
Klarjona troglodito, Troglodytes tanneri - iam inkludita en T. aedon
Sokora troglodito, Troglodytes sissonii - iam inkludita en T. aedon
Koba troglodito, Troglodytes cobbi - iam inkludita en T. aedon
Rufbrova troglodito, Troglodytes rufociliatus
Ruĝeca troglodito, Troglodytes rufulus
Montotroglodito, Troglodytes solstitialis
Okra troglodito, Troglodytes ochraceus
Sanktamarta troglodito, Troglodytes monticola
Vintra troglodito aŭ simple Troglodito, Troglodytes troglodytes – eble en genro Nannus
Cistotoro (Cistothorus) - 4 specioj
Apolinara troglodito, Cistothorus apolinari
Merida troglodito, Cistothorus meridae
Marĉotroglodito, Longbeka cistotoro aŭ Longbeka marĉotroglodito, Cistothorus palustris
Mallongbeka cistotoro, aŭ Herbotroglodito, Cistothorus platensis
Ferminio (Ferminia)
Zapata ferminio (Ferminia cerverai)


=== Necerte ===
Donakobio (Donacobius)
Nigrakrona donakobio (Donacobius atricapillus)


== Referencoj ==


== Literaturo ==
Alström, Per; Ericson, Per G.P.; Olsson, Urban & Sundberg, Per (2006): Phylogeny and classification of the avian superfamily Sylvioidea. Molecular Phylogenetics and Evolution 38(2): 381–397. COI:10.1016/j.ympev.2005.05.015
Mann, Nigel I.; Barker, F. Keith; Graves, Jeff A.; Dingess-Mann, Kimberly A. & Slater, Peter J. B. (2006): Molecular data delineate four genera of "Thryothorus" wrens. Molecular Phylogenetics and Evolution 40: 750–759. COI:10.1016/j.ympev.2006.04.014 (HTML resumo)
Martínez Gómez, Juan E.; Barber, Bruian R. & Peterson, A. Townsend (2005): Phylogenetic position and generic placement of the Socorro Wren (Thryomanes sissonii). Auk 122(1): 50–56. [English with Spanish abstract] DOI:10.1642/0004-8038(2005)122[0050:PPAGPO]2.0.CO;2 PDF plena teksto Arkivigite je 2008-12-17 per la retarkivo Wayback Machine


== Eksteraj ligiloj ==

Filmetoj de troglodito Arkivigite je 2016-03-16 per la retarkivo Wayback Machine ĉe Interreta Birdokolekto