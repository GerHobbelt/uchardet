revision: 6960708
title: "Re\u011Do (\u015Dako)"
url: https://eo.wikipedia.org/wiki/Re%C4%9Do_(%C5%9Dako)


---

La reĝo (♔♚) estas peco de la ludo de ŝako. Ĝi estas la peco, kiun la kontraŭulo volas kapti por venki en la ludo. Se la reĝo estas minacata kaj ne povas eskapi, oni diras, ke la reĝo estas en ŝakmato kaj la ludo estas malgajnata.
Ĉiu ludanto komencas la ludon kun unu reĝo en la unua linio, inter la damo kaj la reĝa kuriero. Laŭ algebra notado, la blanka reĝo komencas ĉe e1 kaj la nigra reĝo komenciĝas ĉe e8.
La reĝo rajtas moviĝi kaj kapti en iu ajn direkto unu ĉelon, tamen oni ne povas movi la reĝon al ĉelo, kiu estas minacata de kontraŭa peco. Kune kun turo, la reĝo povas fari specialan movon, la arokon.