revision: 7872929
title: Vertebruloj
url: https://eo.wikipedia.org/wiki/Vertebruloj


---

La vertebruloj (latine Vertebrata) estas subfilumo de animaloj kies spino konsistas el vertebroj (endoskeletaj elementoj laŭlonge de la notokordo kaj flanke al la "spina kordo"), kaj kelkajn aliajn ecojn. Ili estas la plej junaj (ekde ordovicio), sed plej evoluintaj animaloj kun simetria korpo, bonegaj organoj de sensoj kaj plej perfekta nerva sistemo.

24-a de julio, 2004, BBC News: la plej malgranda fiŝo de la mondo Citaĵo: "...La plej malgranda, malpeza vertebrulo estis priskribita de usonaj sciencistoj. La nomo de tiu minifiŝo estas tena bebofiŝo [Schindleria brevipinguis] kaj grandas nur ĉirkaŭ 7mm..."Ĉi-dekstre estas montrata la tradicia klasifiko de vertebruloj.


== Tradiciaj klasigoj ==
Laŭ Lamarko, Aristotelo jam dividis la bestojn jene:

Animaloj kun sango, nome
Vivonaskaj kvarpieduloj
Ovonaskaj kvarpieduloj
Fiŝoj
Birdoj
Sensangaj animaloj
Moluskoj
Krustacoj
TestacojJam en 1794 Lamarko plibonigis tiun klasigon laŭ enhavo de sango, kiam ankoraŭ oni ne sciis kio ĝi estas, jene:

Animaloj kun vertebroj aŭ vertebruloj,
Animaloj sen vertebroj aŭ senvertebruloj.Tiu ĉi lasta klasigo oni uzis dum multaj jardekoj. Sed jam antaŭe Lineo distribuis bestojn jene:

1a grado (koro kun du ventrikloj kaj sango ruĝa kaj varma), nome
mamuloj
birdoj
2a grado (koro kun unu ventriklo kaj sango ruĝa kaj malvarma), nome
amfibioj (reptilioj)
fiŝoj
3a grado (malvarma likvaĵo anstataŭ sango)
insektoj
vermoj.


== Vertebroj ==
Laŭ Lamarko posedo de spino indikas, ke oni havas perfektigitan skeleton kaj organizan planon de ĝi devenan; temas pri superaj animaloj, dum la malsuperaj animaloj malposedas perfektigitan skeleton kaj organizan planon, nome senvertebruloj.


== Klasikaj libroj ==
Lamarko (Lamarck), Filozofio zoologia, 1809. SAT-Broŝurservo, 1987. Tradukis Valo.


== Referencoj ==