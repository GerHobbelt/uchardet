revision: 7960782
title: Amistad (filmo)
url: https://eo.wikipedia.org/wiki/Amistad_(filmo)


---

Amistad (el hispana amikeco) filmita en la jaro 1997 estas filmo de reĝisoro Steven Spielberg.La filmo estis bazita sur la okazaĵoj en 1839 sur la hispana sklavŝipo La Amistad, dum kiu Mende-tribanoj forkaptitaj por la sklavkomerco sukcesis akiri kontrolon de la ŝipo de siaj kaptintoj ĉe la marbordo de Kubo, kaj la internacia jura batalo kiu sekvis ilian kapton fare de la Vaŝingtona registaro. La kazo estis finfine solvita fare de la Usona Supera Tribunalo en 1841.


== Intrigo ==
La jaro estas 1839. En la ventro de la ŝipo "La Amistad" estas malliberigitaj 44 afrikanoj. La ŝipo faras sian vojon de Kubo kaj la afrikanoj sukcesas ribeli kaj mortigi ĉiujn siajn kaptantojn. Ili lasas nur du el ili vivantaj, tiel ke ili povas navigi la ŝipon reen al Afriko. Anstataŭ reveni al Afriko, ili alteriĝas ĉe la marbordoj de Usono, en la ŝtato Konektikuto, kie estas ankoraŭ permesite posedi sklavojn.
La afrikanoj atendas juĝon pro murdo, kaj du aktivuloj pri homaj rajtoj serĉas advokaton por reprezenti ilin ĉe proceso. La juna advokato Roger Baldwin (interpretata de Matthew McConaughey) sukcesas pruvi, ke afrikanoj ne naskiĝis sklavoj kaj ne venas el Kubo, sed naskiĝis en Afriko. Je ĉi tiu punkto, la Prezidanto de Usono, Martin Van Buren, decidas anstataŭigi la juĝiston, ĉar li ne volas liberigi la afrikanojn. Baldwin turnas sin al veterana advokato konata pro sia opozicio al sklaveco, iama Prezidanto de Usono John Quincy Adams. Adams rakontas al li ke li devas kompreni la rakonton de la kaptitoj por reprezenti ilin. Tamen, Baldwin ne parolas ilian lingvon kaj ĝis nun reprezentis ilin sen paroli al ili. Ili komencas serĉi interpretiston. La advokato kaj la du aktivuloj (rolitaj de Morgan Freeman kaj Stellan Skarsgård) promenas ĉirkaŭ la urbo dirante laŭte la numerojn 1 ĝis 10 en la Manda- lingvo, ĝis iu alparolas ilin. Tiel ili ricevas interpretiston kaj komencas aŭdi la  rakonton de la ribela gvidanto, Cinqua. Ĉi tiu scio helpas ilin gajni en la proceso.
La Prezidanto de Usono, kiu timas la civilan militon, kiu estas videbla ĉe la horizonto, decidas interveni denove kaj alportas la aferon al la Supera Kortumo de Usono. Denove Baldwin turnas sin al iama prezidanto Adams (rolita fare de Anthony Hopkins), ĉi-foje li konsentas kaj prenas la kazon. En la lasta konversacio kun Cinqua, Adams demandas al li kion li farus, se li estus en antaŭ-perdita situacio, kaj Cinqua (rolita fare de Djimon Hounsou) respondas al li: Vi ne estos tie sola, vi estos tie kun ĉiuj viaj prapatroj. La parolado de Adams, kiu estas unu el la plej gravaj paroladoj en la historio de la kino en la lastaj jaroj, baziĝas sur la alparolo de Adams, la sesa prezidanto, al la kvin prezidantoj de Usono kiuj antaŭis lin. Li finas la paroladon per la vortoj: Kaj se la prezo estas civita milito — tiel estu!

La tribunalo decidas tuj liberigi la ribelantojn kaj resendi ilin al Afriko. En la subtekstoj ĉe la fino de la filmo estas rakontite: Cinqua revenis al Siera-Leono, kiu estis submetita al civita milito, lia vilaĝo estis detruita kaj lia familio malaperis, verŝajne vendita en sklavecon. Van Buren perdis la elektojn al sia kontraŭulo, kaj la longa kaj diskonigita proceso estis efektive unu el la faktoroj kiuj kondukis al la civita milito, kiun ili timis.


== Referencoj ==