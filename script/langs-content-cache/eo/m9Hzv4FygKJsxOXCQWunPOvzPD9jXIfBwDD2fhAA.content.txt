revision: 8121378
title: 6084 Bascom
url: https://eo.wikipedia.org/wiki/6084_Bascom


---

6084 Bascom estas malgranda, hela duopa asteroido de la asteroida zono, malkovrita la 12-an de februaro 1985 de la usonaj geastronomoj kaj geedzoj Carolyn S. Shoemaker kaj Eugene M. Shoemaker elde la Observatorio de la Monto Palomar en la kantono San Diego (norde de San-Diego, Kalifornio, Usono).
Ĝi estas en orbita resonanco 2:7 kun la Tero.


== Nomo ==
Ĝi estis nomita en memoro de la usona geologino Florence Bascom (1862–1945), unua virino kiu laboris en la United States Geological Survey. Ŝi estis fakulino pri kristalografio, mineralogio kaj petrografio.


== Satelito ==
Ĝia satelito estis malkovrita de D. Higgins, P. Pravec, P. Kusnirak, L. Šarounova, Š. Gajdoš, A. Galád kaj J. Vilagi per observoj de ĝia luma kurbo inter la 29-a de decembro 2005 kaj la 2-a de februaro 2006 kaj anoncita la 6-a de februaro 2006.
Ĝi orbitas kun orbita periodo de 1,813 tago (43,512 horoj) kaj taksita duona grandakso de 20 km. Ĝia diametro estas 2,2 ± 0,14 km; ĝia rotacia periodo estas ankoraŭ nekonata.


== Eksteraj ligiloj ==
Objekto ĉe Minor Planet Center angle
Parametroj kaj simulado de orbito ĉe JPL Small-Body Database Lookup angle
angle (6084) Bascom; paĝo de Wm. Robert Johnston