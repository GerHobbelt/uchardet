revision: 7937665
title: Alphabet
url: https://eo.wikipedia.org/wiki/Alphabet_Inc


---

Alphabet Inc. (ˈælfəbɛt) estas usona kompanio bazita en Kalifornio, kreita en 2015 kiel konglomeraĵo de firmaoj antaŭe posedataj de la kompanio Google. Laŭ la fondintoj de Google, la celo de ĉi tiu strukturo estas malpezigi la historian firmaon de agadoj, kiuj ne reprezentas ĝian kernan komercon, nome Interretaj servoj kiel paĝo-indeksado, Jutubo aŭ Gmail, kiuj ricevas enspezojn el reta reklamado. Laŭ la kompanio, la kontoj de Google eliras klarigitaj kaj la riskoj nun estas distribuitaj inter la filioj. La malpliigo de misuzo de domina pozicio estis menciita, interalie.
Alphabet Inc. estas nuntempe gvidata de Sundar Pichai (Ĉefa afergvida oficisto).
La kompania nomo Alphabet estis elektita ĉar ĝi reprezentas lingvon, la plej gravan novigon de la homaro, kiu estas en la koro de la Gugla serĉilo, laŭ la fondintoj. Larry Page ankaŭ mencias, ke la nomo de la kompanio reprezentas vortludon kun "alfa" kaj "bet", kio signifas "veti" en la angla.