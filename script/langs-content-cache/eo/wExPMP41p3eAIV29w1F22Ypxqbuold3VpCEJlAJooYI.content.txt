revision: 7308524
title: Streptococcus
url: https://eo.wikipedia.org/wiki/Streptococcus


---

Streptokokoj - latine singulara genra nomo streptococcus, el la du malnovgrekaj vorteroj στρεπτός. streptós ‚plektita‘ kaj κόκκος, kókkos ‚kerno‘ aŭ ‚grajno‘ - estas globoformaj, gram-pozitivaj bakterioj, kiuj prefere grupiĝas en diverslongaj ĉenoj, malpli ofte en paroj. Streptokokoj estas nemoveblaj kaj ne kreas sporojn. Kutime ili grandas inter 0,5 kaj 2.0 mikrometroj. Ili digestas precipe karbonhidratojn kaj en tiu digesto kreas laktoacidon. Bona medio por kresko kaj plurobligoj estas vasta temperatura gamo inter -10 °C kaj +45 °C, ideala medio temperaturo ĉirkaŭ 37 °C, la kutima senfebra homa korpotemperaturo. 
Steptokokoj oftas en la korpoj de homoj kaj aliaj mamuloj, kaj kutime ne kaŭzas malsaniĝon. Se tamen pro bakterie favoraj kondiĉoj aŭ malforta homa imuna sistemo la bakterioj ricevas la eblecon forte plimultiĝi, povas ekesti severaj infektaj malsanoj. 


== Klasigo kaj medicina signifo ==
Kutime oni klasigas la streptokokojn laŭ la klasifika sistemo de Lancefield ['le:nsfild]. Iuj streptokokaj specioj ekzistas en multaj subformoj kun diversaj antigenaj tipoj. Ekzemple de la specio streptococcus pneumoniae konatas 84 diversaj bakteriaj "triboj", kiuj diferencas en la strukturo de sia polisakarida surfaco. 
Beta-hemolizaj streptokokoj de la grupo B estas infekta risko por ĵusnaskatoj: ili per vagina infekto de la patrino dum la nasko povas transiĝi al la novnaskato, kaj aparte en frunaskitoj povas kaŭzi sepson, meningiton kaj pneŭmonion. Tiukaze rekomendatas terapii la patrinon dum la naskoperiodo, ekde la unuaj naskospasmoj, per antibiotikoj.
Streptokokoj de la serologia grupo D oni kutime traktas kiel propran kategorion, nomatan enterokokoj.


== Specioj ==
Streptococcus agalactiae Lehmann kaj Neumann 1896
Streptococcus anginosus (Andrewes kaj Horder 1906) Smith kaj Sherman 1938
Streptococcus avium
Streptococcus bovis Orla-Jensen 1919
Streptococcus canis Devriese kaj aliaj 1986
Streptococcus difficilis korektite Eldar kaj aliaj 1995
Streptococcus durans (Sherman kaj Wing 1937) Knight kaj aliaj 1984
Streptococcus dysgalactiae (Diernhofer 1932) Garvie kaj aliaj 1983
Streptococcus equi Sand kaj Jensen 1888
Streptococcus gallolyticus Osawa kaj aliaj 1996
Streptococcus iniae Pier kaj Madin 1976
Streptococcus mitis Andrewes kaj Horder 1906
Streptococcus mutans Clarke 1924
Streptococcus pasteurianus Poyart kaj aliaj 2002
Streptococcus pneumoniae (Klein 1884) Chester 1901
Streptococcus porcinus Collins kaj aliaj 1985
Streptococcus pyogenes Rosenbach 1884
Streptococcus salivarius Andrewes kaj Horder 1906
Streptococcus sanguinis korektite White kaj Niven 1946
Streptococcus suis (Elliot 1966) Kilpper-Bälz kaj Schleifer 1987
Streptococcus uberis Diernhofer 1932
Streptococcus viridans (kolekta kategorio)