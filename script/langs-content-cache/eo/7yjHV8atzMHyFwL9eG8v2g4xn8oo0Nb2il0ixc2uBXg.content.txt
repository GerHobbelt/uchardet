revision: 7838887
title: Katedralo de Segovio
url: https://eo.wikipedia.org/wiki/Katedralo_de_Segovio


---

La Sankta Katedralo Nia Sinjorino de la Asuncio  de Segovio (Hispanio), konata kiel la Damo de la Katedraloj pro ĝiaj mezuroj kaj beleco, estas katedralo  konstruita inter la 16-a jarcento kaj la 18-a jarcento, el  gotika stilo kun kelkaj renesancaj spuroj. La Katedralo de Segovio estas unu el la gotikaj katedraloj plej malfruaj de Hispanio kaj de Eŭropo, starigita en plena 16-a jarcento (1525-1577), kiam en la plejparto de Eŭropo disvastiĝis la renesanca arkitekturo.
Detruita la antikva katedralo en 1520 dum la Milito de la Komunumoj, pro ĝia proksimeco al la  Alkazaro, la klaŭstro - verkaĵo de Juan Guas - kaj aliaj elementoj estis translokitaj al tiu ĉi loko. La konstruado komenciĝis en 1525 laŭ la projekto de Juan Gil de Hontañón.