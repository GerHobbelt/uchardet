revision: 5028399
title: Pacatuba (Cearao)
url: https://eo.wikipedia.org/wiki/Pacatuba_(Cearao)


---

Pacatuba (Pakatubo) estas brazila municipo en subŝtato Cearao, kies nomo havas tupian originon kun la signifo "loko kie abundas la pakaoj" (Cuniculus paca, besto parenca al la agutio). La unuaj koloniigintoj venis en la regionon en la 16a jarcento alfronte al la tiam loĝantaj indiĝenoj. Laŭ statistikoj de 2005, ĝi konsistas el ĉirkaŭ 61 mil enloĝantoj.
Tie troviĝas Lago Boaçu (Boasu'), unu el la fontoj de kiuj originas rivero Cocó (Koko'), kiu iras maren tra la subŝtata ĉefurbo Fortalezo.

Ekzistas alia urbo en Brazilo nomata Pacatuba, en subŝtato Serĝipo.