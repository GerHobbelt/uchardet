revision: 8093207
title: Kievo
url: https://eo.wikipedia.org/wiki/Kievo


---

Kievo aŭ Kijivo (ukraine Київ) estas la ĉefurbo kaj plej granda urbo de Ukrainio. Ĝi plej verŝajne havas ĉirkaŭ 4 milionojn da loĝantoj, kvankam la popolnombrado en 2008 oficiale registris nur 2,8 milionojn da loĝantoj. Laŭ la stato de 2022 en Kievo vivis 2 952 301 loĝantoj sur areo de 848 kvadrataj kilometroj, kio rezultigas loĝdenson de 3 481 loĝantoj/km². Kalkulante la neregistritajn loĝantojn, Kievo estas la sesa urbo kun plej multaj loĝantoj en Eŭropo.La urbo situas en la nordo de Ukrainio, sufiĉe proksime al la landlimo kun Belorusio (en la direkton de Homel). La urbon trairas la rivero Dnepro.


== Historio ==

Kievo estis fondita inter la 5-a kaj la 6-a jarcento por Kieva Regno.
Dum la Dua Mondmilito Kievo estis loko de du gravaj bataloj inter kiuj la urbo estis okupaciita de Nazia Germanio.


== Geografio ==
Kievo etendiĝas ĉe ambaŭ flankoj de la rivero Dnepro, kiu fluas suden tra la urbo, en la direkton de la Nigra Maro. La plej malnova urboparto situas en la dekstra flanko (okcidente de la rivero); dum la 20-a jarcento, la urbo plivastiĝis kaj oni ekloĝis ankaŭ la maldekstran flankon (oriente de la rivero). Parto el tiu lando estas protektita de digoj.


=== Klimato ===
La averaĝa ĉiujara pluvokvanto sumiĝas je 621 mm. La averaĝa ĉiujara temperaturo estas 8 °C.
La urbo havas kontinentan klimaton. La plej varmaj monatoj estas junio, julio kaj aŭgusto, kiam la maksimumaj temperaturoj varias inter 13,8 kaj 24,8 °C; la plej malvarmaj monatoj estas decembro, januaro kaj februaro, kiam ili varias inter -4,6 kaj -1,1 °C. Kievo kaj la ĉirkaŭaj regionoj estas kovritaj de neĝo ĝenerale ekde la mezo de novembro ĝis la fino de marto.


== Ekonomio ==
Ĉirkaŭ 10% de ukraina ekonomio estas en Kievo.


== Vidindaĵoj ==
La plej fama strato en la urbo nomiĝas Ĥreŝĉatik.
En Kievo estas multe da preĝejoj, monumentoj kaj aliaj vidindaĵoj. La urbo aldone havas 27 muzeojn kaj 25 teatrojn.

Katedralo de Sankta Sofia
Monaĥejo de la Grotoj (Kiev -Petsjersk Lavra)
Preĝejo Sankta Andreo
Monaĥejo Sankta Mikaelo de la Orumitaj Kupoloj
Domo kun ĥimeroj
Vernadskij Nacia Biblioteko de Ukrainio
Babij Jar


== Servoj ==
Nacia Filmcentro Oleksandr Dovĵenko


== Transportado ==


=== Urba transporto ===
En Kievo oni uzas krom metroo ankaŭ aŭtobusojn, tramojn kaj trolebusojn. Oftaj estas ankaŭ marŝrutkoj. Krome funkcias la Funikularo de Kievo kaj Urba elektrotrajno de Kievo.


==== Metroo ====
La urbo posedas tri metroajn liniojn, karakterizitajn de la koloroj ruĝa, verda kaj blua. Kvara linio estas konstruata kaj kvina estas jam planita. La metrosistemo entute longas 54,8 kilometrojn, kaj ĝiaj stacioj estas rimarkinde profundaj. Vidu detalan artikolon pri metroo en Kievo.


=== Trajna transporto ===
Ĉefa stacidomo Kijiv-Pasaĵirskij (Київ-Пасажирський) estas la plej grava stacidomo en Kievo. De ĝi veturas trajnoj interalie al Moskvo kaj Krimeo. Ne mankas ankaŭ konekto al Berlino kaj Varsovio (unu direkta konekto) aŭ al Bratislavo. Vidu ankaŭ artikolon pri Urba elektrotrajno de Kievo.


==== Stacidomoj ====


=== Flughaveno ===
La Internacia Flughaveno Borispilo (ukraine Міжнародний аеропорт "Бориспіль") estas la plej granda internacia flughaveno en Ukrainio.
La Internacia flughaveno Kijiv-Ĵuljani (ukraine Міжнародний аеропорт «Київ» імені Ігоря Сікорського) estas la dua plej granda internacia flughaveno en Ukrainio.


== Sporto ==
La ĉefaj futbalaj teamoj estas Dinamo Kiev, kiu ludas en la stadiono Dinamo Lobanovskij, kaj Arsenal Kiev, origine konata kiel CSKA Kiev, kiu ludas en la stadiono Olimpijskij. Tiu ĉi lasta stadiono gastigis la finan matĉon kadre de la Eŭropa Futbal-Ĉampionado 2012, kiun kunorganizis Ukrainio kaj Pollando: la hispana teamo venkis tiun matĉon kontraŭ la itala.
Alia tre populara sporto en Kievo estas skermo.


== Famuloj ==
En Kievo naskiĝis baletisto Alesja Popova
Pola kinistino Maria Kaniewska
pianistino Anna Fedorova


== Partneraj rilatoj ==
La urbo havas amikajn rilatojn interalie kun

 la urbodistrikto Reinickendorf de Berlino en GermanioKrome la urboparto Peĥersk aparte havas partnerajn rilatojn kun

 la urbodistrikto Charlottenburg-Wilmersdorf de Berlino


== Esperanto ==
En Kievo estas pluraj Esperantaj kluboj: Ek!, Ora Pordego, kaj la Klubo de Volodimir Soroka "Septima".
En Kievo loĝis, interalie, la esperantistoj Mikaelo Gabrielo kaj Vasilij Devjatnin.
Ekde la 14-a ĝis la 21-a de julio 2011 okazis en Kievo la 67-a IJK.


=== Aliaj nomoj en Esperanto ===
Kelkaj esperantistoj proponas la formon Kijivo pro la elparolo en la ukraina, Київ [ˈkɪjiu̯]. En 2018, la ukrainia ministerio pri eksteraj aferoj lanĉis kampanjon por peti alinomi la urbon en la angla en Eŭropa Unio de Kiev al Kyiv. La kampanjo nomiĝas #CorrectUA kaj celas korekti la uzon de la oficiala ukrainia latinigosistemo por loknomoj, laŭleĝe oficiala de Oktobro de 1995, post la sendependiĝo de Sovetio en 1991.


== Bildaro ==

		
		
		
		
		


== Esperanto en Kijivo/Kievo ==
Esperanto-klubo Ek! Arkivigite je 2012-02-09 per la retarkivo Wayback Machine (ukraine)
Esperanto-klubo Ora Pordego Arkivigite je 2019-01-03 per la retarkivo Wayback Machine (esperante)
Esperanto-klubo en "KPI" Arkivigite je 2010-05-14 per la retarkivo Wayback Machine (ukraine)


== Referencoj ==


== Vidu ankaŭ ==
Nubskrapulo de Ginzburg
Ukrainio
Ukrainia Esperanto-Asocio