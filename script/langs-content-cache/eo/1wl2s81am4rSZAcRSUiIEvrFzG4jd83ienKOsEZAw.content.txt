revision: 7560270
title: Muzeo Unteres Schloss (Greiz)
url: https://eo.wikipedia.org/wiki/Muzeo_Unteres_Schloss_(Greiz)


---

La Regionhistoria muzeo Unteres Schloss (germane Heimatmuseum im Unteren Schloß) troviĝas en Greiz, Burgplatz nr 12. 


== Historio ==
La muzeo de la urbo Greiz troviĝas en la Malsupra Kastelo, kiu formas kune kun la paroĥa kirko imponan ensemblon kun konstrustilaĵoj de la romaniko ĝis la 19-a jarcento. Ĝi fonditis en 1929 sub la titolo Reußisches Heimatmuseum. Krom la regionhistoria sekcio kaj la gapsalonoj pri tekstilaĵoj gastigas la ejo ankaŭ la porturisman informagentejon kaj la muziklernejon. En la nobla supra etaĝo, la iamaj salonoj loĝadaj kaj reprezentaj de la reganto, estas la muzeo. Menciindas aparte la galerio kun la vintra ĝardeno, la vestiĝsalono de la princino kaj belaj aliaj privataj salonoj. 


== Kolektoj ==


=== Daŭraj ekspozicioj ===
La en la daŭra ekspozicio prezentitaj temoj jenas:

Konstruhistorio de la Malsupra Kastelo
Historio de la eta princolando Reuß älterer Linie
Sinjoroj, grafoj kaj princoj de la princolando Reuß älterer Linie
Vivostilo kaj ĉiutaga vivo de la princoj kaj landaj regantoj
Henriko la 22-a de Reuß-Greiz kaj sia komplika kaj opona rilato al la prusa kanceliero Otto von Bismarck
Personuloj de la kortego kaj de la publika vivo en la rezideja urbo
Historio de la konservema evangelia landa eklezio
Historio de la urbo Greiz
Historio de la muzeo
La porcelanfabriko Fraureuth
La Kolekto pri skulptaĵoj Carl Röder
Kio signifas Der Freya?Per nedaŭraj specialaj ekspozicioj regule okazantaj ankoraŭ pli detale esploratas temoj rilataj al la regiono. 


=== Gapsalonoj pri teksaĵoj ===
La teksejoj kaj poste la tekstilindustrio influis la evoluon de Greiz dum pli ol duona jarmilo. En interaktiva gapateliero ene de iamaj ekonomiaj ĉambroj infanoj kaj maturuloj povas ne nur gapi, legi, aŭskulti sed ankaŭ mem fabriketi. La daŭra ekspozicio montras dokumentojn pri la komencoj de la greiz-aj teksaĵindustrio, rakontas la evoluon ĝis la 20-a jarcento kaj videbligas funkciantajn teksmaŝinojn, Jaquard-teksilojn, mekanikajn teksmaŝinojn kaj bobenilojn. 
Krome okazas de tempo al tempoj aldonaj nedaŭraj ekspozicioj.


== Literaturo ==
Museumsverband Thüringen (eld.): Museen in Thüringen, Edition Leipzig 2006, ISBN 978-3-361-00612-0, p. 87-88


== Eksteraj ligiloj ==

Informoj pri la muzeo. Arkivigite je 2017-09-27 per la retarkivo Wayback Machine