revision: 4665034
title: "Johan Garpenl\xF6v"
url: https://sl.wikipedia.org/wiki/Johan_Garpenl%C3%B6v


---

Johan Garpenlöv, švedski hokejist, * 21. marec 1968, Stockholm, Švedska.
Garpenlöv je v švedski ligi igral za kluba Nacka HK in Djurgårdens IF, s katerim je v sezonah 1988/89, 1989/90 in 2000/01 osvojil naslov švedskega državnega prvaka. Leta 1986 je bil kot 85. izbran na NHL naboru s strani kluba Detroit Red Wings, za katerega je zaigral v sezoni 1991/92. V ligi NHL, kjer je igral tudi za klube San Jose Sharks, Florida Panthers in Atlanta Thrashers, je skupno odigral 609 tekem rednega dela, na katerih je dosegel 114 golov in 197 podaj, ter 44 tekem končnice, na katerih je dosegel devet golov in deset podaj. 
Za švedsko reprezentanco je nastopil na treh svetovnih prvenstvih, na katerih je bil dobitnik dveh zlatih in ene srebrne medalje, ter Kanadskem pokalu 1991 in Svetovnem pokalu 1996. 


== Pregled kariere ==
Odebeljeno - reprezentančni nastopi, glej tudi Statistika pri hokeju na ledu.


== Glej tudi ==
Seznam švedskih hokejistov na ledu


== Zunanje povezave ==
Profil na eurohockey.com (angleško)