revision: 6003397
title: Cipieres
url: https://sl.wikipedia.org/wiki/Nica


---

Nica (francosko Nice, lokalno narečje (niçard/nissart/nizzardo) Nissa; standardno okcitansko Niça, italijansko Nizza) je mesto in občina v jugovzhodni francoski regiji Provansa-Alpe-Azurna obala in prefektura v departmaju Alpes-Maritimes, katerega upravno središče je. Z okoli 350.000 prebivalci je Nica največje mesto na Azurni obali, drugo največje v Provansi (za Marseillom) in peto do sedmo največje v celotni Franciji.


== Zgodovina ==
Ime mesta izhaja iz grščine, Nikaia pomeni »tista, ki prinaša zmago«. Naselbina je bila v sončnem Angelskem zalivu, ob ustju hudournika Paillon že v pradavnih časih, kot pričajo neandertalske izkopanine v mestni četrti Terra Amata.
V zgodovini je Nico upravljala najprej provansalska, potem savojska in končno francoska oblast. 
Najslavnejša prebivalca Nice sta bila politik Giuseppe Garibaldi in glasbenik Niccolò Paganini. Tudi  Nietzsche je dostikrat preživel zimo v Nici.


== Geografija ==
Nica leži na ekstremnem jugovzhodu Francije ob obali Sredozemskega morja, 30 km zahodno od meje z Italijo.
Milo podnebje in idealna lega mesta sta omogočila razvoj turizma, obiskovalci so številni in iz celega sveta. Turistično so Nico odkrili Angleži, za časa kraljice Viktorije. Na to spominja ime plaže, ki se razteza vzdolž mesta - Sprehajališče Angležev (Promenade des Anglais).
V neposredni bližini Nice se nahaja mednarodno letališče Nice Côte d'Azur, drugo največje v Franciji.


== Administracija ==

Nica je sedež štirinajstih kantonov:

Kanton Nica-1 (del občine Nica: 17.175 prebivalcev),
Kanton Nica-2 (del občine Nica: 19.774 prebivalcev),
Kanton Nica-3 (del občine Nica: 32.066 prebivalcev),
Kanton Nica-4 (del občine Nica: 19.726 prebivalcev),
Kanton Nica-5 (del občine Nica: 28.805 prebivalcev),
Kanton Nica-6 (del občine Nica: 28.480 prebivalcev),
Kanton Nica-7 (del občine Nica: 22.024 prebivalcev),
Kanton Nica-8 (del občine Nica: 21.337 prebivalcev),
Kanton Nica-9 (del občine Nica: 32.875 prebivalcev),
Kanton Nica-10 (del občine Nica: 31.550 prebivalcev),
Kanton Nica-11 (del občine Nica: 29.060 prebivalcev),
Kanton Nica-12 (del občine Nica: 21.624 prebivalcev),
Kanton Nica-13 (del občine Nica: 27.626 prebivalcev),
Kanton Nica-14 (del občine Nica: 26.428 prebivalcev).Mesto je tudi sedež okrožja, v katerega so poleg njegovih vključeni še kantoni Beausoleil, Breil-sur-Roya, Contes, Guillaumes, L'Escarène, Lantosque, Levens, Menton-Vzhod/Zahod, Puget-Théniers, Roquebillière, Roquesteron, Saint-Étienne-de-Tinée, Saint-Martin-Vésubie, Saint-Sauveur-sur-Tinée, Sospel, Tende, Villars-sur-Var in Villefranche-sur-Mer s 506.694 prebivalci.


== Šport ==
V mestu je med letoma 1932 in 1947 šestkrat potekala dirka za Veliko nagrado Nice.


== Pobratena mesta ==
Cuneo (Piemont, Italija),
Edinburgh (Škotska, Združeno kraljestvo),
Gdańsk (Pomorjansko vojvodstvo, Poljska),
Hangzhou (Zhejiang, Ljudska republika Kitajska),
Jalta (Krim, Ukrajina),
Laval (Québec, Kanada),
Mallorca (Balearski otoki, Španija),
Miami (Florida, ZDA),
Nürnberg (Bavarska, Nemčija),
Sankt Peterburg (Severozahodno zvezno okrožje, Rusija),
Solun (Egejska Makedonija, Grčija).


== Glej tudi ==
seznam mest v Franciji


== Sklici ==


== Zunanje povezave ==

Uradna stran (francosko)