revision: 5796909
title: Bagdad
url: https://sl.wikipedia.org/wiki/Bagdad


---

Bágdad (arabsko بغداد Baġdād) je glavno mesto Iraka in Bagdadskega guvernata. Po ocenah naj bi skupaj z velemestnim območjem imel sedem milijonov prebivalcev in bil tako največje mesto v Iraku..
Gre za drugo največje mesto v arabskem svetu (po Kairu) in drugo največje mesto v Jugozahodni Aziji (po Teheranu).
Zgodovina Bagdada, mesta na reki Tigris, sega vsaj v 8. stoletje in najverjetneje v predislamske čase. Nekdaj je bil središče muslimanskega sveta, od leta 2003 pa je zaradi iraške vojne pogreznjen v vrtinec nasilja.


== Geografija ==

Mesto leži na obsežni aluvialni ravnici, ki jo razpolavlja reka Tigris. Mesto leži na obeh bregovih reke. Predel na vzhodnem bregu se imenuje 'Risafa', predel na zahodnem bregu pa 'Karkh'. Mesto je zaradi lege na ravnici skoraj popolnoma ravno, kar je posledica poplavnega delovanja reke skozi zgodovino.


=== Podnebje ===
Bagdad ima subtropsko puščavsko podnebje po (Köppenovi klimatski klasifikaciji BWh) in je, ob upoštevanju najvišjih temperatur, eno najbolj vročih mest na svetu. Povprečna najvišja poletna temperatura med junijem in avgustom je okoli 44 °C, spremlja pa jo obilo sončnega vremena. V tem času je povprečno okoli šest deževnih dni, ki pa prinesejo le okoli 1 do 2 mm padavin dnevno. Temperature, ki presegajo 50 °C v senci niso redke, pa tudi nočne temperature poleti redko padejo pod 24 °C. Zračna vlažnost v mestu je nizka in le redko presega 10%. Nizka vlažnost je posledica bližine puščave ter velike oddaljenosti Bagdada od Perzijskega zaliva. V mestu so pogoste poletne peščene nevihte, ki običajno pridejo iz zahodno ležeče puščave. 
Pozimi je podnebje v mestu bolj znosno. Dnevi so topli, noči pa so bolj spremenljive. Od decembra do februarja so najvišje povprečne temperature od 15,5 do 18,5 °C. Najvišje zimske temperature se lahko povzpejo tudi nad 21 °C. Jutranje zimske temperature so običajno nizke. Januarske povprečne najnižje temperature so okoli 3,8 °C. Temperatura pade pod ledišče le nekajkrat na leto. 
Padavine se v mestu pojavljajo skoraj izključno v obdobju od novembra do marca. Običajno v tem času zapade med 338  in 37 mm padavin, povprečno pa okoli 150 mm. 11. januarja 2008 je Bagdad prvič v znani zgodovini doživel snežne padavine.


== Administrativna delitev mesta ==
Bagdad je razdeljen na 9 okrožij, ki jih sestavlja 89 uradnih sosesk.
Okrožja, ki sestavljajo Bagdad so:
Adhamiyah
Karkh
Karrada
Kadhimiya
Mansour
Sadr City (Thawra)
Al Rashid
Rusafa
Novi Bagdad (Tisaa Nissan) (9. april)Teh devet okrožij se nadalje deli na 89 manjših sosesk, med katerimi so najpomembnejše:

Al-Ghazaliya
Al-A'amiriya
Dora
Karrada
Al-Jadriya
Al-Hebnaa
Zayouna
Al-Saydiya
Al-Sa'adoon
Al-Shu'ala
Al-Mahmudiyah
Bab Al-Moatham
Al-Baya'
Al-Za'franiya
Hayy Ur
Sha'ab
Hayy Al-Jami'a
Al-Adel
Al Khadhraa
Hayy Al-Jihad
Hayy Al-A'amel
Hayy Aoor
Al-Hurriya
Hayy Al-Shurtta
Yarmouk
Jesr Diyala
Abu Disher
Raghiba Khatoun
Arab Jibor
Al-Fathel
Al-Ubedy
Al-Washash
Al-Wazireya


== Mednarodni odnosi ==


=== Pobratena mesta ===
 Aman, Jordanija
 Bejrut, Libanon
 Dubaj, Združeni Arabski Emirati


== Opombe in sklici ==