revision: 6027968
title: Viktor Bobek
url: https://sl.wikipedia.org/wiki/Viktor_Bobek


---

Viktor Bobek - Viko Bobkov slovenski rodoljub, član organizacije TIGR, * 3. november 1909, Trnovo pri Ilirski Bistrici, † 15. december 1941, Opčine. V drugem obdobju tigrovskega gibanja je bil ena od osrednjih osebnosti primorskega odpora in upora.                                


== Življenje in delo ==
Po končani ljudski šoli se je izučil za peka. Ko je Italija po 1. svetovni vojni okupirala Notranjsko se je pridružil ilegalni borbi proti fašističnemu nasilju. Sodeloval je z Danilom Zelenom, Ferdom Kravanjo in Antonom Majnikom. Fašistična policija ga je aretirala 18. marca 1940 na domu v Trnovem pri Ilirski Bistrici. Bil je med 60 zaprtimi obtoženci na 2. tržaškem procesu, ki je bil med 2. do 14. decembrom 1941 v Trstu. Obtožen je bil delovanja za odcepitev Primorske od Italije in obsojen na smrt ter skupaj s Simonom Kosom, Ivanom Ivančičem, Ivanom Vadnalom ter Pinkom Tomažičem 15. decembra 1941 ustreljen na vojaškem strelišču na Opčinah.


== Odlikovanja in nagrade ==
Leta 1997 je prejel zlati častni znak svobode Republike Slovenije z naslednjo utemeljitvijo: »ob petdesetletnici priključitve Primorske Sloveniji za zasluge v zmagovitem boju proti nacifašizmu ter za zvestobo slovenstvu v najhujših časih potujčevanja«.


== Viri in opombe ==


== Glej tudi ==
Seznam prejemnikov častnega znaka svobode Republike Slovenije