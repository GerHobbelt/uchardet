revision: 5544934
title: "Darijan Bo\u017Ei\u010D"
url: https://sl.wikipedia.org/wiki/Darijan_Bo%C5%BEi%C4%8D


---

Darijan Božič, slovenski skladatelj in dirigent, * 29. april 1933, Slavonski Brod, Kraljevina Jugoslavija, † 24. oktober 2018.


== Življenjepis ==
Na Akademiji za glasbo v Ljubljani je leta 1958 diplomiral pri Lucijanu Mariji Škerjancu iz kompozicije in leta 1961 pri D. Švari iz dirigiranja. Izpopolnjeval se je v Parizu in Londonu. Bil je violinist orkestra Opere SNG (1953-1964) in Slovenske filharmonije (1964-1968), dirigent Opere SNG (1968-1970), umetniški vodja in upravnik Slovenske filharmonije (1970-1974). Od 1980 je bil profesor na Pedagoški akademiji, ter nato na Pedagoški fakulteti v Mariboru. Med letoma 1995 in 1998 je bil direktor ljubljanske Opere. Leta 1998 se je upokojil. Bil je častni član Društva slovenskih skladateljev, Kozinov nagrajenec za življenjsko delo (2015) in ustanovitelj Koncertnega ateljeja Darijan Božič.
Za Božiča je značilna izrazita dvotirnost: na eni strani ustvarjanje bolj ali manj čiste instrumentalne glasbe, na drugi pa ustvarjanje, ki razen občasne uporabe sintetičnega zvoka in vizualnega dogajanja vključuje tudi govorno ali peto besedo.


== Glej tudi ==
seznam slovenskih skladateljev
seznam slovenskih dirigentov


== Viri ==
Enciklopedija Slovenije. (1987). Knjiga 1. Ljubljana: Mladinska knjiga.