revision: 4753873
title: Gilbert Duprez
url: https://sl.wikipedia.org/wiki/Gilbert_Duprez


---

Gilbert Louis Duprez, francoski operni pevec tenorist, pevski pedagog in skladatelj, * 6. december 1806, Pariz, Francija, † 23. september 1896, Poissy, Francija.
Nastopal je v tenorskih vlogah najpomembnejših belkanto oper, mdr. je nastopil v vlogi Edgarda na krstni predstavi Donizettijeve opere Lucia di Lammermoor leta 1835.
Ukvarjal se je tudi s komponiranjem (napisal je nekaj komičnih oper), na Pariškem konservatoriju je poučeval solopetje (njegov najpomembnejši učenec je bil basist Pol Plancon).