revision: 5786698
title: Flower
url: https://sl.wikipedia.org/wiki/Razred_korvet_Flower


---

Korvete razreda Flower so bile za današnje pojme počasna in lahko oborožena plovila, namenjena protipodmorniškemu delovanju med 2. svetovno vojno, četudi je veliko kanadskih korvet razreda Flower bilo prilagojenih tudi polaganju min in so nekatere imele tudi lahko protiletalsko oborožitev.


== Oblikovanje in gradnja ==
Oblika korvet razreda Flower izvira iz zasnove kitolovke Southern Pride britanske ladjedelnice Smiths Dock Company.


== Zgodovina ==
Korvete razreda Flower so bile prvotno namenjene obalni zaščiti konvojev, četudi so jih kaj kmalu namenili za spremstvo trgovskih ladij po oceanih. Bile so osnovna zaščita konvojev, dokler niso morali zaradi vse hitrejših podmornic graditi večja in hitrejša plovila -  fregate. Enostavna zasnova korvet je omogočala uporabo enakih delov kot za trgovske ladje - zato so jih lahko izdelovali v majhnih komercialnih ladjedelnicah v Veliki Britaniji ter ob vzhodni obali Kanade. Poleg tega je gradnja v komercialnih ladjedelnicah pomenila veliko rezervo v prostovoljnih delavcih, ki jih je bilo možno hitreje priučiti novih delovnih operacij. 
V Veliki Britaniji je bilo od leta 1939 zgrajenih 145 korvet razreda Flower, veliko število (okoli 120) pa jih je bilo zgrajenih v kanadskih ladjedelnicah.


== Glej tudi ==
korveta Nada tudi HMS Mallow (K81)
HMS Bluebell (K80)
seznam vojaških plovil Kraljeve vojne mornarice


== Zunanje povezave ==

http://www.fcca.demon.co.uk/ Arhivirano 2008-01-10 na Wayback Machine.