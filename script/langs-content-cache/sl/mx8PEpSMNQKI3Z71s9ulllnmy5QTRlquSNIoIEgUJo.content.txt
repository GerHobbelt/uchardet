revision: 5296450
title: "Janez Berme\u017E"
url: https://sl.wikipedia.org/wiki/Janez_Berme%C5%BE


---

Janez Bermež, slovenski gledališki igralec, * 18. avgust 1935, Vrhnika, † 23. marec 2020.


== Življenje in delo ==

Študiral je na Akademiji za igralsko umetnost v Ljubljani v letniku Mire Danilove. Študij je absolviral 1962 z vlogo Andreja v Brnčićevi tridejanki Med štirimi stenami. Še isto leto se je zaposlil v SLG Celje, kjer je bil do upokojitve nosilec repertoarja in glavni igralec karakternih nosilnih vlog v mnogih predstavah. Za svojo žanrsko raznoliko, prefinjeno, študiozno in intuitivno poglobljeno igro je prejel Borštnikovo nagrado (1980), nagrado Prešernovega sklada (1983), Severjevo nagrado (1988) in prestižno nagrado za življenjsko delo Borštnikov prstan (1998). Med drugimi vidnimi vlogami je bil Kreon (Sofokles, Kralj Ojdip); Proctor (Arthur Miller, Salemske čarovnice); Veršinin (Anton Pavlovič Čehov, Tri sestre); Poljanec (Ivan Cankar, Lepa Vida); Malvolio (Shakespeare Kakor vam drago) in drugih. 


== Glej tudi ==
seznam slovenskih igralcev
seznam prejemnikov nagrade Prešernovega sklada
seznam prejemnikov Borštnikovega prstana


== Viri ==


== Zunanje povezave ==
Janez Bermež na spletni filmski podatkovni zbirki IMDb