revision: 5790865
title: "Teolo\u0161ka fakulteta v Ljubljani"
url: https://sl.wikipedia.org/wiki/Teolo%C5%A1ka_fakulteta_v_Ljubljani


---

Teološka fakulteta v Ljubljani (uradno: Univerza v Ljubljani, Teološka fakulteta; kratica TEOF/TeoF) je fakulteta, ki je članica Univerze v Ljubljani. Je edina teološka visokošolska ustanova v Sloveniji; poleg osnovne enote v Ljubljani (ki se nahaja v zgradbi Alojzijevišča na Poljanski cesti 4) ima še ločeno enoto v Mariboru (ki se nahaja v Andreanumu).
Veliki kancler fakultete je trenutni ljubljanski nadškof in metropolit (trenutno msgr. Stane Zore OFM), medtem ko je dekan Janez Vodičar. Fakulteta izdaja znanstveni reviji Bogoslovni vestnik in Edinost in dialog, publikacije pa v zbirkah Acta ecclesiastica Sloveniae, Acta theologica Sloveniae, Znanstvena knjižnica in Priročniki.


== Zgodovina ==
Kot ena izmed petih fakultet, ustanoviteljic Univerze v Ljubljani, je bila ustanovljena leta 1919. Med letoma 1949 in 18. novembrom 1992 je bila zaradi takratnega režima izključena iz univerze in hkrati izgubila status državne ustanove.


== Magna charta Facultatis ==
Teološka fakulteta, ki ima svoje korenine v srednjeveških samostanskih in katedralnih sholah ter najodličnejše mesto na prvih univerzah, je tudi na Univerzi v Ljubljani ena od petih ustanovnih fakultet. Njen predhodnik je bil jezuitski kolegij, ki je deloval v Ljubljani v letih 1601 do 1773, vrsta drugih redovnih visokih šol in škofijske teološke šole.
Kot ob svojih začetkih želi Teološka fakulteta tudi na pragu tretjega tisočletja ob stalni skrbi za kvaliteto pedagoškega in raziskovalnega dela razvijati svoj govor o Bogu in človeku, o Božjem učlovečenju in človekovem pobožanstvenju, o stvarstvu in človekovem poseganju vanj, o začetkih vsega in o končnem smislu, o Cerkvi in o življenju v njej.
Opirajoč se na Sveto pismo in izročilo ter upoštevajoč domet človekove misli želi usposobiti svoje študente in študentke za jasen premislek o temah presežnosti in tukajšnjosti, vere in razodetja, kanonskega prava, morale in vzgoje.
Kot katoliška fakulteta sledi avtoriteti cerkvenega učiteljstva in skrbi za intelektualno pripravo kandidatov za duhovništvo ter laiških sodelavcev in sodelavk v Cerkvi in širši družbi.


== Dekani ==
Stanko Cajnkar (1950-66, 1967-68)
Anton Trstenjak (1966-67)
Vilko Fajdiga (1968-70)
Maks Miklavčič (1970-71)
Marijan Smolik (1971-76)
Franc Perko (1976-78, 1981-84)
Štefan Steiner (1978-81)
France Rozman (1984-86)
Rafko Valenčič (1986-90)
Metod Benedik (1990-94)
Janez Juhant (1994-99)
Anton Stres (1999-2000)
Bogdan Kolar (2000-08)
Stanko Gerjolj (2008-2012)
Christian Gostečnik (2012-2016)
Robert Petkovšek (2016-2020)
Janez Vodičar (2020-danes)


== Organizacija ==
KatedreKatedra za filozofijo
Katedra za Sveto pismo in judovstvo
Katedra za liturgiko
Katedra za zgodovino Cerkve in patrologijo
Katedra za psihologijo in sociologijo religije
Katedra za osnovno bogoslovje in dialog
Katedra za dogmatično teologijo
Katedra za moralno teologijo
Katedra za pastoralno in oznanjevalno teologijo
Katedra za cerkveno pravoInštitutiInštitut za Sveto pismo, judovstvo in zgodnje krščanstvo Teološke fakultete v Ljubljani
Inštitut za bioetiko Teološke fakultete v Ljubljani
Inštitut za filozofijo in družbeno etiko Teološke fakultete v Ljubljani
Inštitut za kanonsko-pravne vede Teološke fakultete v Ljubljani
Inštitut za liturgiko in cerkveno glasbo Teološke fakultete v Ljubljani
Inštitut za moralno teologijo in duhovna vprašanja sodobne kulture Teološke fakultete v Ljubljani
Inštitut za patristične študije Teološke fakultete v Ljubljani
Inštitut za religiologijo, ekumenizem in dialog Teološke fakultete v Ljubljani
Inštitut za sistematično teologijo Teološke fakultete v Ljubljani
Inštitut za zgodovino Cerkve Teološke fakultete v Ljubljani
Pastoralni inštitut Teološke fakultete v Ljubljani
Pedagoško-katehetski inštitut Teološke fakultete v Ljubljani


== Zaslužni predavatelji in slušatelji ==
Anton Strle


== Glej tudi ==
seznam fakultet v Sloveniji
seznam predavateljev na Teološki fakulteti v Ljubljani
Teološka knjižnica Maribor
Bogoslovno semenišče Ljubljana
Bogoslovno semenišče Maribor
Bogoslovno semenišče Gorica


== Zunanje povezave ==
Uradna spletna stran
http://www.e-studij.si/UL/TEOF Arhivirano 2010-09-19 na Wayback Machine. (wiki)
RTVSLO.si - Obzorja duha: 90 let TEOF