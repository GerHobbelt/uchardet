revision: 5978803
title: Sight & Sound
url: https://sl.wikipedia.org/wiki/Tokijska_zgodba


---

Tokijska zgodba ali tudi Potovanje v Tokio (japonsko: 東京物語, Hepburn: Tōkyō Monogatari) je japonski dramski film iz leta 1953, ki ga je režiral Jasudžiro Ozu. V glavnih vlogah nastopata Čišu Rju in Čieko Higašijama kot starejši zakonski par, ki pripotuje v Tokio na obisk svojih odraslih otrok. Prikazuje nasprotje med obnašanjem njunih otrok, ki so preveč zaposleni za druženje z njima, z ovdovelo snaho, ki ju prijazno sprejme. Ozu in scenarist Kogo Noda sta napisala scenarij v 103-eh dneh, ohlapno temelji na ameriškem filmu Za boljši jutri Lea McCareya iz leta 1937. Noda je predlagal priredbo filma, ki ga Ozu še ni videl. Slednji je film posnel z igralci in filmskimi delavci, ki so z njim sodelovali že na več projektih. 
Premierno je bil prikazan 3. novembra 1953 na Japonskem, v tujini pa ni bil poznan, ker so ga japonski distributerji označili za »preveč japonskega« za trženje v tujini. Leta 1957 je bil prikazan v Londonu, kjer je bil prvi dobitnik nagrade Sutherland Trophy, ameriški kritiki pa so ga hvalili po predvajanju v New Yorku leta 1972. Film velja za Ozujevo mojstrovino in je pogosto izbran za enega najboljših filmov vseh časov, leta 2012 v anketi filmskih režiserjev za revijo Sight & Sound za najboljšega vseh časov.


== Vloge ==


== Sklici ==


== Zunanje povezave ==

Tokijska zgodba v IMDb
Tokijska zgodba na AllMovie (angleško)
Tokijska zgodba na Metacritic (angleško)
Tokijska zgodba na Rotten Tomatoes (angleško)
Tokijska zgodba na TCM Movie Database