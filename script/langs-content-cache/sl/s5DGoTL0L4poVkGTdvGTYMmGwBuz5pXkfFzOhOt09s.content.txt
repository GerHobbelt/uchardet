revision: 6030676
title: Ati Soss
url: https://sl.wikipedia.org/wiki/Ati_Soss


---

Ati Soss, slovenski klarinetist, saksofonist, skladatelj, glasbeni aranžer, pravnik in dirigent, * 5. maj 1930, Ljubljana, † 21. september 1986, Ljubljana.
Ati Soss je diplomiral na ljubljanski Akademiji za glasbo, kjer je končal študij klarineta, ter na Pravni fakulteti. Po končanem študiju je za leto dni odšel v Francijo, da bi se izpopolnil v igranju klarineta ter saksofona. V Parizu je igral z različnimi zasedbami in različnimi glasbeniki, nato pa se je leta 1950 vrnil v Ljubljano, kjer je postal prvi alt saksofonist ter solist Plesnega orkestra Radio Ljubljana. Pred tem je igral v študentskem orkestru Veseli berači, ki ga je tudi vodil, Akademskem plesnem orkestru Apo ter orkestru Ad hoc. Nastopal je tudi v drugih radijskih ansamblih: ansamblu solistov Plesnega orkestra RA Ljubljana (Ljubljanski jazz ansambel), bil je glavni steber ansamblov Jureta Robežnika in Mojmirja Sepeta, vrsto let pa je vodil tudi ansambel pod svojim imenom. Bil je vodja sekcije za jazzovsko glasbo Društva slovenskih skladateljev.
Poleg igranja se je ukvarjal tudi s komponiranjem (napisal je več kot 400 skladb), aranžiranjem ter dirigiranjem zabavne, plesne ter instrumentalne glasbe.


== Nagrade ==
red dela s srebrnim vencem
Nagrada Prešernovega sklada (1980) - za prispevke k slovenski jazzovski glasbi


== Izbrana diskografija ==


== Viri ==
Skale, Aleksander (1986). »Atija Sossa ni več«. Stop. Zv. 19, št. 40. str. 38.


== Zunanje povezave ==
Ati Soss – diskografija na Discogs
Ati Soss na Bazi slovenskih filmov