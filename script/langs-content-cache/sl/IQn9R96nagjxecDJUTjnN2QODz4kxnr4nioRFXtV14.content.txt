revision: 6031125
title: "Oportunisti\u010Dna oku\u017Eba"
url: https://sl.wikipedia.org/wiki/Oportunisti%C4%8Dna_oku%C5%BEba


---

Oportunistična ali priložnostna okužba je okužba, ki jo povzročajo mikroorganizmi, ki so v normalnih razmerah oportunisti; do take okužbe pride pri zmanjšani telesni odpornosti.


== Vzroki ==
Priložnostne okužbe se pojavljajo pri bolnikih z oslabljenim imunskim sistemom. Do tega lahko pride iz različnih vzrokov. Priložnostnim okužbam so, na primer, podvrženi bolniki, okuženi z virusom HIV – virus HIV sam po sebi ne povzroči smrti; bolnik z aidsom umre zaradi zapletov, ki jih povzročijo priložnostne okužbe. Vzrok je lahko tudi zdravljenje z zdravili. Raziskave kažejo, da bolniki, zdravljeni z biološkimi zdravili, pogosteje zbolevajo za okužbami (priložnostnimi in običajnimi). Pri teh bolnikih je nevarnost za pojav okužb zvečena zaradi osnovne bolezni ter pogostega sočasnega zdravljenja z učinkovinami, ki okvarjajo imunski sistem (npr. citostatiki, glukokortikoidi, kalcinevrinski zaviralci itd). Drugi dejavniki, ki povečajo tveganje za pojav priložnostnih okužb, so še nedohranjenost, ponavljajoče se okužbe, genetsko nagnjenje, poškodbe kože, zdravljenje z antibiotiki, kirurški posegi ter nosečnost.


== Povzročitelji ==
Najpogosteje povzročajo priložnostne okužbe naslednji mikroorganizmi:

Acinetobacter baumanni
Aspergillus sp.
Candida albicans
Clostridium difficile
Cryptococcus neoformans
Cryptosporidium
Cytomegalovirus
Histoplasma capsulatum
Isospora belli
virus JC, ki povzroča progresivno multifokalno levkoencefalopatijo
humani herpesvirus 8 (HHV8), ki povzroča Kaposijev sarkom
Microsporidium
Pneumocystis jirovecii
Pseudomonas aeruginosa
Staphylococcus aureus
Streptococcus pyogenes
Toxoplasma gondii


== Viri ==