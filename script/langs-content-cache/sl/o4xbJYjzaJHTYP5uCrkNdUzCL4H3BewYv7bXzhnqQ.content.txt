revision: 5760559
title: Botai
url: https://sl.wikipedia.org/wiki/Bojan


---

Bojan je moško osebno ime.


== Slovenske različice ==
moške različice imena: Bojc, Bojče, Bojči, Bojeslav, Bojimir, Bojin, Bojkan, Bojko, Bojmir
ženske različice imena: Bojana, Boja, Bojanca, Bojanka, Bojca, Bojčenka, Bojislava, Bojka, Bojkica, Bojimira


== Tujejezikovne različice ==
pri Bolgarih: Боян
pri Makedoncih, Srbih: Боjaн


== Izvor in pomen imena ==
Ime Bojan je slovanskega izvora. Najverjetneje izhaja iz dvočlenskih slovanskih imen, ki se začenjajo z Boj-, npr. Bojimir. Prvi člen imena Boj- je iz samostalnika bòj v pomenu besede »borba, bojevati se«.


== Pogostost imena ==
Po podatkih Statističnega urada Republike Slovenije je bilo na dan 31. decembra 2007 v Sloveniji število moških oseb z imenom Bojan: 10.625. Med vsemi moškimi imeni pa je ime Bojan po pogostosti uporabe uvrščeno na 17. mesto.


== Osebni praznik ==
Bojan (Vojan) je tudi ime svetnika, mučenca, ki je bil ruski knez in je umrl 28. marca leta 827.


== Krajevna imena ==
Na Bojane pri starih Slovencih spominjajo krajevna imena: Bojanci pri Adlešičih, Bojanja vas pri Metliki in Bojanji Vrh pri Muljavi.


== Zanimivost ==
Med najstarejše znane Bojane spada stari pevec Bojan iz ruskega epa Slovo o polku Igor´ěve. Po njem se imenuje bajan ="velika harmonika".


== Znani nosilci imena ==


== Glej tudi ==
Seznam osebnih imen na B
seznam najpogostejših imen v Sloveniji
Medved Bojan (risani film)
ime Boris
ime Bojko


== Viri ==


== Zunanje povezave ==