revision: 5895690
title: Mrkopalj
url: https://sl.wikipedia.org/wiki/Mrkopalj


---

Mrkopalj je naselje na Hrvaškem, ki je središče občine Mrkopalj v Primorsko-goranski županiji.


== Lega ==
Mrkopalj (prej Berkopalj), naselje, občinsko središče, lovsko in turistično središče v Gorskem kotarju. Leži na Mrkopaljskem polju na nadmorski višini 820 m v zahodnem delu vznožja gorskega masiva Velike Kapele okoli 10 km jugovzhodno od Lokev. Mrkopalj je izhodišče za izlete v strogi naravni rezervat Bele in Samarske stene.


== Zgodovina ==
V starih listinah se kraj prvič omenja leta 1477 v listini hrvaškega kneza Martina II. Frankopana. V naselju so ruševine cerkvice iz 15. stoletja ter župnijska cerkev Blažene Djevice Marije Žalostne postavljene leta 1854. Leta 1727 so skozi naselje zgradili Karolinsko cesto Karlovec-Reka. Z ukazom cesarja Jožefa II. je Mrkopalj 14. marca 1785 dobil trgovske pravice, grb in pečat. Tu so leta 1914 priredili prvo hrvaško tekmovanje v teku na smučeh. Tudi sedaj vsako leto meseca februarja organizirajo tekmovanje v nordijskem smučanju za prvenstvo Hrvaške. Na bližnji Matić poljani, do katere vodi pot iz naselja Tuk Vojni stoji spominsko obeležje, ki spominja na 26 partizanov 2. brigade 13. primorsko-goranske divizije, kateri  so na tem mestu februarja 1944 zmrznili pri temperaturi –27 °C.


== Demografija ==


== Sklici ==


== Glej tudi ==
seznam naselij na Hrvaškem