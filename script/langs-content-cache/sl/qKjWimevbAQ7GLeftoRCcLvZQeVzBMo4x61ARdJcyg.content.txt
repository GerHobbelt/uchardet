revision: 5882668
title: "Ljudmila Plesni\u010Dar Gec"
url: https://sl.wikipedia.org/wiki/Ljudmila_Plesni%C4%8Dar_Gec


---

Ljudmila Plesničar Gec, slovenska arheologinja, * 1931, Sežana, † 10. julij 2008, Ljubljana, Slovenija.


== Življenje ==
Ljudmila Plesničar je študirala arheologijo v Ljubljani, kjer je leta 1956 diplomirala. Doktorirala je iz predmeta arheologija leta 1975 v Ljubljani. Njena prva zaposlitev na arheološkem področju je bila v Kopru, od leta 1961 do upokojitve pa je vodila arheološki oddelek v Mestnem muzeju Ljubljana. Skrbela je za izkopavanja na območju antične Emone v Ljubljani. Svoja odkritja o urbanizmu Emone - The Urbanism of Emona, je objavila v dvojezični monografiji. Objavljala je v domače in tuje strokovne revije, v Enciklopedijo Slovenije in v veliko katalogov razstav, ki jih je pripravila v Ljubljani in drugje.


== Odlikovanja in nagrade ==
Leta 1997 je prejel častni znak svobode Republike Slovenije z naslednjo utemeljitvijo: »za odlične dosežke na podorčju varovanja kulturne dediščine, še posebej arheologije«.
Prejela je še Valvasorjevo nagrado.


== Viri in opombe ==


== Glej tudi ==
Seznam prejemnikov častnega znaka svobode Republike Slovenije