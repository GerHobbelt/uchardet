revision: 6037703
title: Breda (ime)
url: https://sl.wikipedia.org/wiki/Breda_(ime)


---

Breda je žensko osebno ime.


== Izvor imena ==
Izvor imena Breda ni zadovoljivo pojasnen. Po zelo približni glasovni podobnosti se povezuje z imenom Brigita oziroma različico Brida ter Frida, nemško Fride.  Zaradi nedokazanosti v starejših virih je to preobrazbo dveh precej različnih imen nemogoče zanesljivo dokazati. Imena Breda kot ženskega osebnega imena ni v drugih slovanskih niti evropskih jezikih. Še najbolj zanisljiv vir , ki dokazuje obstoj imena na Slovenskem, je slovenska ljudska pesem v kateri nastopa »mlada Breda«.


== Različice imena ==
Bredi, Bredica, Bredka,


== Pogostost imena ==
Po podatkih Statističnega urada Republike Slovenije je bilo na dan 31. decembra 2007 v Sloveniji število ženskih oseb z imenom Breda: 2.338. Med vsemi ženskimi imeni pa je ime Breda po pogostosti uporabe uvrščeno na 112. mesto.


== Osebni praznik ==
Glede na domnevni izvor imena osebe s tem imenom godujejo takrat kot Brigite - 1. februarja ali takrat kot Fride - 19. oktobra.


== Zanimivosti ==
Na ime Breda se samo na videz nanaša izraz breda »težka strojnica ali lahki top italijanskega izvora«. Izraz izhaja iz imena tovarne Breda (s polnim imenom: Società Italiana Ernesto Breda per Costruzioni Meccaniche), ki jo je leta 1886 v Milanu ustanovil inženir Ernesto Breda.
Breda di Piave je mesto in industrijsko središče v pokrajini Treviso.


== Glej tudi ==
seznam osebnih imen na B
seznam najpogostejših imen v Sloveniji


== Viri ==