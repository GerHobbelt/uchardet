revision: 5785561
title: Phonetics
url: https://sl.wikipedia.org/wiki/Praat


---

Praat je prosti računalniški program za fonetične analize govora. Ustvarila sta ga Paul Boersma in David Weenink iz Univerze v Amsterdamu. Program razvijata in nadgrajujeta še naprej. Praat deluje na številnih operacijskih sistemih, vključno z več verzijami Unixa, Linuxa, Maca in Microsoft Windowsa (2000, XP, Vista, 7, 8, 10). Program podpira jezikovno sintezo.


== Uporabnost ==
Glede na namen se za jezikoslovno transkribiranje uporabljata predvsem dva računalniška programa – Transcriber in Praat. Oba imata svoje prednosti in slabosti. Poleg njiju obstaja še vrsta drugih jezikoslovnih računalniških orodij za transkribiranje, ki v slovenskem jezikoslovju niso v široki uporabi. 
Prednosti Praata:

Poleg transkribiranja ponuja tudi možnost akustične oz. fonetične analize govora (raziskovanje besedilnofonetičnih parametrov),
možnost zapisa hkratnega govora več kot dveh govorcev,
preprosto predvajanje zvočnega posnetka in segmentiranje signala na manjše enote,
preprost prenos transkribiranega besedila v poljubni urejevalnik besedil,
je prostodostopen,
je pogosto uporabljan v slovenskem jezikoslovju; raziskovalne izkušnje z njegovo uporabo so javno objavljene na več mestih.Pomanjkljivosti Praata:

Ne podpira slikovnih in prevelikih datotek,
zaradi številnih funkcij akustične analize govora ni najbolj uporabniško prijazen za transkribiranje,
ne omogoča vnosa podatkov o govorcih in diskurzih,
ne omogoča vnosa metaoznak,
izhodna datoteka ni v XML-formatu, ampak v posebni Praatovi obliki.


== Zgodovina programskih verzij ==


== Sklici ==


== Viri ==
Huber, Damjan (2017). »Raziskovalna izhodišča besedilnofonetične analize slovenskega medijskega govora (na primeru besednovrstne predvidljivosti poudarkov)«. Slavistična revija. Zv. 65, št. 2. str. 826–838. Dokument v dLib.Sever, Miha (2020). "Vpliv hitrosti govora na dolžino premorov v spikerskem govoru na primeru televizijskih informativnih oddaj 24ur in Dnevnik." Diplomsko delo. Ljubljana: Filozofska fakulteta. Dostopno na: https://repozitorij.uni-lj.si/IzpisGradiva.php?id=120497&lang=slv


== Zunanje povezave ==
Praat: doing Phonetics by Computer — Uradna spletna stran