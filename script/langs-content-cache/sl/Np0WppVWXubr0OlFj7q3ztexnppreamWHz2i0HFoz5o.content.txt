revision: 5785068
title: Policijska uprava (Slovenija)
url: https://sl.wikipedia.org/wiki/Policijska_uprava_(Slovenija)


---

Policijska uprava je »območna organizacijska enota policije, ki jo vlada ustanovi na določenem območju države, določi pa tudi njen sedež. Policijske uprave so z generalno policijsko upravo povezane organizacijsko in funkcionalno. Členitev strokovnih služb na policijskih upravah je namreč prilagojena strukturi strokovnih služb generalne policijske uprave.


== Naloge ==
usklajuje in usmerja delo policijskih postaj, jim daje strokovna navodila, izvaja nadzor nad njihovim delom ter jim zagotavlja strokovno pomoč
odkriva in preiskuje določena kazniva dejanja, odkriva in prijema storilce takih dejanj in jih izroča pristojnim organom
zagotavlja izvajanje nalog s področja javnega reda, ko je potrebno usklajeno delovanje na območju uprave, ali ko gre za hujše kršitve javnega reda
zagotavlja in izvaja določene naloge s področja urejanja in nadzora prometa, ko je potrebno usklajeno delovanje na širšem območju uprave
opravlja določene naloge s področja varovanja določenih oseb in objektov;
zagotavlja in izvaja določene naloge za mejno kontrolo in varovanje državne meje
izvaja postopke s tujci
sodeluje z obmejnimi policijskimi organi sosednjih držav
izdaja na prvi stopnji odločbe v zadevah prehajanja čez državno mejo
opravlja določene naloge s področja delovanja policije v izrednem stanju ali v vojni
izvaja določene naloge vzdrževanja informacijskega in telekomunikacijskega sistema policije;
opravlja določene naloge s področja delovnih razmerij, strokovnega usposabljanja in izpopolnjevanja, finančnih in materialnih zadev, tekočega vzdrževanja objektov in materialno-tehničnih sredstev
opravlja druge naloge s področja dela policije, ki jih določa zakon ali drug predpis, izdan na podlagi zakona.


== Razdelitev ==
Policijska uprava Celje
Policijska uprava Koper
Policijska uprava Kranj
Policijska uprava Krško
Policijska uprava Ljubljana
Policijska uprava Maribor
Policijska uprava Murska Sobota
Policijska uprava Nova Gorica
Policijska uprava Novo mesto
Policijska uprava Postojna
Policijska uprava Slovenj Gradec


== Viri in opombe ==