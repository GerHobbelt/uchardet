revision: 5786824
title: "Register kulturne dedi\u0161\u010Dine Slovenije"
url: https://sl.wikipedia.org/wiki/Register_kulturne_dedi%C5%A1%C4%8Dine_Slovenije


---

Register kulturne dediščine Slovenije je uradna evidenca kulturne dediščine v Sloveniji. Register sestavljajo trije medsebojno povezani deli: register nepremične dediščine, register premične dediščine in register nesnovne dediščine.
Vpis v register pomeni le informacijsko podporo izvajanju varstva dediščine, saj so v registru samo osnovni podatki o registrirani dediščini – opis, fotografija, koordinate in podobno in nima več neposrednih posledic za lastnika dediščine. V treh medsebojno povezanih delih (premična, nepremična, nesnovna dediščina) se za spomenike vodijo posebej varstveni podatki, ki obsegajo: listine varstva, opis varstva, varstveni režim in podatke o lastniku spomenika. 
Zakonodaja določa, da se v register vpisujejo enote, starejše od 50 let.


== Sklici ==


== Viri ==
Pravilnik o registru kulturne dediščine, Uradni list Republike Slovenije, št. 66/2009 z dne 21. 8. 2009