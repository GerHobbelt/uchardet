revision: 5780753
title: Antibes
url: https://sl.wikipedia.org/wiki/Antibes


---

Antibes (uradno Antibes Juan les pins, okcitansko/provansalsko Antíbol) je letoviško mesto in občina v jugovzhodnem francoskem departmaju Alpes-Maritimes regije Provansa-Alpe-Azurna obala, ob Sredozemskem morju. Mesto ima okoli 75.000 prebivalcev.


== Geografija ==
Antibes leži na Azurni obali med Cannesom in Nico, na vzhodni strani polotoka Garoupe. Sestavljen je iz več četrti, od katerih pomembnejše so poleg samega središča še Cap d'Antibes, Juan-les-Pins, La Croix Rouge, La Fontonne, Les Semboules, Saint-Jean, Saint-Maymes, Nova Antipolis in Super Antibes.
Na ozemlju občine se v Sredozemsko morje izliva 21 km dolga priobalna rečica Brague.


== Administracija ==
Antibes je sedež dveh kantonov:

Kanton Antibes-Biot (del občine Antibes, občina Biot: 38.494 prebivalcev),
Kanton Antibes-Center (del občine Antibes: 28.943 prebivalca).Del ozemlja občine se nahaja v kantonu Vallauris-Antibes-Zahod s sedežem v Vallaurisu. Vsi trije kantoni so sestavni deli okrožja Grasse.


== Zgodovina ==
Ozemlje Antibesa so v starem veku naseljevala ligurska plemena. Starogrški Antipolis je bil ustanovljen kot kolonija Massalije v 6. stoletju pred našim štetjem nasproti mestu Nikeji, omenjen v Strabonovi Geografiji.
V rimskem času se je preimenoval v Civitas Antipolitana, leta 43 pred našim štetjem izgubil status svobodnega Marseillskega mesta in pripadel rimski provinci Galiji Narbonensis.
V 17. stoletju je mesto dobilo obzidje s trdnjavami, zgrajeno pod Vaubanom, večinoma porušeno v 60. letih 19. stoletja.


== Zanimivosti ==

nekdanja katedrala Notre-Dame de la Garoupe, danes v njej poteka od januarja do marca Festival d'Art Sacré,
župnijska cerkev s kapelo sv. Duha in Grimaldijevim stolpom, zgrajena v 12. stoletju na mestu nekdanje starokrščanske cerkve,
grad Grimaldijev, danes Muzej Picasso, iz 15. in 16. stoletja,
trdnjava Fort carré,
svetilnik Garoupe.


== Pobratena mesta ==
Ålborg (Jutland, Danska),
Desenzano del Garda (Lombardija, Italija),
Eilat (Izrael),
Kinsale (Munster, Irska),
Newport Beach (Kalifornija, ZDA),
Olimpija (Grčija),
Schwäbisch Gmünd (Baden-Württemberg, Nemčija).


== Glej tudi ==
seznam mest v Franciji


== Zunanje povezave ==

Uradna stran (francosko)