revision: 5118505
title: Cyperaceae
url: https://sl.wikipedia.org/wiki/Nizko_barje


---

Nizko barje nastane z zamočvirjenem stoječih voda od obrežja proti sredini in s trajno ali občasno poplavljenostjo nekaj kopnih predelov. Nizka barja nastajajo na povirnih krajih v globelih s trajno ali občasno stoječo vodo in na krajih z visoko podtalno vodo. 
Nizko barje je barje, za katero je značilna minerotrofnost. Zaradi tega so nizka barja bogatejša s hranili kot visoka barja. Rastline nizkega barja imajo stik s hranili bogato podtalnico. Zaraščajo ga šaši in ostričevke (Cyperaceae) in kjer znaša pH od 5 do 6.5, se lahko z nadaljnjim zakopnjevanjem razvije jelšev gozd ali travišče. Pri obilici vode pa se razvije visoko barje.


== Ogroženost ==
Zaradi osuševanja in namakanja (intenzivno kmetijstvo) so to najbolj ogroženi vodni ekosistemi.


== Glej tudi ==
Barje


== Viri ==
Zgradba gozda na prehodu v visoko barje, Damjan Jan (diplomsko delo) Biotehniška fakulteta, oddelek za gozdarstvo in obnovljive gozdne vire
Izbrana življenjska okolja rastlin in živali v Sloveniji, Iztok Geister, 1999, ISBN 961-618-95-8