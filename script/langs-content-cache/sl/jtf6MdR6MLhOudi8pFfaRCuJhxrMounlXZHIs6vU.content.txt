revision: 5772057
title: Evolucijska biologija
url: https://sl.wikipedia.org/wiki/Evolucijska_biologija


---

Evolucijska biologija je področje biologije, ki preučuje skupni izvor bioloških vrst in njihovo spreminjanje, razširjanje ter raznovrstnost v času. Znanstvenik, ki se ukvarja z evolucijsko biologijo, je evolucijski biolog.
Področje združuje mnogo drugih področij biologije, tako terenskih kot laboratorijskih in tudi izključno teoretskih; tako biolog, ki izhaja iz preučevanja določene skupine organizmov, npr. herpetolog, entomolog ali ornitolog, uporablja te organizme kot zgled za splošnejše pojave. Pomembno vlogo imajo paleontologi in geologi, katerih fosilna odkritja dajejo odgovore na vprašanja o hitrosti in načinu evolucijskih sprememb, pa tudi populacijski genetiki, ki se teh vprašanj lotevajo teoretsko.
Izsledki s tega področja so uporabni predvsem pri razlaganju raznolikosti življenja na Zemlji, izven biologije pa za sistemsko optimizacijo, predvsem na področju računalništva.


== Nekateri znani evolucijski biologi ==


== Glej tudi ==
Darwin-Wallaceova medalja


== Zunanje povezave ==
BMC Evolutionary Biology, prosta znanstvena revija
Evolutionary Biology, znanstvena revija; izdaja Springer
Journal of Evolutionary Biology Arhivirano 2009-03-09 na Wayback Machine., delno prosta znanstvena revija (članki so prosto na voljo po dveh letih od objave); izdaja Blackwell Publishing