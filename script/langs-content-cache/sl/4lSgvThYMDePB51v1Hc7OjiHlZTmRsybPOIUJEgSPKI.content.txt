revision: 5275231
title: "Rimsko gomilno grobi\u0161\u010De v Brengovi"
url: https://sl.wikipedia.org/wiki/Rimsko_gomilno_grobi%C5%A1%C4%8De_v_Brengovi


---

Rimsko gomilno grobišče v Brengovi je eno pomembnejših kulturnih spomenikov rimske civilizacije v Slovenskih goricah.
Na grobišču se nahaja 15 gomil iz rimske dobe, katere so v večini dobro ohranjene, nekaj so jih na začetku prejšnjega stoletja odkopali, zaradi kamenja katerega so uporabili pri gradnji hiš. V 50. letih prejšnjega stoletja je začel načrtno in strokovno raziskovati gomile domačin amaterski arheolog Vlado Lorber skupaj z arheologom Stankom Pahičem, s katerim sta o najdbah poročala v Arheološkem vestniku, najdeni predmeti pa so shranjeni v Pokrajinskem muzeju Maribor.
V začetku tega stoletja se je občinska uprava v Cerkvenjaku odločila da uredi na področju gomilnega grobišča Arheološki park. S pomočjo arheologa konzervatorja Ivana Tuška iz Zavoda za varstvo narave in kulturne dediščine Slovenije so leta 2004 opravili arheološka zaščitna izkopavanja na gomili št. XIV. V njej je bila odkrita kamnita grobnica iz slovenjegoriškega peščenca, v kateri je bila debela plast žganine, sežgane človeške kosti ter rimske keramične posode. Leta 2008 so pričeli aheološko saniranje na poškodovani gomili št. XII s premerom 8 m in višino 0,5 m. Ob robu gomile tik pod površjem je bila močno poškodovana kamnita pepelnica, v njej in okoli nje je bila najdena plast žganine s sežganimi kostmi in odlomki rimskih posod: žare s pokrovom, trinožnika, skodelic, vrča in čaš tankih sten. Obe gomili sta prezentirani z grobnimi najdbami.


== Sklici ==


== Viri ==
Bernard Rajh; Marjan Toš, ur. (2001). Podoba kraja Občine Cerkvenjak. Slovenskogoriški forum. COBISS 45861121. ISBN 961-90917-0-1.
»Zrnje«. Občina Cerkvenjak. 6. september 2008. {{navedi novice}}: Sklic ima neznan prazen parameter: |coauthors= (pomoč)
»Odlok o razglasitvi kulturnih in zgodovinskih spomenikov«. Uradni list RS. Pridobljeno 5. decembra 2011.


== Glej tudi ==
Seznam enot nepremične kulturne dediščine v Občini Cerkvenjak