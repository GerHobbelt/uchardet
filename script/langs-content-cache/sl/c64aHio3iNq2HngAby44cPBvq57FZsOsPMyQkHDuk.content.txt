revision: 5975520
title: Milena Usenik
url: https://sl.wikipedia.org/wiki/Milena_Usenik


---

Milena Usenik, slovenska športnica, atletinja in slikarka, * 1934, Veliki Vrh, Bloke, † 31. marec 2023V suvanju krogle je leta 1956 na OI Melbourne dosegla 9. mesto, leta 1960 (OI Rim) pa 10. mesto.
Po končani športni karieri se je usmerila v likovno umetnost. Ustvarjala je pretežno štafelajne slike s prefinjeno barvno abstrakcijo in figuraliko. V poznem obdobju se je usmerila v svoje vizije šopkov cvetja. Zadnjo razstavo je imela v likovni galeriji ljubljanskega društva v Zoisovi palači na Bregu.
Slikarstvo je študirala na Akademiji za likovno umetnost v Ljubljani, kjer je leta 1965 pri Maksimu Sedeju diplomirala in nato leta 1968 pri Gabrijelu Stupici končala še slikarsko specialko. S svojimi deli se je predstavila na številnih in samostojnih in skupinskih razstavah doma in v tujini. Kot svobodna umetnica je živela in ustvarja v Logatcu in Ljubljani. Leta 2021 je prejela najvišjo stanovsko nagrado Riharda Jakopiča za življenjsko delo.
Poročena je bila z Emerikom Bernardom. Svoj umetniški navdih je nadgradila z bivanjem in ustvarjanjem v Istri.


== Vir ==


== Glej tudi ==
seznam slovenskih atletov
seznam slovenskih slikarjev


== Zunanje povezave ==
Milena Usenik na spletišču Olympics.com (angleščina)
Milena Usenik na spletišču Olympedia (angleščina)