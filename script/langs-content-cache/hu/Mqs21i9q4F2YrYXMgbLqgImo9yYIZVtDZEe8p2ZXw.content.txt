revision: 25682736
title: Umar Sadiq
url: https://hu.wikipedia.org/wiki/Umar_Sadiq


---

Umar Sadiq (Kaduna, 1997. február 2. –) nigériai válogatott labdarúgó, a spanyol Real Sociedad csatárja.


== Pályafutása ==


=== Klubcsapatokban ===
Sadiq a nigériai Kaduna városában született. Az ifjúsági pályafutását a helyi Kusa Boys, Future of Africa és Abuja College csapatában kezdte, majd 2013-ban az olasz Spezia akadémiájánál folytatta.2015-ben mutatkozott be a Spezia felnőtt csapatában. A 2015–16-os szezonban az első osztályú Románál szerepelt kölcsönben, majd a szezon végén a klubhoz szerződött. 2016 és 2020 között az olasz Bologna, Torino és Perugia, a holland NAC Breda, a skót Rangers, illetve a szerb Partizan csapatait erősítette szintén kölcsönben. A lehetőséggel élve, 2020-ban a szerb klubhoz igazolt.
2020. október 5-én ötéves szerződést kötött a spanyol másodosztályban érdekelt Almería együttesével. Először a 2020. október 10-ei, Logroñés ellen 1–0-ra elvesztett mérkőzés félidejében, Francisco Villalba cseréjeként lépett pályára. Első gólját 2020. október 21-én, a Cartagena ellen 1–1-es döntetlennel zárult találkozón szerezte meg. A 2021–22-es idényben feljutottak az első osztályba.
2022. szeptember 1-jén a Real Sociedadhoz igazolt.


=== A válogatottban ===
Sadiq 2016-ban tagja volt a Nigériai Olimpiai Csapatnak, amellyel megszerezte a bronzérmet is.
2022-ben debütált a nigériai válogatottban. Először a 2022. január 11-ei, Egyiptom ellen 1–0-ra megnyert mérkőzés 72. percében, Taiwo Awoniyit váltva lépett pályára. Első válogatott gólját 2022. január 19-én, Bissau-Guinea ellen 2–0-ás győzelemmel zárult Afrikai Nemzetek Kupája-mérkőzésen szerezte meg.


== Statisztikák ==
2022. szeptember 11. szerint


=== A válogatottban ===


==== Góljai a válogatottban ====


== Sikerei, díjai ==
PartizanSuper Liga
Ezüstérmes (1): 2019–20Szerb Kupa
Döntős (1): 2019–20AlmeríaSegunda División
Feljutó (1): 2021–22Nigériai Olimpiai CsapatNyári Olimpiai Játékok – Labdarúgás
Bronzérmes: 2016


== Jegyzetek ==


== Fordítás ==
Ez a szócikk részben vagy egészben  az   Umar Sadiq című angol Wikipédia-szócikk fordításán alapul.  Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként.


== További információk ==
Transfermarkt