revision: 26077551
title: Vargha Ilona
url: https://hu.wikipedia.org/wiki/Vargha_Ilona


---

Vargha Ilona (Budapest, 1910. június 8. – Budapest, 1973. április 19.) magyar tőrvívó, világ- (1937) és Európa-bajnok (1934, 1935), edző, iparművész.


== Karrierje ==
A Budapesti Egyetemi Athletikai Clubban (BEAC) kezdett vívni. 1934–1951 között 52-szer volt válogatott. 1934-ben a varsói, 1935-ben a lausanne-i Európa-bajnokságon bajnokságot nyert. 1936-ban a XI. berlini olimpián a női tőrvívásban 41 indulóból 7. helyezett lett. 1936-ban a San Remó-i Európa-bajnokságon a 2. helyezett női tőrvívócsapat tagja volt. 1937-ben a párizsi világbajnokságon a győztes női tőrvívócsapat tagja volt. 1938–1939 között a Detektív Athletikai Club tagja volt. 1948-ban a Budapest Barátság Sport Egylet versenyzőjeként tagja volt az országos női tőrvívó csapatának. 1948-ban a hágai és 1951-ben a stockholmi világbajnokságon is 2. helyezett női tőrvívócsapat tagja volt. Visszavonulása után vívásoktatással foglalkozott.
Sírja az Óbudai temetőben található (21/1-1-42).


== Források ==

Vargha Ilona profilja az Olympedia oldalán (angolul)
Magyar életrajzi lexikon IV: 1978–1991 (A–Z). Főszerk. Kenyeres Ágnes. Budapest: Akadémiai. 1994.  ISBN 963-05-6422-X  
Vargha Ilona sírja
Népsport: Vargha Ilus az ostor csattanós hegye. www.nemzetisport.hu (2023. máj. 2.)  (Hozzáférés: 2023. máj. 3.)


== További információk ==
Révai új lexikona XVIII. (Tob–Z). Főszerk. Kollega Tarsoly István. Szekszárd: Babits. 2006.  ISBN 963-955-641-6, ISBN 978-963-955-641-6  
Új magyar életrajzi lexikon VI. (Sz–Zs). Főszerk. Markó László. Budapest: Helikon. 2007.  ISBN 963-547-414-8