revision: 26002904
title: John G. Roberts
url: https://hu.wikipedia.org/wiki/John_G._Roberts


---

John G. Roberts (Buffalo, 1955. január 27. – )  az Amerikai Egyesült Államok Legfelsőbb Bíróságának főbírója. Roberts 1976-ban végezte el a Harvard College-ot, majd 1979-ben Juris Doctor fokozatot szerzett a Harvard Egyetem jogi karán. Ezután 1979-80-ban Henry J. Friendly bíró asszisztense volt a New York-i fellebviteli bíróságon, majd William H. Rehnquist, a legfelsőbb bíróság későbbi főbírója asszisztense volt 1980-tól egy évig. Ronald Reagan hatalomra kerülése után az Igazságügyminisztériumban dolgozott két évig, majd a Fehér Ház jogi osztályára került 1982-től 1986-ig. Ezután 1989-ig ügyvédként dolgozott, majd az első Bush-kormányzat idején ismét az Igazságügyminisztériumban volt magas rangú tisztviselő. 1993-tól 2003-ig visszatért az ügyvédi munkához. 2003-ban a washingtoni fellebviteli bíróság bírája, majd 2005-től a Legfelsőbb Bíróság főbírója lett.
Roberts 1996 óta házas. Felesége Jane Marie Sullivan. Két gyermekük van: Josephine és John.


== Jegyzetek ==


== Források ==
Current Members. About the Court. Supreme Court of the United States. (Hozzáférés: 2020. május 28.)