revision: 26183388
title: History
url: https://hu.wikipedia.org/wiki/History


---

A History egy népszerű televíziócsatorna. Amerikában az A&E Networks üzemelteti. Korábban a csatorna fő profilja a történelmi témák feldolgozása volt, manapság a műsorok inkább az űrlényekről, kitalált lények kereséséről avagy a szellemek járta helyek felderítéséről szólnak. Mindezek mellett valóságshow-k is elkezdtek megjelenni itt, amelyet a kritikusok és a csatorna régi rajongói nem néztek jó szemmel. 2017. április 1-je óta vannak a csatornán magyar nyelvű reklámok, kezdetben az Atmedia koordinálta, 2019. január 1. óta az RTL Saleshouse értékesíti a csatorna reklámidejét.
Magyarországon a csatorna hangja 2010-2014-ig Bodrogi Attila, 2014-2016-ig Csőre Gábor, 2016-2018-ig Crespo Rodrigo, 2018-tól 2020-ig Bartucz Attila volt. Jelenlegi csatornahangja 2020-tól Pásztor Tibor. 
Amerikában pedig a csatornahangja ismeretlen.


== Története ==
1995-ben indult el az USA-ban, The History Channel néven. Történelmi témájú sorozatokat, illetve dokumentumfilmeket sugárzott. Ez így volt egészen 2008-ig, amikor változás következett be: új logót kapott, és ekkoriban kezdtek el felbukkanni a reality show-k is. A „The” és a „Channel” szavakat pedig elhagyták a névből. 2008-ban mutatták be a csatorna nagy felbontású (HD) verzióját is. Amerikában spanyol nyelven is elérhető.
Az idők során a History „beszivárgott” Európába is. Társadói is jelentek meg, pl.: Military History, H2, Lifetime, Crime and Investigation Network stb. Kritikák is érték a csatornát, főleg amiatt, mert elkezdett valóságshow-kat gyártani, illetve vetíteni, melyek nem illenek a csatornára (többek között a neve miatt). Amiatt is támadás érte őket, hogy az új műsorok történelmi háttere megkérdőjelezhető, illetve elhanyagolható. Ezért sokan „áltudományos agymosás”-nak titulálták a History új műsorait. Elsősorban az Ősi idegenek (Ancient Aliens) című sorozatuk kapta ezeknek a kritikáknak a nagy részét. Annak ellenére, hogy portfóliójából és jó hírnevéből alaposan vesztett a megújulás óta a csatorna, még így is a világ legismertebb és leghíresebb történelmi tematikájú televíziócsatornájának számít.
Magyarországon 2010 elején jelent meg a History, sima felbontásban és HD-ben egyaránt, jelenleg a Tarr Kft. kivételével az összes nagyobb kábelszolgáltatónál fogható. A két változat műsora régebben eltérő volt, ma már megegyező. Magyarországon legnagyobb riválisa a Viasat World Viasat History nevű csatornája.
2023. március 29.-én új logót és arculatot váltott a csatorna, aztán 2 hónappal később kivált a pán-európai adásból és önálló magyar adásra váltott.


== Műsorkínálat ==
A templomosok elveszett kincse
A titkok könyve: Amerika
Amerikai kincskeresők
Autók, amelyek megváltoztatták a világot
Grant tábornok
Hegyi emberek
II. Világháborús kincskeresők
Istenek harca
Kések csatája
Lehetetlen ókori találmányok
Minden idők legerősebb embere
Ősi idegenek
Raktár-háborúk
Rejtett kód a Bibliában
Szörnyek nyomában - a legjobb részek
Texasi raktár-háborúk
Tűzben edzett
Ufó-akták: a katonai nyomozás
Zálogcsillagok
Az autók grófja


== Források ==
High ratings aside, where's the history on History? - cikk a csatorna új profiljáról a Forbes oldalán
History Channel - csatornainformáció a Skymedia.co.uk lapon