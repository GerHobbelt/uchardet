revision: 21465475
title: "Natterer-t\xF6rpetuk\xE1n"
url: https://hu.wikipedia.org/wiki/Natterer-t%C3%B6rpetuk%C3%A1n


---

A Natterer-törpetukán (Selenidera nattereri) a madarak (Aves) osztályának harkályalakúak (Piciformes) rendjébe, ezen belül a tukánfélék (Ramphastidae) családjába tartozó faj.


== Rendszerezése ==
A fajt John Gould angol ornitológus írta le 1835-ben, a Pteroglossus nembe Pteroglossus Nattereri néven.


== Előfordulása ==
Dél-Amerika északi részén, Brazília, Francia Guyana, Guyana, Kolumbia és Venezuela területén honos. 
Természetes élőhelyei a szubtrópusi vagy trópusi síkvidéki esőerdők és lombhullató erdők. Állandó, nem  vonuló faj.


== Megjelenése ==
Testhossza 32–33 centiméter, testtömege 148–165 gramm.


== Életmódja ==
Tápláléka legfőképp gyümölcsökből áll, emellett fogyaszt magvakat is.


== Természetvédelmi helyzete ==
Az elterjedési területe rendkívül nagy, egyedszáma viszont ismeretlen. A Természetvédelmi Világszövetség Vörös listáján nem fenyegetett fajként szerepel.


== Jegyzetek ==


== További információk ==
Képek az interneten a fajról
Xeno-canto.org - a faj hangja