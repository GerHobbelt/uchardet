revision: 25880439
title: Harry Cochrane
url: https://hu.wikipedia.org/wiki/Harry_Cochrane


---

Harry Cochrane (Glasgow, 2001. április 24. –) skót korosztályos válogatott labdarúgó, a Queen of the South játékosa.


== Pályafutása ==


=== Klubcsapatban ===
A Glasgow Rangers csapatánál kezdte meg a labdarúgó pályafutását, majd 2014-ben csatlakozott a Heart of Midlothian korosztályos csapataihoz. 2017 júniusában írta alá első profi szerződését a klubbal, amely 2020-ig szólt. A következő hónapban mind a négy barátságos mérkőzésén pályára lépett az első csapatban. 2017. szeptember 30-án mutatkozott be a bajnokságban a Dundee csapata ellen, mindössze 16 évesen. Ezzel ő lett az első játékos, aki a Skót labdarúgó-szövetség iskolájában megfordulva lett élvonalbeli játékos. December 17-én megszerezte első felnőtt bajnoki gólját a Celtic ellen, a 25. percben ballal tizenhat méterről szerzett gólt. Ezzel ő lett a klub legfiatalabb gólszerzője. 2018 áprilisában meghosszabbította szerződését 2021-ig. 2019. augusztus 30-án kölcsönbe került egy évre a Dunfermline csapatához. 2020. október 30-án kölcsönbe került az alacsonyabb osztályú Montrose csapatához 2021. május 31-ig. 2021. július 24-én két évre szerződtette a Queen of the South csapata.


=== A válogatottban ===
Többszörös skót korosztályos válogatott játékos.


== Statisztika ==
2021. február 1-i állapot szerint.


== Jegyzetek ==


== További információk ==
Harry Cochrane adatlapja a Transfermarkt oldalon (angolul)
Harry Cochrane adatlapja a Soccerway oldalon (angolul)