revision: 21632636
title: Fraktolumineszcencia
url: https://hu.wikipedia.org/wiki/Fraktolumineszcencia


---

A fraktolumineszcencia az a fizikai jelenség, amikor egy anyag a törésekor fényt bocsát ki. A fraktolumineszcencia összetéveszthető a tribolumineszcencia jelenségével, de tribolumineszcencia esetén az anyag dörzsölésekor, itt pedig az anyag eltörése során keletkezik fénykibocsátás, többnyire kristályoknál.


== Magyarázat ==
Az atomi és molekuláris felépítéstől függően egy kristály eltörésekor elektromos töltéselkülönülés történik: a kristály egyik része pozitív töltésű, míg a másik része negatív töltésű lesz.
Hasonlóan a tribolumineszcens jelenségnél, ha az elektromos töltés elkülönülésekor elegendő nagy potenciálkülönbség keletkezik, akkor a két rész közötti résen és azt kitöltő gázon keresztül kisülés történhet. A potenciál a rést kitöltő gáz dielektromos tulajdonságaitól (dielektromos állandó) függ.


== Demonstráció ==
A jelenség megfigyelhető, ha mesterséges vagy természetes kvarckristályt eltörnek vákuumban szobahőmérsékleten. A töltésemisszió tíz másodperces nagyságrendben látható, egy nagyságrenddel hosszabb ideig, mint szilíciumalapú üveg esetében. 
A fraktolumineszcens spektrum 250, 430, és 620 nm hullámhosszokon mutat nagyobb kiugrást.Otthoni körülmények között a mélyhűtőből elővett jég törésekor vagy hirtelen melegedésekor figyelhető meg, elsötétített szobában. Ennek során a törésvonalak mentén fehér fény keletkezik.


== Felhasználása ==
Kísérletek folynak a földrengéselőrejelzés területén. A talajban, sziklákban lévő szilícium, gránit, és különféle kristályok törésekor fraktolumineszcens fénykibocsátás figyelhető meg.


== Irodalom ==
Erostyák János-Kozma László: Általános Fizika II. kötet: Fénytan. (hely nélkül): Dialóg Campus kiadó. 2003.   272–274. o.  
Pápay L. - Molnár S: Ásványtani, kőzettani alapismeretek. (hely nélkül): Egyetemi jegyzet - JATE, Szeged. 1989.   241. o.  


== Források ==