revision: 22850302
title: "Mircea Vod\u0103 (Constan\u021Ba megye)"
url: https://hu.wikipedia.org/wiki/Mircea_Vod%C4%83_(Constan%C8%9Ba_megye)


---

Mircea Vodă község Constanța megyében, Dobrudzsában, Romániában. A hozzá tartozó települések: Gherghina, Satu Nou és Ţibrinu.


== Fekvése ==
A település az ország délkeleti részén található, a megye középső részén, Medgidia és Cernavodă között. Konstancától ötvenöt kilométerre nyugatra helyezkedik el, a Dobrudzsai-hátságon.


== Története ==
A települést tatárok alapították. Régi török neve Akpınar (románul: Acpunar). A 20. század elején a Cilibichioi nevet vette fel, 1931-ben pedig ismét átkeresztelték, ekkor I. Mircea havasalföldi fejedelem után Mircea Vodă-ra.
1881-ben érkeztek az első román telepesek a faluba, ahol ekkor mintegy 40-50 tatár család élt. A település 1893 és 1914 között Tortomanu, 1914 és 1925 között Saligny és 1926-1931 között pedig Satu Nou községekhez tartozott.
1951-ben községi rangot kapott és alárendelték Satu Nou, Tibrinu valamint Gherghina falvakat. 1968-ban újabb három települést csatoltak hozzá (Saligny, Ştefan cel Mare, Făclia).
2004-ben, az új közigazgatási törvények értelmében Saligny községi rangot kapott és hozzárendelték Ştefan cel Mare valamint Făclia falvakat.
Az első világháború során, 1916 és 1918 között német, bolgár valamint osztrák-magyar csapatok foglalták el Dobrudzsát. Ezekben az években több heves csata is zajlott a község környékén, az elesett katonákat, mintegy 8000 főt, nemzetiségtől függetlenül közös temetőben helyezték el a település határában. Tiszteletükre építették a „Mircea cel Bătrân” hősí emlékművet, mely egy három kupolás kápolna. A két kisebb és egy nagyobb kupola freskóit 1977 és 1978 között készítették.


== Lakossága ==
A nemzetiségi megoszlás a következő:


== Címere ==
Címere pajzs alakú, melyet egy ezüst korona fed. A pajzs két részre van osztva. A felső vörös alapszínű, melyben középen négy darab, csokorba fogott és aranyszínű búzakalász található, oldalról közrefogva egy-egy szőlőfürttel. A négy szál búza a községet alkotó négy falura, a szőlő pedig a mezőgazdaságra valamint a borászatra utal. A pajzs alsó részén kék alapon a Mircea cel Bătrân nevét viselő hősi emlékmű ezüst színű képét helyezték el. Ez pedig az első világháború során itt zajlott csatákra emlékeztet.


== Látnivalók ==
„Mircea cel Bătrân” hősí emlékmű
Ortodox „Sfintții Împarațti Constantin și Elena” templom - a kereszt alakú, egyetlen kupolás épületet 1922-ben szentelték fel.


== Hivatkozások ==


== Külső hivatkozások ==
A település honlapja
Dobrudzsa településeinek török nevei
2002-es népszámlálási adatok