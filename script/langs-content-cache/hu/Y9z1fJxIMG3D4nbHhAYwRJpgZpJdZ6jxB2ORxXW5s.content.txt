revision: 22280001
title: "G\xE9bf\xE9l\xE9k"
url: https://hu.wikipedia.org/wiki/G%C3%A9bf%C3%A9l%C3%A9k


---

A gébfélék (Gobiidae) a csontos halak (Osteichthyes) főosztályának sugarasúszójú halak (Actinopterygii) osztályába, ezen belül a sügéralakúak (Perciformes) rendjébe tartozó család.
A gébfélék családjába az alábbi 6 alcsalád, 248 nem és 1736 faj tartozik.


== Tudnivalók ==
A gébfélék a legnagyobb halcsaládok egyike. A családba több mint 200 nem és több mint 1700 faj tartozik. A legtöbb faj nem éri el a 10 centiméteres hosszúságot. Közöttük vannak a legkisebb gerincesek is. A kifejlett Trimmatom és Pandaka példányok nem érik el az 1 centimétert. Nagyságban kivételt képeznek a Gobioides és Periophthalmodon nemek, amelyek több mint 35 centiméternél hosszabbak is lehetnek. Habár néhány fajt az ember is fogyaszt, többségük az iparilag fontos halak (tőkehalfélék, tengeri sügérek, lepényhalfélék) számára szolgál táplálékul. A Brachygobius nemből való halakat akváriumokban is tartják.
A gébfélék számos élőhelyen megélnek. Többségük a tengerpartok mentén és a korallszirteken él, de megtalálhatók a brakkvizekben, folyótorkolatokban, mangroveerdőkben és az édesvízben is de az utóbbi élőhelyen kevésbé jellemző előfordulásuk. Néhány nem alkalmazkodott részben a szárazföldi élethez is, ilyen például a Periophthalmus. Táplálékukat fajtól és mérettől függően gerinctelenek, egyéb halak és planktonikus algák jelentik.


== Rendszerezés ==
A családba az alábbi 6 alcsalád tartozik:

Amblyopinae - 13 nem és 34 faj
Benthophilinae - 9 nem és 49 faj
Gobiinae - 153 nem és 1088 faj
Gobionellinae - 53 nem és 397 faj
Oxudercinae - 10 nem és 41 faj
Sicydiinae - 9 nem és 125 fajincertae sedis (az alábbi halnem nincs alcsaládba foglalva):
Wuhanlinigobius S. P. Huang, Jaafar & I. S. Chen, 2014 - 2 faj


== Képek ==

		
		
		
		
		
		
		
		
		
		
		
		
		
		
		
		
		


== Források ==
Gobiidae FishBase
Gobioid Research Institute
Themudskipper.org: a website on mudskippers
Mudskipper & Goby Page for aquarists
Article on cleaner gobies in aquaria
Brackish Water Aquarium FAQ entry on gobies
Shibukawa, K. , T. Suzuki & H. Senou 2010: Phoxacromion kaneharai, a new genus and species of gobiid fish (Teleostei, Perciformes, Gobiidae) from the Ryukyu Islands, Japan. Bulletin of the National Museum of Nature and Science (Ser. A) Suppl. 4: 107-117.


=== Fordítás ===
Ez a szócikk részben vagy egészben  a   Goby című angol Wikipédia-szócikk ezen változatának fordításán alapul.  Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként.