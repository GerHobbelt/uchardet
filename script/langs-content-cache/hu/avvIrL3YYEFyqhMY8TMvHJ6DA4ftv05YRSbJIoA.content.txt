revision: 22295756
title: "F\xF3nagy J\xF3zsef"
url: https://hu.wikipedia.org/wiki/F%C3%B3nagy_J%C3%B3zsef


---

Feketebátori Fónagy József (Nagyszalonta, 1859. – Budapest, 1913. március 25.) gyógyszerész, vadász, vadászati író.


== Életpályája ==
Szülei: Fónagy József és Sajó Julianna voltak. A békési Isteni Gondviselés gyógyszertárában volt gyakornok. 1880-ban szerzett gyógyszerész diplomát a Budapesti Tudományegyetemen. Gyógyszerész pályáját Békésen, Budapesten – Fauser Antal Szent Terézia nevű – majd Filó János Szent Keresztély nevű gyógyszertárában kezdte. Ezután a Belügyminisztérium retaxátora volt. 1882-től Szegeden a Szent Rókus és az Isteni Gondviselés gyógyszertárait bérelte. 1895-ben, Budapesten gyógyszertári jogosultságot nyert; gyógyszertárát Diana névre keresztelte. 1904-ben gyógyszertárát Erényi Bélának adta el.
Fiatal korától foglalkozott vadász ebek betanításával. Vizsláival számos díjat nyert külföldi kiállításokon. Az Újság című napilap állandó munkatársa és a vadászati rovat vezetője volt.
Temetése a Fiumei Úti Sírkertben volt.


== Magánélete ==
1893-ban házasságot kötött miskei és csertői Gajáry Kornéliával.


== Művei ==
A vizsla idomítása (Budapest, 1887, 1893, 1895, 1905)
A fácán és a fogoly vadászata, tenyésztése, hálóval való fogása (Budapest, 1910)


== Jegyzetek ==


== Források ==
Magyar életrajzi lexikon IV: 1978–1991 (A–Z). Főszerk. Kenyeres Ágnes. Budapest: Akadémiai. 1994.  ISBN 963-05-6422-X  
http://www.gyogyszeresztortenet.hu/wp-content/uploads/2013/10/F%C3%B3nagy-J%C3%A1nos.pdf


== További információk ==
Gulyás Pál: Magyar írók élete és munkái – új sorozat I–XIX. Budapest: Magyar Könyvtárosok és Levéltárosok Egyesülete. 1939–1944.   , 1990–2002, a VII. kötettől (1990–) sajtó alá rendezte: Viczián János
Palatinus József: A szabadkőművesség bűnei. 4. kiadás. Budapest, 1938-1939.
Új magyar életrajzi lexikon II. (D–Gy). Főszerk. Markó László. Budapest: Magyar Könyvklub. 2001.  ISBN 963-547-414-8