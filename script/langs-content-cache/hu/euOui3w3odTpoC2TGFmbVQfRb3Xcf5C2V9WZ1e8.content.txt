revision: 23414820
title: "Kontyos k\xF3csag"
url: https://hu.wikipedia.org/wiki/Kontyos_k%C3%B3csag


---

A kontyos kócsag (Egretta eulophotes) a madarak (Aves) osztályának  gödényalakúak (Pelecaniformes) rendjébe, ezen belül a gémfélék (Ardeidae) családjába tartozó faj.


== Rendszerezése ==
A fajt Robert Swinhoe angol ornitológus írta le 1860-ban, a Herodias nembe Herodias eulophotes néven.


== Előfordulása ==
Kelet- és Délkelet-Ázsiában, Brunei, Dél-Korea, Észak-Korea, Kína, Hongkong, Indonézia, Japán, Oroszország, Szingapúr, Tajvan, Thaiföld és Vietnám területén honos. 
Természetes élőhelyei a szubtrópusi vagy trópusi mangroveerdők, tavak, szikes lagúnák és tengerpartok, valamint szántóföldek. Vonuló faj.


== Megjelenése ==
Testhossza 68 centiméter, szárnyfesztávolsága 97-114 centiméter, testtömege 450-500 gramm.


== Természetvédelmi helyzete ==
Az elterjedési területe nagyon nagy, egyedszáma 2500-9999 példány közötti és csökken. A Természetvédelmi Világszövetség Vörös listáján sebezhető fajként szerepel.


== Jegyzetek ==


== Források ==
A faj szerepel a Természetvédelmi Világszövetség Vörös Listáján. IUCN. (Hozzáférés: 2021. január 3.)


== További információk ==
Képek az interneten a fajról
Xeno-canto.org - elterjedési területe és hangja