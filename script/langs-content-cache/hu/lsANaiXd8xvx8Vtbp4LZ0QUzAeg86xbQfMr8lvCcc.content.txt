revision: 26031090
title: Malek Andrea
url: https://hu.wikipedia.org/wiki/Malek_Andrea


---

Malek Andrea (Budapest, 1968. március 13. –) Máté Péter-díjas, Artisjus-díjas és EMeRTon-díjas színésznő, énekesnő.
Édesapja Malek Miklós Erkel Ferenc-díjas zeneszerző, karmester, édesanyja Toldy Mária énekesnő, énektanár, testvére, ifj. Malek Miklós, producer,hangmérnök,zeneszerző.


== Életpályája ==
Már kisgyermekként magába szívta az otthoni légkörrel a zene szeretetét, ezért nem volt meglepő, amikor az énekesi pályát választotta. Általános iskolai tanulmányait a Pestújhelyi úti Zenei általános Iskolában kezdte, Homor Istvánné zongora tanárnőnél. 1982 és 1986 között a Bartók Béla Zeneművészeti Szakközépiskola klasszikus zongora szakán tanult Professzor Krause Annamáriánál. Első színházi szerepe a „Mennyből a telefon” című darabban volt a Fővárosi Operettszínházban Tímár Béla rendezésében, itt Clementinát alakította. 1989-ben végzett a Színház- és Filmművészeti Főiskolán Versényi Ida és Kazán István osztályában. Ezután következett az „Evita” Eva Duarte szerepe, amit 1988-1993-ig folyamatosan játszott a Rockszínházban. 1988-ban Dorica szerepét formálta meg, a „Bestia” Ősbemutatóján Sík Ferenc rendezésében, majd 1989-ben az „Elveszett paradicsom” című darabban játszott a Nemzeti Színházban. 
A televíziónézők számára akkor vált ismertté, amikor Eszter mentőgyakornokot alakította a Szomszédok című teleregényben 1989-ben. Saját elmondása szerint azért lett igazán sikeres a szerepben, mert egy hasonló karaktert kellett játszania, mint amilyen ő volt akkoriban. 1990-ben a „Nyomorultak” Fantine szerepe következett a Rock Színházban Szinetár Miklós rendezésében.
2012-ben a The Voice – Magyarország hangja egyik mestere lett.
Három gyermek édesanyja. 


=== Malek Andi Soulistic ===
Malek Andi Soulistic együttes a neves énekesnő és a Jáger Bandi együttműködéséből jött létre 2016-ban. Malek Andrea és Jáger Bandi közös produkciójában, amely az örömzene és a tudatosság kombinációjára, valamint a népzene, a jazz és az r&b elemeinek sajátos ötvözetére épül, népszerű és régóta elfeledett magyar népdalok hallhatók, valamint saját szerzemények.
"Soulistic" név a lélek zenére, valamint a lélek és a zene közötti szoros kapcsolatra utal.


== Színházi szerepei ==
A Színházi adattárban regisztrált bemutatóinak száma: 22.


== Televízió ==
1989: Alpesi történet
1989: Balaton, te kedves öreg tenger
1989–1993: Szomszédok teleregény
2015: Ketten Párizs ellen – tévésorozat
zenei műsorok, reggeli magazinok vendégfellépője
2021: Jóban Rosszban – tévésorozat


== Zenei kiadványai ==
Malek Andrea1993
Gyere hangolj rám 1996
Meeting Point 1997
Retúr 2011 (Malek Andrea Band)
Gyere Hangolj rám 2015
Michel Legrand songbook [1] 2016
Madárka 2017 (Malek Andi Soulistic)
Álom  2018 ( Malek Andi Soulistic)
Dalok Andreával 2022 (Malek Andrea- Malek Miklós)


=== Egyéb kiadványoK ===
1993 Sose halunk meg (kislemez)Nagy utazás
2006 Malek Andrea … the Best of…
2008 Koncert… (Malek Andrea Band)
2010 I Love A Piano (dupla CD, Walter Lochmannal)
2012 Az ördögfióka és a tündér (duettlemez Korpás Évával)


== Díjai ==
1991: Artisjus-díj
1991: eMeRTon-díj, „az év musicalénekese”
1992: Thália-díj, „a Sakk c. musicalben nyújtott alakításáért”
1998: eMeRTon-díj, „az év énekese”
2002: Artisjus-díj
2020: Szikra-díj
2022: Kornay Mariann művészeti díj
2023: Máté Péter-dij


== Jegyzetek ==


== Források ==
Hivatalos honlapja
Magyar színházművészeti lexikon. Főszerk. Székely György. Budapest: Akadémiai. 1994.  ISBN 963-05-6635-4  


== További információk ==
Malek Andrea a PORT.hu-n (magyarul)