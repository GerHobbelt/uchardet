revision: 24782661
title: Gabriel Bonnot de Mably
url: https://hu.wikipedia.org/wiki/Gabriel_Bonnot_de_Mably


---

Gabriel Bonnot de Mably (Grenoble, 1709. március 14. – Párizs, 1785. április 23.) francia filozófus és író.


== Élete ==
Condillac testvére volt, s miután Lyonban elvégezte tanulmányait, az egyházi rendbe lépett. 1743-ban Pierre Guérin de Tencin kardinális és miniszter titkára lett. 1771-ben, amikor felkérték őt és Rousseau-t a lengyel alkotmány kidolgozására, Lengyelországba utazott. Munkája hozzájárulhatott ahhoz, hogy két évtized múlva a nagy szejm megalkotta Európa első írott alkotmányát, a május 3-i alkotmányt.
Mably demokratikus érzelmű filozófus volt, de ez a meggyőződése első művében, a Paralléle des Romains et des Français par rapport au gouvernement még nem érződik.


=== Későbbi irásai ===
Droit public de l'Europe fondé sur les traités depuis la paix de Westphalie (Amsterdam, 1748); híressé vált az Entretiens de Phocion (uo. 1763) című művével, amelyben azt hangsúlyozza, hogy a politikának nem szabad vétenie az erkölcsi törvények ellen. Hasonló szellemben íródott: De la législation, ou principes des lois (uo. 1776); továbbá: Du gouvernement de Pologne (Párizs, 1781) stb. Összegyűjtött munkáit Arnoux adta ki Párizsban 1794-ben Oeuvres posthumes 1790-94. címmel.


== Jegyzetek ==


== Források ==
Bokor József (szerk.). A Pallas nagy lexikona. Arcanum: FolioNET (1893–1897, 1998.). ISBN 963 85923 2 X