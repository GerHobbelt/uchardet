revision: 23822122
title: Topoline
url: https://hu.wikipedia.org/wiki/Topoline


---

Topoline falu Horvátországban, Eszék-Baranya megyében. Közigazgatásilag Koskához tartozik.


== Fekvése ==
Eszéktől légvonalban 23, közúton 26 km-re nyugatra, községközpontjától 7 km-re északkeletre, Szlavónia középső részén, a Szlavóniai-síkságon, az Eszékről Nekcsére menő út mentén, Normanci és Verőfény között fekszik. Áthalad rajta az Eszékről Nekcsére menő vasútvonal.


== Története ==
A település a 19. század második felében fűrésztelepként keletkezett az Eszékről Nekcsére menő út mentén, a valpói uradalom területén. Nevét a Topoline erdőről kapta, amelynek a területén erdőirtással jött létre. Lakosságát az erdőirtással foglalkoztatott, korábbi lakóhelyüket elhagyó munkavállalók alkották. Később, miután a településeket egy keskeny nyomtávú vasúttal kötötték össze, amelyet rönk exportálására használtak, megkezdődött a különféle szakmákból és nemzetiségből származó kézművesek (bognárok, ácsok, asztalosok) bevándorlása. Az erdőirtás fokozatosan szántófölddé változtatta az erdőtalajt. A falu 1991-től a független Horvátországhoz tartozik. 1991-ben lakosságának 69%-a horvát, 25%-a ismeretlen, 4%-a szerb nemzetiségű volt. 2011-ben a falunak 146 lakosa volt.


== Lakossága ==
(1961-ig lakosságát Normancihoz számították. 1981-től önálló településként.)


== Nevezetességei ==
A Nagyboldogasszony tiszteletére szentelt római katolikus temploma a koskai Szent Péter Pál plébánia filiája.


== Oktatás ==
A falu központjában az 1990-es évek közepén új iskolát építettek, ahova a szomszédos Normanci tanulói is járnak. Az iskola a koskai Ivana Brlić-Mažuranić általános iskola négyosztályos alsó tagozatos iskolájaként működik.


== Egyesületek ==
Normanci – Topoline ifjúsági egyesület.


== Jegyzetek ==


== Források ==
A község honlapja (horvátul)


== További információk ==
A megye turisztikai irodájának honlapja Archiválva 2019. december 28-i dátummal a Wayback Machine-ben (horvátul)
A község kulturális emlékei (horvátul)
Dragan Milošević: Vlastelinstva i slječki posjedi u Slavoniji od 1699.-1848.-1945. godine (povijesna, ekonomska i drustevna analiza)