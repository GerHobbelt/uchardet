revision: 23869332
title: "Magyarszov\xE1t"
url: https://hu.wikipedia.org/wiki/Magyarszov%C3%A1t


---

Magyarszovát (románul Suatu) falu Romániában, Kolozs megyében, az azonos nevű község központja. A Kolozsvárról Szászrégenbe vezető DJ16-os megyei úttól délre fekszik.


== Fekvése ==
Kolozsvártól 36 ki­lo­mé­ter­re keleti irányban fekszik. Szomszédos települések észa­kon Mezőgyéres, észak­ke­le­ten Mócs, ke­le­ten Botháza, dél­ke­le­ten Berkenyes, dé­len Aranykút, dél­nyu­ga­ton Dombfalu, nyu­ga­ton Magyarkályán. Jel­leg­ze­tes mezőségi fa­lu.


== Története ==
Első írásos említése 1213-ból maradt fenn Zuat néven. További névváltozatai: Zovath (1329), Zoat (1334), Zowath (1410).A népességre vonatkozó első hivatalos adat 1795-ből származik, ekkor Felsőszováton 98 ház, 120 csa­lád, 585 sze­mély volt, Alsószováton pe­dig 85 ház, 106 csa­lád, 536 sze­mély. 1850-ben 2145 lakosából 1219 román, 769 magyar, 8 zsidó és 146 roma volt. 1992-ben a nemzetiségi összetétel a következőképpen alakult: 956 román, 1173 magyar és 94 roma. Felsőszovát la­kos­sá­ga több­ség­ben re­for­má­tus, Alsószováté pe­dig uni­tá­ri­us volt. Az 1950-es éve­kig a lakosság száma nőtt, ezt követően azonban az iparosítás következtében megindult a fiatalok elvándorlása Ko­lozs­vár­ra, Tordára, Ma­ros­vá­sár­hely­re.


== Látnivalók ==
14. századi unitárius templom
Növényrezervátum(wd), mintegy 400 ritka növénnyel. A Péterfi-csüdfű (Astragalus peterfii) a világon egyedül itt található.


== Híres emberek ==
Benczédi Huba Lóránt karvezető (1941)
Bodor András történész (1915–1999)
Boér László orvos, szakíró (1907–1972)


== Jegyzetek ==


== Források ==
Dimény Erika:  Te­met­ke­zé­si szo­ká­sok Magyarszováton.  Művelődés,   LX. évf.   (2007. jún.)


== További információk ==
A magyarszováti unitárius egyházközség honlapja Archiválva 2008. május 9-i dátummal a Wayback Machine-ben
Kallós Zoltán néprajzi írása
Feischmidt Margit: Etnicitás és helyi intézmények. Jegyzetek egy mezőségi faluról


== Kapcsolódó szócikkek ==