revision: 25492129
title: "HC Ko\u0161ice"
url: https://hu.wikipedia.org/wiki/HC_Ko%C5%A1ice


---

A HC Košice  egy szlovák jégkorongcsapat. Kétszeres csehszlovák és nyolcszoros szlovák bajnok, a Szlovák Extraliga tagja. A csapat a hazai mérkőzéseit a Steel Arénában játssza. A HC Košice farmcsapata a HK Trebišov, amely a szlovák másodosztályban (Szlovák 1. Liga) szerepel


== Története ==
A klub az 1920-as években alakult(1. ČsČK, KAC, KSC, Törekvés, Slávia - neveken szerepelt). A II. világháború után visszaesett a jégkorong iránti érdeklődés a városban, mígnem 1962-ben a vasutasok addigi csapatából megalakult a Dukla Košice jégkorongegyüttes. 1964-ben a csapat feljutott a legfelsőbb csehszlovák hokiligába s azóta egyedüli szlovák klubként megszakítás nélkül állandó résztvevője az Extraliga küzdelmeinek (az 1993/94-es szezon óta szlovák Extraliga liga). 
1967-ben az addigi katonaegyüttest átvette a helyi vasgyár (VSŽ) és az 1990-es évek elejéig – majd rövid ideig az 1990-es évek legvégén – ez a tény a csapat nevében is megjelent. A klub egyedüli szlovák csapatként kétszer nyerte meg a csehszlovák bajnokságot (egy-egy bajnoki címet szerzett még a Slovan Bratislava és a Dukla Trenčin, a többit cseh csapatok nyerték) – az 1985/86-os és az 1987/88-as szezonban. 
Szlovákia önállósulása után a legeredményesebb egyesületek közé tartozik. Az 1990-es években, az önálló szlovák Extraliga első hat döntőjének résztvevője (ebből hármat megnyert). Miután a 90-es évek végén főszponzora, a kassai vasmű súlyos anyagi gondokba került, éveken át a klub is gyengébben szerepelt a ligában. A visszaesést csak súlyosbította, hogy a csapat a 2000 férőhelyes Lokomotíva-stadionban volt kénytelen játszani hazai mérkőzéseit, ugyanis jégcsarnokát 1996 nyarán lebontották. Helyén épült az új aréna, mely viszont a vasmű anyagi gondjai miatt csak 2006 tavaszára lett kész. 
Az új évezred első évtizedének második felében fokozatosan formálódott a klub következő sikeres generációja. A csapat 2006-ban negyedik lett, egy évvel később bronzérmet szerzett, 2008-ban pedig a döntőben maradt alul. 2009-ben 10 év után ismét bajnoki címet szerzett, melyet 2010-ben és 2011-ben is megvédett, ezzel az első csapat lett, mely háromszor egymás után megnyerte a bajnokságot. 
A HC Košice otthona a 8343 férőhelyes Ladislav Troják Stadion (Steel Aréna), amely 2011 tavaszáig, a pozsonyi jégcsarnok átalakításáig a legnagyobb ilyen célú sportlétesítmény volt az országban. A stadiont 2006 márciusában adták át.


== Híres játékosai ==

Ladislav Troják
Bedřich Brunclík
Vincent Lukáč
Igor Liba
Jaromír Dragan
Peter Bondra
Ladislav Nagy
Jiří Bicek
Jaromír Dragan
Miroslav Ihnačák
Roman Kontšek
Miroslav Marcinko
Peter Pucher
René Pucher
Peter Slanina
Vladimír Svitek
Richard Šechný
Martin Štrbák
Vlastimil Plavucha
Ján Vodila
Juraj Kledrowetz
Lubomir Vaic
Marek Svatoš
Rastislav Staňa
Jerguš Bača


== Jelenlegi játékoskeret ==


=== Kapusok ===
#1  Tomáš Halász
#88 Matúš Andreanin


=== Védők ===
#18 Radek Deyl
#78 Michal Grman
#46 Ján Homer
#77 Peter Huba
#82 Michal Šeda
#10 Marcel Šterbák
#15 Peter Slimák
#80 Ján Tabaček


=== Támadók ===
#69 Dušan Andrašovský
#43 Peter Bartoš
#51 David Buc
#28 Martin Frolík
#97 Stanislav Gron
#87 Marcel Haščák
#14 Tomáš Hričina
#25 Richard Jenčík
#56 Martin Kriška
#27 Jaroslav Kristek
#19 Michel Miklík
#22 Dušan Pašek
#44 Róbert Tomík
#20 Marek Vorel


== Külső hivatkozások ==
Hivatalos weboldal
Szurkolói weboldal 
STEEL ARÉNA