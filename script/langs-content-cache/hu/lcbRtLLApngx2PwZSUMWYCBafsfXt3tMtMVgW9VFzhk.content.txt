revision: 19318753
title: "Dardanosz (mitol\xF3gia)"
url: https://hu.wikipedia.org/wiki/Dardanosz_(mitol%C3%B3gia)


---

Dardanosz (ógörög Δάρδανος) görög mitológiai alak, a trójaiak őse, Zeusz és Élektra fia. A mítosz egyes variánsai szerint a Dardanellák mellett, mások szerint Itáliában, Krétán, esetleg Argoszban született, s onnan (talán Szamothraké érintésével, ennek régi neve is Dardania) érkezett; mindenesetre a Dardanelláknál alapította meg a róla elnevezett várost, Dardaniát. Első felesége Khrüszé volt, tőle született Deimasz és Idaiosz nevű fiai és leánya, Idaia, aki később Pineusz felesége lett. Dardanosz később Teukrosz leányát, Bateiát vette feleségül. A trónon tőle született fia, Erikhthoniosz követte. Dardanosztól származott a dardán nép, amely tágabb értelemben magába foglalta a trójaiakat is, s leghíresebb leszármazottai Priamosz és Aineiasz voltak.


== Családfa ==


== Források ==
Tótfalusi István: Ki kicsoda az antik mítoszokban? 2. bőv. kiadás. Budapest: Anno. 1998.   73. o. ISBN 963-9066-68-0