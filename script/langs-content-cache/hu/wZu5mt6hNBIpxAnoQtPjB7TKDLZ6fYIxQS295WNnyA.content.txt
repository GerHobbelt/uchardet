revision: 26107293
title: "Szentb\xE9kk\xE1lla"
url: https://hu.wikipedia.org/wiki/Szentb%C3%A9kk%C3%A1lla


---

Szentbékkálla község Veszprém vármegyében, a Tapolcai járásban. A település eredetileg Szent István magyar király korától az 1950-es megyerendezésig Zala vármegyéhez tartozott.


== Fekvése ==
A Káli-medencéhez tartozó település, a medence északi, a Boncsos-tető, a Fekete-hegy, Sátorma-hegy által körbefont térségét foglalja el, a 71-es főúttól északra. Közelében található a híres kőtenger is. A település elhelyezkedéséből nem csupán a különleges panoráma és sok természeti látnivaló adódik, hanem olyan viszonylagos éghajlati védettség is, melynek következtében évente mintegy kétezer órányit süt a nap. Viszonylag kis kiterjedésű határa körben erdős, dombos és csak dél felé nyitott, azonban ez utóbbi nagy része mocsaras. A faluszerkezet már az 1273-as évektől kezdett kialakulni és a későbbiekben már 110 ház egységes képe mutatta Szentbékkállát a korabeli térképeken.
A faluszerkezet lényegesen nem változott, annak ellenére, hogy az 1990-es évektől a betelepülők, illetve a helybeli lakosok néhány új házzal bővítették a házak számát. Említést érdemel a négy műemlék épület a faluban, a templom, és a templomban a felújított műemlék orgona. A felújított Birkás-kúria, a biomandula-ültetvényével és -gazdálkodással. Sajnos az 1825-ben épült Istvándi-házból csak a csodálatos homlokzat maradt meg és őrzi a múltat. A Zrinyi utcában található - a falu legrégebbi - 1816-ban épült nádtetős háza.
A település közigazgatási területének déli részén végighalad a Zánka és Gyulakeszi között közel 20 kilométeren húzódó 7313-as út. Belterületét azonban csak a 73 135-ös út érinti, amely 7313-asból ágazik ki észak felé a község déli külterületén, majd miután végighalad a faluközponton, Mindszentkálla érintésével visszatér a 7313-asba.


== Története ==


== Közélete ==


=== Polgármesterei ===
1990–1994: Csombó Lajos (Kulturális Egyesület Szentbékkálla)
1994–1998: Csombó Lajos (független)
1998–2002: Csombó Lajos (független)
2002–2006: Csombó Lajos (független)
2006–2010: Sárvári Attila (független)
2010–2014: Sárvári Attila (független)
2014–2019: Molnár Endre Sándor (független)
2019-től: Sárvári Csaba (MVMP)


== Népesség ==
A település népességének változása:

A 2011-es népszámlálás során a lakosok 98,4%-a magyarnak, 4,2% németnek, 0,5% cigánynak, 0,5% örménynek mondta magát (1% nem nyilatkozott; a kettős identitások miatt a végösszeg nagyobb lehet 100%-nál). A vallási megoszlás a következő volt: római katolikus 65,4%, református 5,2%, evangélikus 3,7%, görögkatolikus 0,5%, felekezeten kívüli 15,7% (9,4% nem nyilatkozott).


== Nevezetességei ==
Töttöskáli templomrom
Szentbékkállai-kőtenger
Velétei palotarom
Eötvös kilátó
		
		
		
		


== Légi felvételek Szentbékkálláról ==

		
		
		
		
		
		
		
		


== Jegyzetek ==


== Források ==
Szentbékkálla honlapja


== Külső hivatkozások ==
Európai borutak portál
Szentbékkálla az utazom.com honlapján
Szentbékkálla a www.utikonyvem.hu oldalon