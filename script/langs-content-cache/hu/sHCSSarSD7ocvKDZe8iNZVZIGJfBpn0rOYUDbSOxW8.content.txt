revision: 25916589
title: Clive Owen
url: https://hu.wikipedia.org/wiki/Clive_Owen


---

Clive Owen  (Coventry, Nagy-Britannia, 1964. október 3. –) Golden Globe- és BAFTA-nyertes angol színész.


== Élete ==
1964. október 3-án született a Coventry állambéli Keresleyben, Nagy-Britanniában, Pamela (született Cotton) és Jess Owen öt fia közül negyedikként. Hároméves volt, amikor a countryénekes apa otthagyta a családot. 13 évesen került kapcsolatba a színházzal. Érettségi után három évig a Royal Academy of Dramatic Arthoz kerül, ahol többek között Shakespeare-művekben is játszott.


== Pályafutása ==
A film világában 1988-ban mutatkozott be a Vroom című romantikus drámában David Thewlis és Jim Broadbent társaságában. 1991-ben szintén drámai produkcióban szerepelt Alan Rickman társaként a Takard el a szememben (Close My Eyes). A következő években Owen főként tévéfilmekben szerepelt, de 1996-ban A gazdagság ára (The Rich Man's Wife) című amerikai thrillerben bukkant fel egy mellékszerepben. 1998-ban A krupié (Croupier) című kisköltségvetésű filmben már főszerepet kapott.
2000-ben Owen komikus oldalát is megmutatta a Kertészek rabruhában (Greenfingers) című vígjátékban Helen Mirren oldalán. 2002-ben Matt Damon ellenfeleként egy profi bérgyilkost alakított A Bourne-rejtélyben (The Bourne Identity). 2003-ban egy kőkemény brit bűnügyi filmben, Az űzött vadban (I'll Sleep When I'm Dead) ismét főszerepet játszott, majd Angelina Jolie oldalán tűnt fel a Határok nélkülben (Beyond Borders).
2004 jó év volt Owen számára, ráosztották az Artúr király (King Arthur) című amerikai szuperprodukcióban a főszerepet, majd Jude Law, Julia Roberts és Natalie Portman mellett játszhatott a Patrick Marber színművéből adaptált nagy sikerű Közelebben (Closer). Az alakítását a kritikusok is nagyra értékelték, mert mint legjobb férfi mellékszereplőt Golden Globe-bal és BAFTA-val honorálták, továbbá Oscar-díjra is jelölték.
2005-ben a Sin City – A bűn városa hatalmas sikerének köszönhetően Owen tovább fokozta hírnevét, már Hollywoodban is jól csengő névnek számított. Abban az évben Vincent Cassel és Jennifer Aniston mellett játszott a Kisiklottak (Derailed) című thrillerben is.
2006-ban A belső emberben (Inside Man) fogott ki Denzel Washingtonon, majd következett Az ember gyermeke (Children of Men) című sötét hangvételű utópisztikus sci-fi, amelyben Julianne Moore és Michael Caine volt a partnere.


== Magánélete ==


== Filmográfia ==


=== Film ===


=== Televízió ===


== Jegyzetek ==


== További információk ==
Clive Owen a PORT.hu-n (magyarul) 
Clive Owen az Internetes Szinkronadatbázisban (magyarul) 
Clive Owen az Internet Movie Database-ben (angolul) 
Clive Owen a Rotten Tomatoeson (angolul) 
Clive Owen: Folyamatosan csipkedem magam - Az Origo interjúja.