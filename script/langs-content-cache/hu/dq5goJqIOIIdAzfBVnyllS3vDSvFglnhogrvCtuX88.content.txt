revision: 25663365
title: "F\xFCl\xF6p M\xE1rton"
url: https://hu.wikipedia.org/wiki/F%C3%BCl%C3%B6p_M%C3%A1rton


---

Fülöp Márton (Budapest, 1983. május 3. – Budapest, 2015. november 12.) válogatott magyar labdarúgó, kapus.


== Pályafutása ==


=== Tottenham Hotspur ===
Fülöp 2004 nyarán igazolt az angol Tottenham Hotspurhöz. Előtte az MTK, a BKV Előre, és a Bodajk FC csapatainál játszott. A klub első számú kapusa, Paul Robinson mellett nem jutott játéklehetőséghez, így a 2004-05-ös szezonban egy hónapra kölcsönbe a Chesterfieldhez került. A kölcsönt meghosszabbították a szezon végéig. Hét mérkőzésen állhatott kapuba, majd a Spurs visszahívta Radek Černý mellé, Robinson sérülése miatt.
2005 októberében csatlakozott a Coventry Cityhez 3 hónapra, kölcsönbe. Lehetséges volt, hogy a Coventry le is igazolja, ám 2006 novemberében egy hónapra kölcsönbe került a Sunderlandhez.


=== Sunderland ===
2006. december 9-én debütált a csapatban egy Luton Town elleni mérkőzésen. 2007. január 2-án szerződtette le véglegesen a Sunderland 500 000 fontért, Ben Alnwick pedig a Spurshöz igazolt. Roy Keane távozása után Riky Sbragia irányítja a Sunderlandet Fülöp pedig élvezi a bizalmat. Craig Gordon mostanra a cserepadra került és megsínylette emiatt a skót egyes mezt.


=== Leicester City ===
Augusztus 16-án egy évre, a 2007–08-as szezon végéig kölcsönadták a másodosztályú Leicester City-nek 2 nappal később már be is mutatkozott a csapatban a Crystal Palace ellen. A meccs 2–2-es döntetlennel zárult.
Szeptember 1-jén fantasztikus védések egész sorozatát mutatta be a magyarokat is foglalkoztató Plymouth Argyle ellen, csapatának így egy pontot mentett. Szintén kiválóan teljesített az Aston Villa ellen az angol ligakupában – a Leicester idegenben győzött, és továbbjutottKétszer (október 1-jén és október 22-én) benne volt a Championship Hét Csapatában.október 31-én ő védte a Leicester kapuját a Chelsea ellen a Ligakupában. Jól védett, kivédte többek közt Claudio Pizarro lövését is, de a Chelsea jutott tovább 4–3-as végeredménnyel.


=== Manchester City ===
2010 áprilisában a Manchester City kapushiány miatt kérte kölcsön. Bemutatkozására már az első mérkőzésen sor került, az Aston Villa elleni győztes mérkőzésen ( 3-1 lett) védte csapata hálóját.


=== A válogatottban ===
A válogatottban Lothar Matthäus kapitánysága alatt, 2005. május 31-én debütált a Franciaország elleni barátságos mérkőzésen Király Gábor szünetbeni cseréjeként. Ezen túl mindig lehetett rá számítani. Később Bozsik Péter is egy félidős bizalmat szavazott neki, amikor a csapat Ausztria ellen játszott. Többek között a bravúrjai miatt megnyertük a meccset 2-1-re, azonban állandó első számú kapussá az Olaszország elleni 3-1-es sikert követően vált. (Kivételképpen akkor, mikor az átlag 21,5 életévvel rendelkező magyar csapat Lettország ellen játszott.) 2007. szeptember 12-én a Törökország elleni Eb-selejtezőn agyrázkódást szenvedett. Kórházba szállították, a válogatott pedig 3-0-ra kikapott.
A Várhidi Pétert követő Erwin Koeman mellette felváltva álltak kapuba Babos Gáborral. Koeman inkább a rutinos Babos játékára számított sokáig, majd a 2010-es vb selejtezői után Király Gábor szerezte meg ezt a bizalmat.


== Statisztika ==
Frissítve: 2008. december 13.


=== Mérkőzései a válogatottban ===


== Halála ==
2013 júniusában rákbetegséget diagnosztizáltak nála, ezt követően megműtötték, és kemoterápiás kezelésre járt, de nem tudta legyőzni a betegséget. 2015. november 12-én elhunyt.


== Jegyzetek ==


== Források ==
Profil a Sunderland hivatalos honlapján (angolul)
Fülöp profilja az MLSZ honlapján (magyarul)
Fülöp Márton adatlapja a HLSZ.hu-n (magyarul)
Profil a footballdatabase.eu-n (angolul)
Fülöp Márton pályafutásának statisztikái a Soccerbase oldalon (angolul)
Fülöp Márton adatlapja a national-football-teams.com-on (angolul)
Pályafutása statisztikái a fussballdaten.de-n (németül)
Profil a soccernet.espn-en Archiválva 2008. október 8-i dátummal a Wayback Machine-ben (angolul)
Fanzone adtalap (magyarul)
Fülöp Márton profilja a BBC-n Archiválva 2008. április 6-i dátummal a Wayback Machine-ben (angolul)
Interjú Fülöp Mártonnal – 2009. február 27., Origo
Riport Fülöp Mártonnal a magyar válogatott és a Tottenham Hotspurs kapusával - www.keepersport.hu. (Hozzáférés: 2010. május 23.)