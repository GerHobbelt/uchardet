revision: 25983307
title: Philip Seymour Hoffman
url: https://hu.wikipedia.org/wiki/Philip_Seymour_Hoffman


---

Philip Seymour Hoffman (Fairport, New York, 1967. július 23. – New York, 2014. február 2.) Oscar-, Golden Globe- és BAFTA-díjas amerikai színész, filmproducer és színházi rendező.
Fiatalkorától kezdve érdeklődött a színjátszás iránt, 1991-ben játszhatta el első epizódszerepét az Esküdt ellenségek című sorozatban. 1992-tól szerepelt filmekben, főként mellékszereplőként tűnt fel olyan produkciókban, mint az Egy asszony illata (1992), a Twister (1996), a Boogie Nights (1997), a Patch Adams (1998), A nagy Lebowski (1998), a Magnólia (1999), A tehetséges Mr. Ripley (1999), a Majdnem híres (2000), a Kótyagos szerelem (2002) és a Derült égből Polly (2004). 
2005-ben főszerepet kapott a Capote című életrajzi filmben: Truman Capote megformálásával Oscar-, BAFTA- és Golden Globe-díjakat szerzett. További Oscar-jelöléseket érdemelt ki a Charlie Wilson háborúja (2007), a Kétely (2008) és a The Master (2012) című filmjeivel. Rendezőként 2010-ben debütált a Jack csónakázni megy című romantikus drámával. Élete utolsó éveiben Az éhezők viadala filmsorozatban (2013–2015) Plutarch Heavensbee-t formálta meg.
Fiatalkorától kezdve drogproblémái voltak, 2012-ben többévnyi absztinencia után visszaesett és 2014 februárjában túladagolás végzett vele.


== Fiatalkora és családja ==
A New York állambeli Fairpontban született. Bátyja a forgatókönyvíró Gordy Hoffman, akinek a nevéhez fűződik többek közt a Love Liza és az A Coat of Snow című film is. 
Miután a középiskolában is foglalkoztatta a színjátszás, a New York-i Egyetem Laurence Tischről elnevezett karára iratkozott be, ahol 1989-ben, drámaszakon szerzett diplomát.


== Pályafutása ==
1991-ben A stukker című filmben kapta első valódi filmszerepét, de 1992-től kezdve több nagyobb produkcióban feltűnt mellékszerepekben: Egy asszony illata (1992), A tehetséges Mr. Ripley (1999). Paul Thomas Anderson rendezővel többször dolgozott együtt, például a Boogie Nights (1997), a Magnólia (1999) és a Kótyagos szerelem (2002) című filmekben. Karakterszínészként olyan nagy költségvetésű filmekben szerepelt, mint A vörös sárkány (2002), a Hideghegy (2003) és a Mission: Impossible III (2006).
2005-ben széles körű elismerésben részesült a Capote című portréfilm címszerepében nyújtott alakításáért. Egyebek mellett a legjobb férfi főszereplőnek járó Golden Globe-díjat és a BAFTA-díjat is elnyerte. A 78. Oscar-gálán hasonló kategóriában az Oscar-díjat is megnyerte.
Rendszeresen játszott a Broadwayn; két Tony-jelölést is szerzett színpadi alakításaival, de rendezőként is voltak sikerei.


== Halála ==
2014-ben, 46 évesen halt meg, holttestét a New York-i, Greenwich Village-i lakásában találták meg. A rendőrségi boncolás szerint drogtúladagolás volt a halál oka.


== Magánélete ==
Barátnőjétől, Mimi O'Donnelltől három gyermeke született: Cooper Alexander (2003), Tallulah (2006) és Willa (2008). Fia, Cooper Hoffman később szintén színész lett.


== Filmográfia ==


=== Film ===


=== Televízió ===


== Jelentősebb díjak és jelölések ==


== Jegyzetek ==


== Források ==
The Six Degrees Of Philip Seymour Hoffman
Információk Philip Seymour Hoffmanról és Capoteról
Philip Seymour Hoffman for Best Actor
NPR Interview (09/2005)
Philip Seymour Hoffman beszél a szerepéről a Capoteban Archiválva 2010. április 12-i dátummal a Wayback Machine-ben a Tavis Smiley show-ban


== Fordítás ==
Ez a szócikk részben vagy egészben  a   Philip Seymour Hoffman című angol Wikipédia-szócikk fordításán alapul.  Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként.
Ez a szócikk részben vagy egészben  a   Philip Seymour Hoffman on screen and stage című angol Wikipédia-szócikk fordításán alapul.  Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként.


== További információk ==

Philip Seymour Hoffman a PORT.hu-n (magyarul) 
Philip Seymour Hoffman az Internetes Szinkronadatbázisban (magyarul) 
Philip Seymour Hoffman az Internet Movie Database-ben (angolul) 
Philip Seymour Hoffman a Rotten Tomatoeson (angolul) 
A mellékszereplő drámája – Philip Seymour Hoffman-portré