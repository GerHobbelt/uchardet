revision: 26042719
title: "A legjobb bord\xE9lyh\xE1z Texasban"
url: https://hu.wikipedia.org/wiki/Burt_Reynolds


---

Burton Leon Reynolds Jr. (Lansing, Michigan, 1936. február 11. – Jupiter, Florida, 2018. szeptember 6.) kétszeres Golden Globe- és Emmy-díjas amerikai színész, rendező. Hat évtizedet átívelő színészi pályafutása során szexszimbólummá és az amerikai popkultúra ikonjává vált.
Elsőként olyan televíziós sorozatokkal lett ismert, mint a Gunsmoke (1962–1965), a Hawk (1966) és a Dan August (1970–1971). Áttörést hozó szerepe az 1972-es Gyilkos túra című filmthrillerben volt. Ezután az 1970-es évek folyamán olyan, bevételi szempontból sikeres filmekben kapott főszerepeket, mint az Olcsó Whiskey (1973), a Hajrá, fegyencváros! (1974), a Smokey és a bandita (1977), a Majdnem futball (1977), A vég (1978), a Hooper, a kaszkadőr (1978) és az Egy elvált férfi ballépései (1979). Az 1980-as években további fontosabb szerepei voltak a Smokey és a Bandita 2. (1980), az Ágyúgolyó futam (1981), a Bukott zsaru (1981), A legjobb bordélyház Texasban (1982) és az Ágyúgolyófutam 2. (1984). 1989-ben a Charlie – Minden kutya a mennybe jut című animációs filmben vállalt szinkronszerepet.
Néhány kevésbé sikeres filmet követően Reynolds a televíziózás felé fordult: 1990 és 1994 között egy szituációs komédia, a Kisvárosi mesék főszereplője volt, mellyel Golden Globe-díjat nyert. Az 1997-es Boogie Nights ismét kritikai elismeréseket hozott a színész számára, mellékszereplőként  Oscar- és BAFTA-jelölések mellett egy újabb Golden Globe-ot is kapott.


== Élete és pályafutása ==
Egyetemi tanulmányait a Floridai Állami Egyetemen végezte el.
1955-től New Yorkban televíziós szerepekben játszott. 1961 óta szerepelt filmekben; kezdetben kaszkadőr és epizodista volt. Halála előtt éveken át szívproblémákkal küzdött. 2018. szeptember 6-án hunyt el egy floridai kórházban.


== Magánélete ==
1963–1965 között Judy Carne volt a felesége. 1988–1995 között Loni Anderson volt a párja. Örökbe fogadott fiuk Quinton Anderson Reynolds.


== Filmjei ==


== Művei ==
My Life (önéletrajz, 1994)


== Díjai ==
Marquee-díj (1980)
Emmy-díj (1991) Kisvárosi mesék
Golden Globe-díj (1992, 1998)
a Los Angeles-i filmkritikusok díja (1997) Boogie Nights
a New York-i filmkritikusok díja (1997) Boogie Nights
a chicagói filmkritikusok díja (1998) Boogie Nights
a floridai filmkritikusok díja (1998) Boogie Nights
Golden Satellite Award (1998) Boogie Nights
Sierra-díj (1998) Boogie Nights
az amerikai filmkritikusok díja (1998)


== Jegyzetek ==


== Források ==
MTI Ki kicsoda 2009. Szerk. Hermann Péter. Budapest: Magyar Távirati Iroda. 2008.  ISBN 978-963-1787-283  


== További információk ==

Hivatalos oldal 
Burt Reynolds a PORT.hu-n (magyarul) 
Burt Reynolds az Internetes Szinkronadatbázisban (magyarul) 
Burt Reynolds az Internet Movie Database-ben (angolul) 
Burt Reynolds a Rotten Tomatoeson (angolul)