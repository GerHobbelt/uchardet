revision: 25090407
title: "P\xE1namerikai f\u0151\xFAtvonal"
url: https://hu.wikipedia.org/wiki/P%C3%A1namerikai_f%C5%91%C3%BAtvonal


---

A Pánamerikai főútvonal Észak-Amerikát, Közép-Amerikát és Dél-Amerikát kapcsolja össze egy összefüggő úthálózattal. 
A Pánamerikai főútvonal egy körülbelül 30 000 kilométer hosszú úthálózat, amely egy 100 km hosszú esőerdei szakaszon, a Darién régión kívül Amerika majdnem összes államát összeköti. A Guinness Rekordok Könyve szerint a Pánamerikai főútvonal a világ leghosszabb autózható útja, bár a Darién régió miatt nem lehetséges a Közép- és Dél-Amerika közötti átkelés. 
A Pánamerikai főútvonal több éghajlaton és ökológiai típuson halad keresztül, a sűrű dzsungelektől a száraz sivatagokig, melyek közül néhányon csak a száraz évszakban lehet átkelni. Néhány szakaszon veszélyes a közlekedés. 
2006-ban Jake Silverstein a Pánamerikai főútvonalat úgy írta le, hogy az "olyan hatalmas, olyan befejezetlen és olyan érthetetlen, mint a pánamerikanizmus maga".


== Története ==
Egy Amerikát az északitól a déli csücskéig összekötő szárazföldi útvonal ötlete először az Első Pán-Amerikai Konferencia merült fel 1889-ben, egy vonathálózat tervének formájában. Ez az ötlet azonban soha nem valósult meg. A főútvonal megépítésének terve 1923-ban az ötödik Pán-Amerikai Konferencián vetődött fel ismét.
Az első kifejezetten az útépítéssel kapcsolatos konferenciára 1925. október 5.-én került sor; végül 1937. július 29.-én Bolívia, Chile, Kolumbia, Costa Rica, Salvador, Guatemala, Honduras, Mexikó, Nicaragua, Panama, Peru és az USA aláírták a megállapodást a Pánamerikai főútvonal megépítéséről.  
1950-ben Mexikó volt az első latin-amerikai ország, aki átadta a rá eső útszakaszt.Az ötvenes években az utak nagyobb részét már átadták. Az út jelenleg a panamai Yaviza és a kolumbiai Turbo között nincs kiépítve egy kb. 90-110 km-es szakaszon a Darién régióban levő őserdő miatt.


== Országok, amelyeken keresztülhalad ==


=== Észak-pánamerikai főútvonal ===
 Kanada
 USA
 Mexikó
 Guatemala
 Salvador
 Honduras
 Nicaragua
 Costa Rica
 Panama


=== Dél-pánamerikai főútvonal ===
 Suriname
 Guyana
 Venezuela
 Kolumbia
 Ecuador
 Peru
 Chile
 Argentína


=== Fontos leágazások a következő országokba ===
 Bolívia
 Brazília
 Paraguay
 Uruguay


== Források ==