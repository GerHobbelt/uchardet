revision: 26244694
title: "Paudits B\xE9la"
url: https://hu.wikipedia.org/wiki/Paudits_B%C3%A9la


---

Paudits Béla (Budapest, 1949. augusztus 19. – Budapest, 2018. június 13.) Jászai Mari-díjas magyar színművész, énekes.


== Életpályája ==

1949-ben Budapesten született. Eredeti szakmája műbútorasztalos, intarziakészítő volt. 1971-ben végezte el a Színház- és Filmművészeti Főiskolát, majd a József Attila Színházhoz szerződött. 1974-től 1984-ig a Madách Színház tagja volt. Később öt éven keresztül szabadfoglalkozású színművészként és vendéglősként dolgozott. Éjszakai bárt bérelt, ahol kuplékat is énekelt. (Feleségével, Mózes Mária keramikussal közösen a Király utcai Hallo Bárt és rövid ideig a Fészek Klub vendéglátó részét működtették.) 1986-ban szerzett diplomát a Vendéglátóipari Főiskolán. 1989-től újra szerepelt a Madách Színházban. Munkássága elismeréseként 1993-ban Jászai Mari-díjat kapott. 1993–1997 között Torontóban élt, ahol kitanulta a gyémántcsiszolást. Önálló show-műsorai mellett rendezéssel is foglalkozott. Utolsó bemutatója 2004-ben volt. Utolsó éveiben komoly betegségekkel és anyagi problémákkal küzdött. 2018 júniusának elején stroke miatt kórházba került. 2018. június 13-án hunyt el a Szent János Kórházban.Búcsúztatása 2018. június 28-án a Farkasréti temetőben szűk körben volt. A megemlékezésen jelen volt többek között: Szirtes Tamás, Dunai Tamás (klarinétozott), Hűvösvölgyi Ildikó és Lajsz András. Végső nyugalomra édesanyja mellé, Ozorán helyezték.Feleségétől, Máriától elvált, miután egy lányuk (Emília) született.


== Fontosabb színpadi szerepei ==
Bródy Sándor: A medikus... János
Szophoklész: Oidipusz... II. Hírmondó
Bertolt Brecht: Mahhagóni város tündöklése és bukása... Aranyásó
Spiró György: Kálmárbéla... Kalmár Béla
Brandon Thomas: Charley nénje... Charley
Molnár Ferenc: Harmónia... Borbélysegéd
Hubay Miklós–Vas–Ránki György: Egy szerelem három éjszakája - Károly
Shakespeare: Hamlet... Osrick
Shakespeare: Lóvátett lovagok... Longaville
Gyárfás Miklós: Vadászat az erdészházban... Drapp
Mitch Leigh – Dale Wassermann: La Mancha lovagja... Szerzetes
Molière: A fösvény... Fecske
T. S. Eliot – Andrew Lloyd Webber: Macskák... Quaxo
Oscar Wilde: Bunbury... Algernon
Andrew Lloyd Webber–Tim Rice: József és a szélesvásznú álomkabát... József
John Kander – Fred Ebb – Joe Masteroff: Kabaré... Konferanszié


== Önálló estjei ==
Az úgynevezett régi jó világban
Paudits Paudium, avagy műfaja Paudits
Voltál-e boldog már Pesten?


== Televíziós és filmszerepei ==


== Szinkronszerepei ==


=== Filmek ===


=== Rajzfilmek ===


== Önálló tévéshow ==
1981. március 22., MTV1 21:40: Hölgyek, urak, lehet lehet! (30 perc)
1983. december 31., MTV1 21:00: Pardon, hogy bocsánat (30 perc)
1991. december 29., MTV2 20:25: Hallod, te ló! (55 perc)


== Lemezei ==
Paudits Show (1983)
Paudits II – Hallod, te ló? (1997)
Szélcsend (2000-es évek, kiadatlan)


== Rendezése ==
Kettecskén (Zsadon Andrea és Szolnoki Tibor estje - Fővárosi Operettszínház)


== Jegyzetek ==


== Források ==
Új Kortárs Magyar Színész Lexikon, Magazin Holding Kft. 1999. ISBN 0269001947909
Magyar színházművészeti lexikon. Főszerk. Székely György. Budapest: Akadémiai. 1994.  ISBN 963-05-6635-4  
Színházi adattár. Országos Színháztörténeti Múzeum és Intézet
Adatai a Petőfi Irodalmi Múzeum katalógusában

Madách Színház (1991) Archiválva 2010. március 16-i dátummal a Wayback Machine-ben
Madách Színház (1983) Archiválva 2009. február 23-i dátummal a Wayback Machine-ben
Madách Színház Archiválva 2009. május 4-i dátummal a Wayback Machine-ben
Út A medikusig - Főiskolai beszélgetések (Színház, 1971. május)


== További információk ==

Paudits Béla a PORT.hu-n (magyarul) 
Paudits Béla az Internetes Szinkronadatbázisban (magyarul) 
Paudits Béla az Internet Movie Database-ben (angolul) 
Paudits Béla. HMDB
Paudits Béla. Filmkatalógus
Paudits Béla. Színháztörténet
Kortárs magyar színészlexikon. Szerk. Fábri Magda, B. Bp., Magazin Kiadó, 1991.
Magyar filmlexikon I–II. Szerk. Veress József. Budapest: Magyar Nemzeti Filmarchívum. 2005. ISBN 963-7147-45-4
Révai új lexikona XV. (Nem–Rab). Főszerk. Kollega Tarsoly István. Szekszárd: Babits. 2005.  ISBN 963-955-623-8  


== Külső hivatkozások ==
Öngyilkossági kísérletei, 2009