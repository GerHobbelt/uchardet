revision: 24242827
title: Margit
url: https://hu.wikipedia.org/wiki/Margit


---

A Margit női név a görög eredetű latin Margareta név megmagyarosodott alakja, a jelentése: gyöngy. A köznév a görögben valószínűleg perzsa eredetű. Valószínűleg a babiloni mar galliti kifejezésre vezethető vissza,[forrás?] jelentése: a tenger leánya vagy a világosság gyermeke.[forrás?] A Margit név fejlődési sora: Margerita – Margerit –  Margrit – Margit.[forrás?]


== Rokon nevek ==
Gréta: a Margareta névnek több nyelvben meglévő beceneve.
Gréte: a Gréta német alakváltozata.
Margarét: a Margaréta újabb keletű rövidülése.
Margaréta: a Margitnak a görög eredetihez és a latin formájához legközelebb álló magyar változata, de a magyar nyelvben inkább margitvirágot (Leucanthemum vulgare) jelent.
Margarita: a Margit latin, olasz és spanyol formához közeli változata.
Manga: bizonytalan eredetű, talán a Margit vagy a Mária önállósult beceneve. A régi magyar névadásban is előfordult, talán a latin eredetű Magna változataként.
Margita: a Margit régi magyar alakváltozata.
Margitta: a Margit régi magyar alakváltozata.
Margó: a Margit régi magyar beceneve. Hasonlóan hangzik a Margit egyik francia változata, a Margot is.
Méta: a Margit és a Matild német, angol és holland beceneve.
Metta: a Margit és a Matild német beceneve.
Peggi: a Margit angol megfelelőjének a beceneve.
Réta: a Margaréta önállósult beceneve.Gitta, Metella, Rita


== Gyakorisága ==
A Margit a 20. század első felében volt a legnépszerűbb, az 1990-es években már ritka név, a Gréta gyakori, a Margaréta igen ritka, a Margarét, Margarita, Gréte, Manga, Margita, Margitta, Margó, Méta, Metta, Peggi és a Réta szórványos név, a 2000-es években nem szerepelnek a 100 leggyakoribb női név között, kivéve a Grétát, ami a 19-27. legnépszerűbb női név.


== Névnapok ==


== Idegen nyelvű változatai ==
Margherita (olasz)
Margarita (spanyol)
Margaret (angol)
Margarete (német)
Małgorzata (lengyel)


== Híres névviselők ==
„Margit” utónevű személyek szócikkeinek listája a Wikidata alapján


=== Híres Margarétek, Margaréták, Margariták, Margiták, Margitták, Mangák és Margók ===
Margaret Anne Lauren Mitchell kanadai politikus
Margaret Grace Denig amerikai színésznő
Margaret Mead  amerikai kulturális antropológus, tudományának egyik meghatározó képviselője a tömegmédiában
Margaret Mitchell amerikai írónő
Szekér Margaréta válogatott labdarúgó
Margaret Thatcher „Vaslady”, brit politikus, miniszterelnök, e tisztségben az első nő az Egyesült Királyságban
Mata Hari, azaz Margaretha Zelle
Árpád-házi Szent Margit pogány neve a Manga, zárdába kerüléséig
Bódi Margó cigány származású énekesnő


=== Híres Méták, Metták, Peggik és Réták ===


== Jegyzetek ==


== Források ==
Ladó János – Bíró Ágnes: Magyar utónévkönyv. Budapest: Vince. 2005.  ISBN 963 9069 72 8  

Az MTA Nyelvtudományi Kutatóközpont által anyakönyvi bejegyzésre alkalmasnak minősített utónevek jegyzéke. nytud.hu. (Hozzáférés: 2023. április 10.)
Az MTA Nyelvtudományi Kutatóközpont Utónévkereső adatbázisa. (Hozzáférés: 2023. április 10.)
Nyilvántartó.hu – Lakossági számadatok – Utónév statisztikák. (Hozzáférés: 2023. április 10.)


== További információk ==
Kálmán Béla: A nevek világa (Csokonai Kiadó, 1989) ISBN 963025977x
Fercsik Erzsébet, Raátz Judit: Keresztnevek enciklopédiája. Tinta Könyvkiadó, 2009. (Hozzáférés: 2020. március 28.)