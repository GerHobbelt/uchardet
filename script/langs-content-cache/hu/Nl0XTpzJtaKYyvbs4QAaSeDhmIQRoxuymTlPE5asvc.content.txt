revision: 26138189
title: "V\xF6r\xF6smaszkos amazon"
url: https://hu.wikipedia.org/wiki/V%C3%B6r%C3%B6smaszkos_amazon


---

A vörösmaszkos amazon vagy díszes amazon (Amazona pretrei) a madarak osztályának papagájalakúak (Psittaciformes) rendjébe és a papagájfélék (Psittacidae) családjába és az újvilágipapagáj-formák (Arinae) alcsaládjába tartozó faj.


== Előfordulása ==
Argentína északi, Brazília déli és Paraguay keleti területein honos. Erdők és fás szavannák lakója.


== Megjelenése ==
Magassága 32 centiméter, testtömege 300 gramm. Tollazat zöld, homloka, arcrésze és szárnyéle vörös. Nagyon hasonlít a közeli rokon Tucemán-amazonra (Amazona tucumana), dea vörös szín kiterjedtebb rajta a homlokán, feje tetején, kantárján és szeme környékén is.


== Életmódja ==
Tápláléka magvakból áll, de gyümölcsöt is eszik. Többnyire Araucaria erdőkben tartózkodik, a táplálékkeresés során gyakran kényszerül azonban kóborló életmódra is. Ilyenkor kisebb csoportokban él. Táplálék kereső útjai során szapora szárnycsapásokkal gyorsan repül.


== Források ==
A faj szerepel a Természetvédelmi Világszövetség Vörös Listáján. IUCN. (Hozzáférés: 2009. október 18.)
Parrots.org
Birdlife.org
A Bizottság 407/2009/EK rendelete (2009. május 14.) a vadon élő állat- és növényfajok számára kereskedelmük szabályozása által biztosított védelemről szóló 338/97/EK tanácsi rendelet módosításáról – (magyar neve)


== További információk ==
Képek az interneten a fajról
Xeno-canto.org – a faj hangja és elterjedési területe