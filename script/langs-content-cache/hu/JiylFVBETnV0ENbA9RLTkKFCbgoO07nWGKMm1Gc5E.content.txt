revision: 25829375
title: Esteban Granero
url: https://hu.wikipedia.org/wiki/Esteban_Granero


---

Esteban Granero, teljes nevén Esteban Félix Granero Molina (Madrid, 1987. július 2. –) spanyol profi labdarúgó. Jelenleg a Marbella középpályása. Granero – becenevén El pirata (a kalóz).


== Pályafutása klubszinten ==
A kis Granero nyolcévesen kezdett el futballozni a Real Madrid CF ifjúsági csapatában, ahol azonnal felfigyeltek tehetségére. Volt olyan szezon, amikor az U10-es csapatban 83 gólt szerzett, 1999-ben pedig az U12-es csapattal ifjúsági tornát nyert Barcelonában, ahol megválasztották a torna legjobb játékosának.
Granero 2006-ban Juan Manuel Matával és Alberto Buenoval  megnyerte a  Copa de Campeones Juvenil de Fútbol, nevű U19-es tornát, ahol felfigyeltek remek passzolási és lövési tehetségére. A következő szezont már a  Real Madrid Castilla csapatában kezdte meg, ahol bemutatkozó mérkőzésén gólpasszt adott az Albacete Balompié ellen.
A 2006/2007-es szezonban feljutott a Real Madrid Castillával a spanyol másodosztályba, ám az átigazolási időszak utolsó napján, augusztus 31-én lecsapott rá a Getafe CF, és kölcsönbe került a madridi alakulathoz.
A fiatal játékos részese volt a Getafe UEFA-Kupa menetelésének, és olyan meggyőző teljesítményt nyújtott, hogy a Getafe CF élt az opciós jogával, és megszerezte végleg Estebant.
2009. július 21-én a Real Madrid visszavásárolta a középpályást a Getafénél mutatott remek teljesítménye miatt. Vételára 4 millió euró volt.2012. augusztus 30-án Granero játékjoga 9 millió angol font ellenében az angol Premier league-ben szereplő Queens Park Rangers-höz került. Itt a 14-es mezszámot kapta. A bemutatkozására nem is kellett sokat várni, ugyanis mindössze 2 nappal később már pályára lépett a Manchester City ellen.
2020. január 30-án aláírt a harmadosztályú Marbella csapatához 2021-ig, miután az RCD Espanyol csapatával közös megegyezéssel felbontotta a szerződését.


== Válogatott karrierje ==
Granero végigjárta a „szamárlétrát”, megfordult a spanyol U17, U19, U20 és U21-es csapatban is.
Az U19-esekkel 2006-ban Európa-bajnokságot nyert, az U21-esekkel pedig 2009-ben a csoportkörig jutott.


== Sikerei, díjai ==


=== Real Madrid ===
Spanyol bajnok: 2011–12
Spanyol kupa: 2010–11
Spanyol kupa: 2012


=== Válogatott ===
U19-es Európa-bajnok: 2006


== Statisztikái ==
2011. november 22. szerint


== Jegyzetek ==


== További információk ==
Granero hivatalos weblapja
BDFutbol profil
La Liga visszatekintés