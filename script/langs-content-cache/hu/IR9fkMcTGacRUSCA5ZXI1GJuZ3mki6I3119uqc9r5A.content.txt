revision: 25833374
title: "Hummel (\xF6nj\xE1r\xF3 l\xF6veg)"
url: https://hu.wikipedia.org/wiki/Hummel_(%C3%B6nj%C3%A1r%C3%B3_l%C3%B6veg)


---

A Hummel („Dongó”) egy Németország által gyártott önjáró nehéztarack.


== Tervezés ==
Azért építették, hogy a páncélos egységeket teljesen páncélozott, lánctalpas alvázra szerelt tüzérséggel lássák el. A 150 mm-es sFH 18/1-es L/30-as tarackot Panzer IV-es alvázra szerelték, bár ezt csak ideiglenes megoldásnak szánták, amíg kifejlesztik és legyártják az önjáró löveg alvázát. Azért, hogy a taracknak helyet biztosítsanak, a motort az alváz közepére helyezték, míg láncmeghajtó kerékként a Panzer III-asoknál használt típust alkalmazták. A nyitott tetejű küzdőteret négy oldalról teljesen zárt, alvázra csavarozott döntött páncéllemezek védték, míg a homlokpáncélzatot meghosszabbították, és a bal oldalon alakították ki a vezetőteret. A tarackot a motor felett helyezték el, ami magas kontúrvonalat eredményezett. A külön erre a feladatra tervezett lőszerszállítók a Hummel ellátó járműveiként működtek, és 157-et gyártottak belőlük.


== Alkalmazás ==
A Hummelekkel a páncéloshadosztályokat látták el, ahol a páncélos-tüzérosztályok nehézütegeiben szolgáltak. Kezdetben mindegyik páncéloshadosztályt egyetlen, hat Hummelből álló nehézüteggel látták el, amelyekhez egy tüzérségi szállítójármű tartozott. A Hummelek harcoltak Kurszknál, majd szolgálatban maradtak egészen 1945 márciusáig.


== Galéria ==

		
		
		


== Lásd Még ==
Wespe
Grille (önjáró löveg)
Stormartillerivagn m/43


== Források ==
Crawford, Steve. Harckocsik a II. világháborúban, 20. századi hadtörténet. Budapest: Hajja & Fiai Könyvkiadó (2002). ISBN 963-9329-40-1 
George Forty.szerk.: Reviczky Béla: Tankok világenciklopédiája. Budapest: Athenaeum 2000 Kiadó (2006). ISBN 963-203-131-8 


== Külső hivatkozások ==
panzerkeil.dre
SZTE Egyetemi könyvtár hadtörténeti gyüjteménye