revision: 25501245
title: "Pirost\xFCkr\xF6s amazon"
url: https://hu.wikipedia.org/wiki/Pirost%C3%BCkr%C3%B6s_amazon


---

A pirostükrös amazon vagy feketecsőrű amazon (Amazona agilis) a madarak osztályának papagájalakúak (Psittaciformes)  rendjébe és a papagájfélék (Psittacidae) családjába és az újvilágipapagáj-formák (Arinae) alcsaládjába tartozó faj.


== Előfordulása ==
A faj kizárólag Jamaica területén honos, ahol a sziget nedves hegyvidéki erdeiben él 500 és 800 méteres tengerszint feletti magasság között.


== Megjelenése ==
Magassága 25 centiméter. Alapszíne zöld, homlokán egy kis méretű vörös folt látható. Kézevezőtollai vörösek a hímnél, míg a tojónál ezek is zöldek. Így az amazonpapagájok azon kevés faja közé tartozik, ahol látható ivari dimorfizmus van.


== Életmódja ==
Kis, többnyire öt egyednél nem több tagú csoportokban él. Csak kivételes esetekben gyűlik össze több madár.


== Szaporodása ==
Párzási időszaka januárban kezdődik. Fészekalja 2-3 tojásból áll. a tojásokon a szülők felváltva kotlanak 26 napig. A kikelő fiókákat mindkét szülő eteti. A fiatal papagájok nyolc hetes korukban lesznek teljesen röpképesek, de szüleik még további négy hétig etetik őket.


== Természetvédelmi helyzete ==
Pontos állományairól nincsenek hiteles információk, de becslések alapján számuk úgy 10 000 egyed körüli nagyságúra tehető.
Az élőhelyüket jelentő erők irtása azonban fenyegeti ezt a fajt is. 
Mivel jelenleg még elég nagyszámú populációi vannak, a Természetvédelmi Világszövetség Vörös Listáján a „sebezhető” kategóriába sorolja a fajt.


== Források ==
A faj szerepel a Természetvédelmi Világszövetség Vörös Listáján. IUCN. (Hozzáférés: 2009. október 18.)
Birdlife.org Archiválva 2009. január 3-i dátummal a Wayback Machine-ben
Papagajonline.hu - feketecsőrű amazonpapagáj


== További információk ==
Képek az interneten a fajról
Ibc.lynxeds.com - videók a fajról
Xeno-canto.org - a faj hangja és elterjedési területe