revision: 24880272
title: RCD Espanyol
url: https://hu.wikipedia.org/wiki/RCD_Espanyol


---

Az RCD Espanyol egy barcelonai székhelyű sportegyesület. Legjobban a labdarúgócsapatáról híres. Az Espanyol 1923-tól 1997-ig a Barcelona előkelő negyedében fekvő Estadio de Sarrià stadionban játszott, melyet az ötvenes években meg is vásárolt. 1997 nyarától hazai pályája az Estadi Olímpic Lluís Companys lett, ahol az 1992-es nyári olimpiai játékokat is tartották. Az 55 926 néző befogadására alkalmas stadion Estadi Olímpic de Montjuïc néven is ismert. 2009. augusztus 2-án a Liverpool FC elleni győztes mérkőzéssel avatta új, 40 500 nézőt befogadó saját stadionját, az Estadi RCDE-t a Barcelonától mintegy 10 km-re – a barcelonai repülőtér közelében – El Prat de LLobregat és Cornellá de LLobregat városok között. 2014-től a stadion hivatalos neve – a fő szponzor cég nevéből – Power8 Stadium.   Az Espanyol az FC Barcelona árnyékában élve is a spanyol labdarúgás történetének 6. legeredményesebb csapata.


== Történelem ==


=== Alapítás és klub kultúra ===
Az Espanyolt 1900. október 28-án alapította Ángel Rodríguez, a barcelonai egyetem építészmérnök hallgatója. A labdarúgócsapat első otthona Barcelona jómódú városrészében, Sarriàban volt, ahol még Sociedad Española de Football néven szerepelt az egyesület. Egy évvel később Club Español de Fútbol lett a csapat neve. Az Espanyol volt az első olyan spanyol klub, amelyet spanyol és katalán szurkolók együtt támogattak.
A csapat először világos sárga mezben játszott, a nadrág színe nem volt megszabva, a játékosok különböző színű nadrágokban léptek pályára. A klub alapítójának egyik barátja textilipari vállalkozással rendelkezett, ezért bőven rendelkeztek sárga színű, a munka során megmaradt textillel. 1910-ben a csapat a Club Deportivo Español nevet kapta és akkor választották a mai használt kék-fehér színt. Ettől kezdve a mezt és a klub címerét is a kék és a fehér szín határozza meg. Azért esett a választás erre a két színre, mert ezzel fejezték ki tiszteletüket a katalán admirális, Ruggiero di Lauria iránt, aki a középkorban védte a katalán érdekeket a Földközi-tengeren. A klub a kezdetektől sikeres volt, 1903-ban megnyerte a Campionat de Catalunyát (Katalán labdarúgó-bajnokság) és ennek következében a Copa del Rey küzdelmeiben is részt vehetett.


=== Az elnevezés változásai ===
1906-ban pénzügyi problémák léptek fel az Espanyolban, ezért a játékosok elhagyták a csapatot. Legtöbben közülük az X Sporting Clubhoz kerültek, amely 1906 és 1908 között 3-szor megnyerte a Campionat de Catalunyát. 1909-ben ebből a csapatból újra létrehozták az Espanyolt, Club Deportivo Español néven. 1910-ben kialakult a csapat jelenlegi színvilága (kék-fehér) Ruggiero di Lauria admirális tiszteletére.
Az Espanyol is azon nagyszámú labdarúgócsapatok közé tartozott, akik a királyt támogatták. 1912-ben XIII. Alfonz engedélyezte számukra, hogy a címerükben a királyi korona megjelenésével és a nevükben a Real (király) szó szerepeltetésével ezt a támogatást jelezzék. A csapat neve Real Club Deportivo Español lett.
XIII. Anfonz spanyol király lemondása (1931) és a Második Spanyol Köztársaság kikiáltása ellenére megmaradtak a királyi szimbólumok a labdarúgócsapatok neveiben és címereiben. Az Espanyol katalán-barátra változtatta a nevét, mely így Club Esportiu Espanyol lett. A spanyol polgárháború után Francisco Franco betiltotta a katalán nyelvet, ezért a klub nevét ismét Real Club Deportivo Españolra változtatták.
A csapat neve 1995 februárjában vette fel végleg a katalán hangzást. Reial Club Deportiu Espanyol lett a csapat megnevezése. A 'Deportiu' szó szórakozás céljából való sportolást jelent. A helyes megnevezés az 'Esportiu' lenne, ami profi sportolást jelent, de a klub tradíciói miatt az előbbi mellett döntöttek.


=== További tudnivalók ===
1928-ban az Espanyol tagja volt a Primera División alapítóinak és 1929-ben megnyerték a Copa del Reyt.1994-ben létrehozták az Espanyol második számú csapatát, az RCD Espanyol B-t, mely jelenleg a Segunda División B-ben szerepel.
A labdarúgócsapat 1997 és 2009 között a barcelonai olimpiai stadionban, az Estadi Olímpic Lluís Companysban játszott. Új stadionja, a 40 500 nézőt befogadó Estadi RCDE Barcelonától 10 km-re nyugatra, Cornellà de Llobregat és El Prat de Llobregat városok között épült fel 2009 nyarára, a barcelonai metróval elérhető.
2007. január 13-án 2001 után ismét győzelmet könyvelhetett el az Espanyol a városi rivális FC Barcelona ellen. 3–1-es győzelmet aratott hazai pályán az Espanyol.


== Trófeák ==
Copa del Rey győztes
4 – 1929, 1940, 2000, 2006
Katalán bajnokság győztes
12 – 1903, 1904, 1906, 1907, 1908, 1912, 1915, 1918, 1929, 1933, 1937, 1940
Katalán kupa győztes
6 – 1995, 1996, 1999, 2006, 2010, 2011
Barcelona Trófea-kupa győztes
17 – 1975, 1977, 1978, 1979, 1981, 1984, 1986, 1987, 1990, 1996, 1997, 1998, 2000, 2001, 2004, 2006, 200773 szezon a Primera Divisiónban
4 szezon a Segunda Divisiónban


== Nemzetközi kupaszereplések ==


=== Eredmények ===


== Játékoskeret ==
2019. március 18-án lett frissítve:


=== Kölcsönben ===


== Jegyzetek ==


== Kapcsolódó hivatkozások ==
Hivatalos honlap