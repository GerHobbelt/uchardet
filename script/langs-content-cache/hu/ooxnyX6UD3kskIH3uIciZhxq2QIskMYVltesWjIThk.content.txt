revision: 25384794
title: Geronimo Stilton
url: https://hu.wikipedia.org/wiki/Geronimo_Stilton


---

A Geronimo Stilton egy gyerekkönyv-sorozat, amelyet az olasz írónő, Elisabetta Dami talált ki és írt. Olaszországban az Edizioni Piemme jelenteti meg a könyveket. Különlegességként megemlítendő, hogy a könyveken a főszereplő neve van feltüntetve íróként, Elisabetta helyett.


== Cselekmény ==
A könyvsorozat a címadó főszereplő egérről, Geronimo Stiltonról szól (a Stilton egy sajtfajta), aki családjával együtt él a kitalált Rágcsáliában, az Egér-szigeten. Geronimo újságíróként dolgozik. Különféle kalandokba keveredik nővérével és testvéreivel, annak ellenére, hogy csak csendes és nyugodt életet szeretne élni. A könyvekben a történetek önéletrajz-szerűen vannak írva, ezzel is biztosítva a könyvsorozat különlegességét, illetve humorát.


== Tévésorozat ==
A könyvek nagyon népszerűek lettek, ezért 2009-ben olasz-amerikai-francia közreműködéssel televíziós rajzfilmsorozat készült a könyvek alapján. Magyarországon az M2 vetítette a műsort, Olaszországban pedig a Rai és az M6. Külföldön 2009. szeptember 15-étől 2017. február 28-áig sugározták. 23 perces egy epizód. 3 évadot élt meg 78 epizóddal.


== Egyéb kiadványok ==
Egy képregény és színdarabok is jelentek meg a Geronimo Stilton név alatt.


== Népszerűség ==
A Geronimo Stilton könyvsorozat a világ egyik legnépszerűbb gyerekkönyve, az egész világon 130 millió példány kelt el, és 35 különböző nyelvre lett lefordítva. Magyarországon is szépen fogytak a könyvek, és a televíziós sorozat is népszerűségnek örvendett. Itthon az Alexandra Könyvkiadó gondozásában jelent meg a sorozat.


== Magyarul ==
El a mancsokkal, te sajtképű!; ford. Kotsis Orsolya; Alexandra, Pécs, 2005
A metró fantomja; ford. Kotsis Orsolya; Alexandra, Pécs, 2006
Ezer mozzarella, nyertem a Pocoklottón!; ford. Kotsis Orsolya; Alexandra, Pécs, 2008 (Mulatságos történetek, színes kalandok)
Az élet egy rodeó!; ford. Kotsis Orsolya; Alexandra, Pécs, 2011
Az olimpia hőse; ford. Kotsis Orsolya; Alexandra, Pécs, 2012


== Források ==
Geronimo Stilton Books - Geronimo Stilton Wiki
Geronimo Stilton Series - Common Sense Media
Geronimo Stilton Books - Fantastic Fiction