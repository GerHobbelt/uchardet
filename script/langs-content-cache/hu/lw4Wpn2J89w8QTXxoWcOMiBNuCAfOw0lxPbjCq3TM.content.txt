revision: 25977461
title: "Pusztaszusz\xE1g"
url: https://hu.wikipedia.org/wiki/Pusztaszusz%C3%A1g


---

Pusztaszuszág (Susag), település Romániában, a Partiumban, Arad megyében.


== Fekvése ==
Az alföldi síkság szélén, Béltől északnyugatra, Alsóbarakony, Ökrös és Somoskeszi közt fekvő település. 


== Története ==
Pusztaszuszág, Szuszág nevét 1828-ban említette először oklevél Szuszak néven.
A település földesura a váradi püspökség volt még a 20. század elején is. 
1851-ben Fényes Elek írta a településről: „Szuszág, puszta, Bihar vármegyében, a váradi deák püspök béli uradalmában. Erdőség közt fekszik, s 2000 hold határát Belényes környékéről jött óhitű oláhok tartják haszonbérben, a szerződést minden 3-ik évben megujitván. Lelkek száma: 600.”
1910-ben 885 lakosából 875 román, 7 magyar volt. Ebből 876 görögkeleti ortodox volt. 
A trianoni békeszerződés előtt Bihar vármegye Béli járásához tartozott.


== Nevezhetességek ==
Görög keleti temploma az 1800-as évek közepén épült


== Hivatkozások ==


== Források ==
Fényes Elek: Magyarország történeti földrajza
Bihar vármegye és Nagyvárad. In  Magyarország vármegyéi és városai: Magyarország monografiája. A magyar korona országai történetének, földrajzi, képzőművészeti, néprajzi, hadügyi és természeti viszonyainak, közművelődési és közgazdasági állapotának encziklopédiája. Szerk. Borovszky Samu. Budapest: Országos Monografia Társaság. 1901.   
Tekintő. Erdélyi helynévkönyv. Adattári tallózásból összehozta Vistai András János. [Hely és év nélkül, csak a világhálón közzétéve.] 1–3. kötet.