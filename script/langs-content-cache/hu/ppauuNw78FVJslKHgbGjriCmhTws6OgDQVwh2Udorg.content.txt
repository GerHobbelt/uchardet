revision: 24567339
title: Sauber C23
url: https://hu.wikipedia.org/wiki/Sauber_C23


---

A Sauber C23 volt a Sauber által a 2004-es Formula 1-es szezonban használt Formula-1-es versenyautó. Az autó az előző szezonban használt Sauber C22-es továbbfejlesztése. A csapat új pilótapárossal vágott neki az évnek, a Jordantől érkezett Giancarlo Fisichellával, valamint 2002 után a csapathoz visszatérő Felipe Massával.


== Az autó ==
A Sauber rendre a Ferraritól az előző évben használt motorokat kapta, azonban ebben az évben már az azévi motorokat kapták meg. Az autó a Sauber C22 közvetlen továbbfejlesztése volt. A Ferrari előző évi autóját, a Ferrari F2003-GA-t használták alapként, mely több rivális csapatnak nem nyerte el a tetszését. A formatervezés tekintetében figyelmet fordítottak arra, hogy az autó könnyebb és kompaktabb legyen, mint az előző évi autó.


== Teljesítmény ==
Az előző szezonnal ellentétben a Sauber 2004-ben nem ért el dobogós helyezést. Legjobb helyezésük Giancarlo Fisichella 4. helye a Kanadai Nagydíjon, valamint Felipe Massa 4. helye a Belga Nagydíjon. Az előző évhez hasonlóan a Sauber 34 ponttal a konstruktőri bajnokság 6. helyén végzett. Ezek közül 22-t Fisichella, 12-t Massa szerzett meg.
A 2004-es szezon végén véget ért a főszponzorral, a Red Bull-lal való együttműködés. A Red Bull maga vette át az addig nem túl sikeres Jaguar versenycsapatot, és nevezte át Red Bull Racingre.


== Jegyzetek ==