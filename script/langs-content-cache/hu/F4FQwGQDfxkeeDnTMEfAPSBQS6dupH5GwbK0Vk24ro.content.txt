revision: 25721102
title: Enemies of Reality
url: https://hu.wikipedia.org/wiki/Enemies_of_Reality


---

Az Enemies of Reality című album az amerikai Nevermore együttes ötödik nagylemeze, amely 2003-ban jelent meg a Century Media kiadó gondozásában. Ez az egyetlen Nevermore-album, amelynek Kelly Gray volt a producere. A zenekar egyik legkeményebb lemezét a másfél évvel korábban rákban elhunyt, és a death metal egyik nagy egyéniségeként tisztelt Chuck Schuldiner emlékének ajánlotta, akinek Death nevű együttesével 1995-ben turnézott együtt a Nevermore.
A 2000-es Dead Heart in a Dead World után elsőre sokaknak csalódást okozott az Enemies of Reality kíméletlen durvasága, de ennek elsősorban a lemez hangzása volt az oka. Eredetileg ismét Andy Sneap lett volna a lemez producere, de a Century Media nem biztosította az ehhez szükséges anyagi feltételeket, mivel a kiadó és az együttes közötti lemezszerződés az Enemies of Reality elkészültével lejárt. A lemezfelvétel levezénylésére a korábban Queensrÿche-lemezeken dolgozott Kelly Gray-t kérték fel, akinek végül a munkájával se a zenekar, se a rajongók nem voltak teljes mértékben megelégedve.
A hangzásbeli problémákat két évvel később orvosolták, amikor 2005 márciusában a Century Media kiadta az album Andy Sneap által újrakevert és remasterelt változatát. Az eredeti CD-ket minimális áron cserélték be a borítóján negatívba fordított színekkel megjelenő felújított változatra, melyen az időközben a Nevermore-hoz csatlakozott Steve Smyth (ex-Vicious Rumors, Testament) gitáros is feljátszott néhány szólamot.


== Az album dalai ==
Enemies of Reality – 5:11
Ambivalent – 4:12
Never Purify – 4:03
Tomorrow Turned into Yesterday – 4:35
I, Voyager – 5:48
Create the Infinite – 3:38
Who Decides – 4:15
Noumenon – 4:37
Seed Awakening – 4:30


=== Bónusz DVD, limitált kiadás, 2003 ===
Believe in Nothing (video)
Next in Line (video)
What Tomorrow Knows (video)
Engines of Hate (live 2001)
Beyond Within (live 2001)


=== Multimédia bónuszok, "Re-mixed & Re-mastered" kiadás, 2005 ===
Enemies of Reality (video)
I, Voyager (video)
Enemies of Reality (live at Wacken 2004)


== Közreműködők ==
Warrel Dane – ének
Jeff Loomis – gitár
Jim Sheppard – basszusgitár
Van Williams – dobok
Steve Smyth – gitár (csak a 2005-ös újrakiadáson)


== Források ==
Nevermore: Enemies of Reality az Encyclopaedia Metallum oldalán
Nevermore: Enemies of Reality Archiválva 2011. december 28-i dátummal a Wayback Machine-ben a Century Media oldalán
Nevermore: Enemies of Reality (Re-mixed & Re-mastered) Archiválva 2011. december 28-i dátummal a Wayback Machine-ben a Century Media oldalán
Nevermore: Enemies of Reality CD-booklet
Nevermore: Enemies of Reality dalszövegek


== Külső hivatkozások ==
Nevermore hivatalos honlap Archiválva 2005. augusztus 15-i dátummal a Wayback Machine-ben
Nevermore a MySpace-en
Nevermore a Last.fm-en