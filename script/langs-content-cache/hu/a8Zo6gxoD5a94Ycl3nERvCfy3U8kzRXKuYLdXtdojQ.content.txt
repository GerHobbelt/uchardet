revision: 23529775
title: Ceyx flumenicola
url: https://hu.wikipedia.org/wiki/Ceyx_flumenicola


---

A Ceyx flumenicola a madarak osztályának szalakótaalakúak (Coraciiformes) rendjébe és a jégmadárfélék (Alcedinidae) családjába tartozó faj.


== Rendszerezése ==
A fajt Joseph Beal Steere amerikai ornitológus írta le 1890-ben. Jelenlegi besorolása vitatott, egyes szervezetek szerint az Alcedo argentata alfaja Alcedo argentata flumencola néven.


== Előfordulása ==
A Fülöp-szigetek középső részén, a Viszajan-szigetekhez tartozó, Samar, Leyte és Bohol szigeteken honos. Természetes élőhelyei a szubtrópusi és trópusi síkvidéki esőerdők és száraz erdők, mocsarak, folyók és patakok környékén, valamint ültetvények. Állandó, nem vonuló faj.


== Megjelenése ==
Testhossza 14 centiméter.


== Természetvédelmi helyzete ==
Az elterjedési területe nem nagy és gyorsan csökken, egyedszáma 1500-7000 példány közötti és szintén csökken. A Természetvédelmi Világszövetség Vörös listáján mérsékelten fenyegetett fajként szerepel.


== Jegyzetek ==


== Források ==
A faj szerepel a Természetvédelmi Világszövetség Vörös Listáján. IUCN. (Hozzáférés: 2021. február 7.)


== További információk ==
Képek az interneten a fajról
Xeno-canto.org - a faj hangja és elterjedési területe