revision: 23960088
title: Flower of Scotland
url: https://hu.wikipedia.org/wiki/Flower_of_Scotland


---

A Flower of Scotland (Scots nyelven: Flouer o Scotland, Skót gael nyelven: Flùr na h-Alba) egy skót patrióta ének, amit gyakran énekelnek különleges alkalmakkor és sporteseményekkor mint Skócia de facto hivatalos himnuszát.
A dalt az 1960-as évek közepén a The Corries nevű folk együttes egyik énekese, Roy Williamson írta. Először 1967-ben egy BBC-n futó sorozatban mutatták be. A dal szövege utalás a skótok győzelmére I. Róbert vezetésével II. Eduárd angol király felett a bannockburni csatában 1314-ben.
Noha Skóciának nincsen hivatalos himnusza, a Flower of Scotland egyike azon énekek közül, amit ekként használnak. 2006. júniusában a Királyi Skót Nemzeti Zenekar szavazásra bocsátotta a himnusz témáját, és a válaszolók 41%-a ezt a dalt választotta volna meg nemzeti himnusznak.A dal írott és énekelt nyelve az angol, de néhány szót a skót dialektus szerint ejtenek (pl.: "Tae" "To" helyett).


== Dalszöveg ==
Általában csak az első és a harmadik versszakot éneklik.


== Források ==