revision: 23849013
title: "Dr\u0103g\u0103ne\u0219ti (Prahova megye)"
url: https://hu.wikipedia.org/wiki/Dr%C4%83g%C4%83ne%C8%99ti_(Prahova_megye)


---

Drăgănești község és falu Prahova megyében, Munténiában, Romániában.  A hozzá tartozó települések: Bărăitaru, Belciug, Cornu de Jos, Hătcărău, Meri és Tufani.


== Fekvése ==
A megye déli részén található, a megyeszékhelytől, Ploieștitől, harminc kilométerre délkeletre, a Teleajen folyó bal valamint a Cricovul Sărat folyó jobb partja között.


== Története ==
A 19. század végén Prahova megye Câmpul járásának a székhelye volt. Ezen időszakban Drăgănești, Meri valamint Baraictarul-Brebu falvakból állt, összesen 1672 lakossal. A községben tulajdonában volt egy 1869-től működő általános iskola valamint három templom, egy Baraictarul faluban, kettő pedig Drăgănești településen, melyek közül az egyik a vidéket egykor birtokló Xenocrat testvérek kápolnája, melyet 1857 és 1860 között építettek, a másikat 1667-ben, Leon Vodă havasalföldi fejedelem idején, Șerban Cantacuzino építette. A mai község területén a 19. század végén további két község működött:

Hătcărăul község Hătcărău, Tufani és Malamuc falvakból állt, 1032 lakossal. A községben két templom állt, az egyiket 1843-ban építették Hătcărău faluban, a másikat pedig 1870-ben szentelték fel Malamuc-on.
Cornurile község Cornu de Jos és Cornu de Sus falvakból állt, 657 lakossal. A község tulajdonában volt egy 1790-ben épült templom valamint egy iskola, mely 1874-ben nyitotta meg kapuit.1925-ös évkönyv szerint Belciuguri falu Cornurile község része lett. Ugyancsak ekkor Drăgănești továbbra is járásközpont volt, de Câmpul járás felvette a Drăgănești nevet.
1950-ben közigazgatási átszervezés alapján, mind a három község a Prahova-i régió Urlați rajonjához került, majd 1952-ben a Ploiești régióhoz Ploiești rajonjához csatolták őket.
1968-ban Prahova megyét ismét létrehozták illetve Hătcărăul valamint Cornurile községeket felszámolták, és az ezekhez tartozó falvak egy részét is Drăgănești községhez csatolták.


== Lakossága ==


== Hivatkozások ==


== További információk ==
A település honlapja
Adatok a településről
asociatiaturismprahova.ro Archiválva 2016. július 13-i dátummal a Wayback Machine-ben
2002-es népszámlálási adatok
Marele Dicționar Geografic al României