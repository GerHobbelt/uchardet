revision: 26190649
title: "Magyar Nemzet (napilap, 2019\u2013)"
url: https://hu.wikipedia.org/wiki/Magyar_Nemzet_(napilap,_2019%E2%80%93)


---

A Magyar Nemzet (2019 előtt Magyar Idők) magyarországi,  jobboldali-konzervatív, deklaráltan kormánypárti politikai napilap. Tulajdonosa a fideszes kötődésű KESMA.


== Története ==
A Napi Gazdaságot 2015. április 20-án megvásárolta Liszkay Gábor, a régi  Magyar Nemzet volt főszerkesztője, aki a Simicska Lajos vállalkozó és Orbán Viktor miniszterelnök közötti konfliktus miatt 2015. február 6-án távozott főszerkesztői posztjáról. Liszkay a Magyar Nemzettől, a Lánchíd Rádiótól és a Hír TV-től távozott újságírókkal új kormánypárti napilapot készített. A napilap „Magyar Idők” néven 2015. szeptember 1-jén jelent meg először. A lapot kiadó Napi Gazdaság Kiadó Kft.-t is átnevezték Magyar Idők Kiadó Kft.-re.
2018-ban a Mészáros Lőrinc tulajdonában lévő Talentis Group Zrt. vásárolta fel sok más sajtótermékkel együtt, majd szinte azonnal a Közép-Európai Sajtó és Média Alapítványnak adta tovább.  Utóbbi tranzakciót a magyar kormány „nemzetstratégiai jelentőségűnek” minősítette. 2019. február 6-tól a Magyar Idők felvette az előző évben megszűnt Magyar Nemzet nevét.


=== Főszerkesztők ===


=== Rovatvezetők ===
Belföld: Baranyai Gábor
Külföld: Kottász Zoltán
Vélemény: Berszán György
Gazdaság: Kiss Gergely
Kultúra: B. Orbán Emese
Sport: Novák Miklós


=== Mellékletek ===
Tvműsor.hu (megjelenik minden pénteken)
Lugas – hétvégi melléklet (megjelenik minden szombaton), szerkesztője Margittai Gábor.
Előfizetőknek: hétfő – Jól vagyok (egészség) / Otthon vagyok (lakberendezés), kedd – Rejtvény, szerda – Népsport, csütörtök – Mindmegette (gasztro)


== Jellemzői ==
Fehér papíron készül fekete kiemelő színnel. Hétköznaponként 20, szombaton a Lugas melléklettel együtt 20+16 oldalon jelenik meg.


== Jegyzetek ==


== További információk ==
http://www.mno.hu
http://www.magyaridok.hu