revision: 24348057
title: Lambi
url: https://hu.wikipedia.org/wiki/Lambi


---

Lambi (más néven Lamba, dánul: Lamhauge) település Feröer Eysturoy nevű szigetén. Közigazgatásilag Runavík községhez tartozik.


== Földrajz ==
A település a sziget keleti partján, a Lambavík öböl végénél fekszik. A házak az út mentén szétszórtan épültek a völgyben.


== Történelem ==
Első írásos említése az 1350-1400 között írt Kutyalevélben található.A település partjainál 1707-ben elsüllyedt a Norske Løve (Norvég Oroszlán) nevű dán kereskedőhajó. A hajó harangja és egy makettje a Tórshavni dómban található. Számos búvár kereste már fel a roncsot, de nem találtak semmi értékeset.


== Népesség ==


== Közlekedés ==
Lambi zsákfalu: csak nyugati irányból, Lambareiði felől közelíthető meg. Autóbusz-közlekedése nincsen. Az út végén, a tengerparton egy apró kikötő található.


== Hivatkozások ==


=== Jegyzetek ===


=== További információk ===

faroeislands.dk – fényképek és leírás (angol)
Lambi, Runavík község (feröeri)
Lambi, Visit Eysturoy (feröeri, angol)
Panorámakép a völgyből (dán)
Lambi, fallingrain.com (angol)