revision: 25483817
title: "\xC9kallatum"
url: https://hu.wikipedia.org/wiki/%C3%89kallatum


---

Ékallatum (e2-g/kal-la-tumki) észak-mezopotámiai város. Pontos helye nem ismert, de a Tigris folyó bal partján volt, valahol Assur közelében, azaz a szűkebb értelemben vett Asszíriában, talán a mai El-Fathah közelében.


== Története ==
A babiloni száműzetéséből visszatérő fiatal amurrú sejk, I. Samsi-Adad, a későbbi asszír király családja hatalmának visszaállításának első lépéseként Ekallátumot foglalta el Ibni-Adad – límu, azaz évnévadó tisztviselő Assurban – évében. Három évig itt volt a székhelye, majd elfoglalta Assurt is, aminek királya lett. Székhelyét azonban nem ott, hanem Subat-Enlilben rendezte be, újonnan épülő birodalma keleti részének központjaként pedig idősebb fiát, a későbbi I. Ismé-Dagant helyezte Ekallátumba uralkodónak. 
Samsi-Adad halála után Ismé-Dagan visszaszorult Assurba, Ekallátumot pedig az elámiak foglalták el, majd a babiloni Hammurapi befolyása alá került, akinek Ismé-Dagan a vazallusa lett. Ismé-Dagan halála után fia székhelye volt. Az i. e. 18. század után Ekallátum eltűnik a forrásokból.


== Fordítás ==
Ez a szócikk részben vagy egészben  az   Ekallatum című angol Wikipédia-szócikk fordításán alapul.  Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként.


== Források ==
Roaf, Michael. A mezopotámiai világ atlasza (magyar nyelven). Budapest: Helikon – Magyar Könyvklub (1998). ISBN 963 208 507 8 Komoróczy Géza: Asszírok: az identitás változásai (ÓKOR, 2006. V. évfolyam 1. szám)

Kalla Gábor: Mezopotámiai uralkodók. (hely nélkül): Kossuth;Helikon. 1993.  ISBN 963 09 3676 3  
Horst Klengel. Nomádok az ókori Elő-Ázsiában. Gondolat Budapest 1985. ISBN 963 281 618 8