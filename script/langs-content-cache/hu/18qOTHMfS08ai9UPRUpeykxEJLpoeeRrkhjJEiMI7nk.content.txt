revision: 26235547
title: Hard Love (album)
url: https://hu.wikipedia.org/wiki/A_Hard_Day%E2%80%99s_Night


---

Az A Hard Day's Night a Beatles harmadik albuma, amely 1964-ben jelent meg azonos című filmjük zenéjeként.
Megfigyelhető rajta a zenekar tagjainak dalszerzői fejlődése, de megmarad a rock and roll alapvető hangszerelésénél és dalformátumainál. Jelentősebb számai a címadó dal (határozott, azonnal felismerhető nyitóakkordjaival), a fülbemászó Can't Buy Me Love és az And I Love Her, amely az első a népszerű McCartney balladák sorában.
Az album (és a film) címe a dobos, Ringo Starr akaratlan alkotása. Az együttes épp elkezdte forgatni a filmet, de annak még nem volt elnevezése. Egy nagyon fárasztó forgatás után Starr abban a tudatban jött ki a stúdióból, hogy még nappal van és megjegyezte: „Ez egy nehéz nap…” (ekkor észrevette, hogy már sötét van) „…éjszakája volt.” A többieknek annyira tetszett a dolog, hogy ezt a címet adták a készülő filmnek.
Az album szerepel az 1001 lemez, amit hallanod kell, mielőtt meghalsz című könyvben.


== Az album dalai ==


=== A oldal ===


=== B oldal ===


== Az amerikai kiadás ==
Az egyesült államokbeli verziót a United Artists jelentette meg 1964. június 26-án. A film hét dala volt rajta (A Hard Day's Night, Tell Me Why, I'm Happy Just To Dance With You, I Should Have Known Better, If I Fell, And I Love Her, Can't Buy Me Love) és az I'll Cry Instead, valamint a négy Lennon-McCartney dal George Martin által hangszerelt instrumentális változata (I Should Have Known Better, And I Love Her, Ringo's Theme (This Boy) és az A Hard Day's Night)