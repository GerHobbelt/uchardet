revision: 24812760
title: "Eur\xF3pai Filmd\xEDjak 2000"
url: https://hu.wikipedia.org/wiki/Eur%C3%B3pai_Filmd%C3%ADjak_2000


---

A 13. Európai Filmdíj-átadó ünnepséget (13th European Film Awards), amelyen az előző évben hivatalosan bemutatott, az Európai Filmakadémia több mint 1500 tagjának szavazata alapján legjobbnak ítélt európai filmeket, illetve alkotóikat részesítették elismerésben, 2000. december 2-án tartották meg a párizsi Théâtre national de Chaillot színházban. Az ünnepség két ceremóniamestere Rupert Everett, angol színész, valamint a számos César-díj-gálán konferáló sokoldalú francia művész, Antoine de Caunes volt.
Negyven nagyjátékfilmet válogattak be a filmdíjért folyó versenybe.
Az előző évhez viszonyítva a díjazásban nem történt változás, maradt a korábbi tizenöt díjkategória, csupán egy alkotót ismertek el külön dicsérettel: Pepe Danquart-ot, az egykori NDK-s kultikus hokiklub, a Dynamo EHG Eisbären történetét fergetegesen fényképezett és vágott dokumentumfilm készítőjét.
Kiugróan magas számú jelölés nem történt. Három-három kategóriában volt érdekelt a francia Harry csak jót akar, a brit Billy Elliot és az olasz Tangó és tulipán. Két-két jelölést kapott a dán Lars von Trier Táncos a sötétben, valamint a francia Agnès Jaoui Ízlés dolga című alkotása.
A legsikeresebb alkotás a Táncos a sötétben lett; két díjat vitt el (a legjobb európai film és Björk személyében a legjobb színésznő), a többi elismerésen egy-egy alkotás osztozott. A Filmakadémia úgy döntött, hogy az év folyamán a világ filmművészetéhez a legjobb európai teljesítményt Jean Reno francia színész és Roberto Benigni olasz színész-rendező nyújtotta. Életműdíjat vehetett át Richard Harris ír színész.
A magyar filmművészetet a nagyjátékfilmek válogatásában a 32. Magyar Filmszemle legjobb filmje, Tarr Béla Werckmeister harmóniák című, magyar–német–francia–olasz koprodukcióban forgatott filmdrámája képviselte, amely azonban jelölést nem kapott. Sikeres volt viszont Gyarmathy Lívia 29 perces dokumentumfilmje, A mi gólyánk, amely egy éven át kísérte figyelemmel egy télen itt maradt gólya történetét meséli el, és ismerteti meg lakhelye, egy kis magyar falu viszonyait. Az alkotás – a díjkategória történetében elsőként – nyerte el a legjobb európai rövidfilm díját.


== Válogatás ==


== Díjazottak és jelöltek ==


=== Legjobb európai film ===


=== Az év európai felfedezettje – Fassbinder-díj ===


=== Legjobb európai dokumentumfilm – Arte díj ===


=== Legjobb európai színésznő ===


=== Legjobb európai színész ===


=== Legjobb európai forgatókönyvíró ===


=== Legjobb európai operatőr ===


=== Legjobb európai teljesítmény a világ filmművészetében ===


=== Európai Filmakadémia életműdíja ===


=== Külön dicséret ===


=== Európai Filmakadémia kritikusainak díja – FIPRESCI-díj ===


=== Európai Filmakadémia legjobb nem európai filmje – Screen International díj ===


=== Európai Filmakadémia közönségdíja – legjobb rendező ===


=== Európai Filmakadémia közönségdíja – legjobb színésznő ===


=== Európai Filmakadémia közönségdíja – legjobb színész ===


=== Legjobb európai rövidfilm (UIP díj) ===


== Jegyzetek ==


== Források ==
↑ Európai Filmdíjak 2000 – válogatás: 2000: The Selection List. europeanfilmacademy.org. (angolul) Berlin: European Film Academy (2010)  (Hozzáférés: 2018. feb. 25.) arch
↑ Európai Filmdíjak 2000 – jelölések: 2000: The Nominations. europeanfilmacademy.org. (angolul) Berlin: European Film Academy (2010)  (Hozzáférés: 2018. feb. 25.) arch
↑ Európai Filmdíjak 2000 – díjak: 2000: The Winners. europeanfilmacademy.org. (angolul) Berlin: European Film Academy (2010)  (Hozzáférés: 2018. feb. 25.) arch


== További információk ==
Az Európai Filmakadémia hivatalos honlapja (angolul)
Az Európai Filmdíj hivatalos honlapja (angolul)
Az Európai Filmdíj az Internet Movie Database-ben (angolul)


== Kapcsolódó szócikkek ==
Európai filmművészet
Európai Filmdíj
73. Oscar-gála