revision: 25644271
title: Sungkyunkwan Scandal
url: https://hu.wikipedia.org/wiki/Szonggjungvan_Scandal


---

A Szonggjungvan Scandal (hangul: 성균관 스캔들, Szonggjungvan szukhendul, RR: Seonggyungwan seukaendeul) a KBS2 csatorna által 2010-ben műsorra tűzött dél-koreai dorama, Pak Minjong (Park Min-yeong)gal, Pak Jucshon (Park Yu-cheon)nal, Ju Ain (Yu A-in)nal és Szong Dzsunggi (Song Jung-gi)val a főszerepben. A történet a Szonggjungvan (Seonggyungwan)ban játszódik, ami a Csoszon (Joseon)-dinasztia idejében a legmagasabb oktatási intézmény volt. A sorozat forgatókönyve Csong Ungvol (Jeong Eun-gwol) The Lives of Sungkyunkwan Confucian Scholars 1 & 2 című regényén alapszik.


== Történet ==
Kim Junhi (Kim Yunhui) édesanyjával és beteg bátyjával, Junsik (Yunsik)kel él. Mivel bátyja keresőképtelen, a lány férfinak álcázza magát és testvére nevét használva különféle írnoki és futármunkákat vállal, hogy pénzt szerezzen bátyja gyógyszereire. A könyvesbolt tulajdonosa, ahol Junhi (Yunhui) írnokoskodik, felajánl a lánynak egy illegális munkát. Mivel pénzszűkében van és családját a behajtók fenyegetik, Junhi (Yunhui)  beleegyezik, hogy jó pénzért levizsgázik egy gazdag ficsúr helyett a híres Szonggjungvan előfelvételi vizsgáján. Csakhogy rajtakapja az önérzetes és becsületes I Szondzsun (Yi Seon-jun), a király nagyhatalmú tanácsnokának egyetlen fia. Junhi (Yunhui) ugyan kimagyarázza magát, de pimasz üzenetet fest a férfi köntösének aljára, amíg az elmélyülten írja a vizsgatételt, ezzel pedig felbőszíti. Szondzsun (Seonjun) csellel ráveszi a fiúnak álcázott lányt, hogy részt vegyen a második felvételi vizsgán, ahol is az őszinte vizsgaírása miatt maga Csongdzso (Jeongjo) király küldi Junhi (Yunhui)t a presztízses iskolába. Junhi (Yunhui)nak így nincs kibúvója, kénytelen a király parancsának engedelmeskedni. Mivel abban az időben a nők nem járhattak iskolába, Junhi (Yunhui)nak ügyelnie kell arra, hogy ne lepleződjön le. Ez nem könnyű feladat, nőies alkata és pici termete miatt állandó célpontja a többiek gúnyolódásának. Ráadásul rá is és Szondzsun (Seonjun)ra is pikkel a diáktestület elnöke, Ha Inszu (Ha In-su), a pajkos Ku Jongha (Gu Yong-ha) pedig folyton gonosz tréfákat űz vele. A lány állandóan bajba keveredik, ráadásul egy szobában kell laknia Szondzsun (Seonjun)nal, aki iránt egyre mélyülnek az érzései.


== Szereplők ==
Pak Minjong (Park Min-yeong): Kim Junhi (Kim Yunhui) (김윤희)
Pak Jucshon (Park Yu-cheon): I Szondzsun (Yi Seon-jun) (이선준)
Ju Ain (Yu A-in): Mun Dzsesin (Mun Jae-sin) (문재신)
Szong Dzsunggi (Song Jung-gi): Ku Jongha (Gu Yong-ha) (구용하)
Cson Theszu (Jeon Tae-su) (전태수): Ha Inszu (하인수, Ha In-su)
Szo Hjorim (So Hyo-rim) (서효림): Ha Hjoun (하효은, Ha Hyo-eun)
		
		
		


== Fogadtatás ==
A sorozat ugyan átlagos nézettséggel (12,8%) zárt, az azonos sávban vetített sorozatok közül a legtöbb visszajelzést kapta és a leghűségesebb rajongótáborral rendelkezett. A filmzenei albumból, melyen Pak Jucshon (Park Yu-cheon) együttese, a JYJ is közreműködik, néhány hét alatt 110 000 darabot adtak el.


== Díjak és elismerések ==


== Források ==


== Fordítás ==
Ez a szócikk részben vagy egészben  a   Sungkyunkwan Scandal című angol Wikipédia-szócikk ezen változatának fordításán alapul.  Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként.