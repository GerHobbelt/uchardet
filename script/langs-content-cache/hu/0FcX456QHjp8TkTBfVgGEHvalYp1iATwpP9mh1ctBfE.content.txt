revision: 24026532
title: "K\xF6ll\u0151 G\xE1bor (\xE9p\xEDt\u0151m\xE9rn\xF6k)"
url: https://hu.wikipedia.org/wiki/K%C3%B6ll%C5%91_G%C3%A1bor_(%C3%A9p%C3%ADt%C5%91m%C3%A9rn%C3%B6k)


---

Köllő Gábor (Szamosújvár, 1950. március 27.) erdélyi magyar építőmérnök, egyetemi tanár.


== Életpályája ==
A középiskolát Szamosújváron végezte 1964 és 1969 között. 1974-ben szerzett diplomát a jászvásári műszaki egyetemen. 1974 és 1978 között mérnök a kolozsvári Vasútépítő Vállalatnál. 1978 óta a  kolozsvári  Műszaki Egyetem oktatója, 2000 óta egyetemi tanár, 2003-tól doktorátusvezető. 1995-től a műszaki tudományok doktora.
Kutatási területei: vasúti felépítmény, vágánygeometria, öszvérhídszerkezetek. 18 könyv és tankönyv, több mint száz tanulmány szerzője. Tudományos dolgozatait Köllő Gavril néven közölte.
2004-től az Erdélyi Magyar Műszaki Tudományos Társaság elnöke, a Magyar Mérnöki Kamara tiszteletbeli tagja, a Magyar Mérnökök és Építészek Világszövetségének (MMÉV) alelnöke.


== Magyar nyelvű szakkönyvei ==
Mechanika mérnököknek. EMT Kolozsvár. 2007. ISBN 978-97-7840-15-8-5
Szerkezetek szamítógépes tervezése az EUROCODE szerint. (társszerzők: Moga P., Gutiu St., Kiss Z.)  EMT Kolozsvár. 2008.
Tartószerkezetek és reabilitáció  (szerkesztő, társszerző). Incitato Kiadó Kolozsvár. 2004. ISBN 973-86852-7-3.
Tartószerkezetek (szerkesztő, társszerző). EMT Kolozsvár. 2006. ISBN 973-7840-08-9.
Műszaki szaktanulmányok (szerkesztő, társszerző). Scientia Kiadó. Kolozsvár 2002. ISBN 973-85422-5-1.


== Források ==
Erdélyi magyar ki kicsoda. Nagyvárad: RMDSZ–BMC Kiadó. 2010.   383. o. ISBN 978-973-00725-6-3  
Életrajza egyetemi honlapon


== További információk ==
Udvardy Frigyes: A romániai magyar kisebbség történeti kronológiája 1990-2006, Köllő Gábor  Online hozzáférés