revision: 26031913
title: "Tu\u0161ilovi\u0107"
url: https://hu.wikipedia.org/wiki/Tu%C5%A1ilovi%C4%87


---

Tušilović  falu Horvátországban, Károlyváros megyében. Közigazgatásilag Károlyvároshoz tartozik.


== Fekvése ==
Károlyvárostól 12 km-re délkeletre, a Dobra jobb partján fekszik.


== Története ==
Tušilović a Kodrun egyik legjelentősebb, egykor szerb többségű  települése volt, ortodox parókia székhelye. Szent Illés próféta tiszteletére szentelt szerb pravoszláv templomának építési ideje ismeretlen, a második világháborúban égett le. Csak romjai maradtak. A településnek 1857-ben 348, 1910-ben 390 lakosa volt. A trianoni békeszerződésig Modrus-Fiume vármegye Vojnići járásához tartozott. A honvédő háború idején 1991-ben a Krajinai Szerb Köztársasághoz csatolták, majd a horvátok Vihar (Oluja) hadművelete során szerb lakosságának többsége elmenekült. Helyükre 1995 augusztusában boszniai horvát családok érkeztek. Ennek köszönhetően lakosságának száma az utóbbi évtizedekben dinamikusan nőtt. 2011-ben már 672-en lakták. 2011. szeptember 30-án a településen új katolikus templom alapkövét rakta le Vlado Košić sziszeki püspök, így a falunak 460 év után újra lesz katolikus temploma.


== Lakosság ==


== Nevezetességei ==
Szent Illés próféta tiszteletére szentelt egykori pravoszláv templomának romjai.
A Szent Illés katolikus templom alapkövét 2011-ben rakták le, jelenleg építés alatt áll.


== Külső hivatkozások ==
A település honlapja
A felső-károlyvárosi szerb ortodox püspökség honlapja
Károlyváros hivatalos oldala
Károlyváros információs portálja
A megye turisztikai egyesületének honlapja


== Jegyzetek ==