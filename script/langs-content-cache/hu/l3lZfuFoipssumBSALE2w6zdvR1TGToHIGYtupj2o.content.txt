revision: 25895187
title: Digi Life
url: https://hu.wikipedia.org/wiki/Digi_Life


---

A DIGI Life a DIGI egyik ismeretterjesztő csatornája volt, amely életmóddal és gasztronómiával kapcsolatos műsorokat sugárzott. 2012. október 1-én indult Romániában, Magyarországon pedig november 7-én kezdte el az adást. Az eredeti indulási időpont november 1. lett volna, de technikai okokból csúsztatni kellett a magyar adás elindítását (a DIGI World-höz hasonlóan).
A DIGI mindhárom ismeretterjesztő csatornájának hangjai Kocsis Mariann és Viczián Ottó voltak. 
2022 szeptember elsején éjfélkor megszűnt a csatorna


== Előzményei ==
Magyarországon a DIGI 2012 őszén nem tudott megállapodni a Discovery Communications-szel, ezért a Discovery birtokolta TLC helyettesítésére indult el a csatorna.


== Témák és jellemzés ==
A DIGI Life elsősorban életmóddal, gasztronómiával, hobbival, kézművességgel és orvostudománnyal kapcsolatos műsorokat sugárzott. Az adó indulásától fogva 24 órás volt, éjjel, hajnalban és délelőtt kizárólag ismétlések futottak.
A DIGI Life (a DIGI többi ismeretterjesztő csatornájához hasonlóan) reklámmentes volt , csak a szolgáltató nyereményjátékait hirdette néha az ajánló blokkban. Indulásakor kezdetben csak a műsorok között voltak szünetek, de később a hosszabb műsoroknál is betették egy rövid ajánló erejéig. 
Az adó 16:9-es képarányt használt, HD és SD változata is volt. Románia korhatár-besorolását alkalmazta, de legfeljebb a 12-es korosztályig, 15-ös és 18-as műsorokat nem vetített. Nem alkalmazott piktogramot, a korhatárt a műsor előtti szünetzáró inzertben jelezték.
A DIGI Life adásblokkjainak ideje változó volt, legtöbbször 30 perces volt. Gyakran alkalmazták ezt a blokkot a 25 perces műsoroknál is, ilyenkor egy hosszabb, öt perces szünettel pótolták ki a maradék időt, amely alatt leginkább ajánlók futottak. Az adó fő vetélytársai a Discovery Communications TLC és a LifeTV, előbbi helyettesítésére indította a csatornát a DIGI, miután nem tudott megegyezni a Discovery Communications-szel.
A csatorna 2022. szeptember 1-jén megszűnt a DIGI többi ismeretterjesztő csatornájával és a Film Now-al együtt.


== Műsorkínálat ==


=== Sorozatok ===


=== Filmek ===


== Források ==
https://web.archive.org/web/20161127233545/http://digi-life.eu/
https://web.archive.org/web/20100108115153/http://musortv.hu/


== Jegyzetek ==


== További információk ==
Honlap
Facebook-oldal