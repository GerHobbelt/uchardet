revision: 26029918
title: Geraldine Chaplin
url: https://hu.wikipedia.org/wiki/Geraldine_Chaplin


---

Geraldine Chaplin (Santa Monica, Kalifornia, 1944. július 31. –) amerikai színésznő. Édesapja a filmtörténet legendás alakja, Charlie Chaplin, édesanyja a világhírű drámaíró, Eugene O’Neill lánya, Oona. Geraldine az 1960-as évek közepétől folyamatosan filmez. Életművében kiemelt helyet foglalnak el egykori élettársával, Carlos Saura, spanyol filmrendezővel közös alkotásai, de a filmtörténet számos más kiválóságával is dolgozott együtt. Húga, Josephine Chaplin Franciaországban lett ismert színésznő.


== Pályafutása ==
Geraldine 8 évesen kapta első parányi filmszerepét édesapja egyik filmjében, a Rivaldafényben (1952). Ugyanebben az esztendőben a család Svájcba költözött, ahol a kislány egy ottani internátusban folytatta iskolai tanulmányait. Eleinte balett-táncosnő szeretett volna lenni, de amikor erről le kellett mondania, elhatározta, hogy színésznő lesz. A legendás brit rendező, David Lean bízott rá először komoly feladatot: Tonya szerepét játszotta Borisz Paszternak irodalmi Nobel-díjjal kitüntetett regénye, a Zsivágó doktor filmváltozatában (1965). A kritika és a közönség kedvezően fogadta a fiatal színésznő első komolyabb filmes próbálkozását. Geraldine színésznői képességei élettársa, Carlos Saura filmjeiben bontakoztak ki igazán: kitűnően formálta meg a rendező érzékeny idegzetű hősnőit. Együttműködésük első állomása a Hűtött mentalikőr (1967) volt. Leghíresebb közös filmjeik az 1970-es években készültek: Anna és a farkasok (1973), Nevelj hollót! (1976), Életem, Elisa (1977), A mama százéves (1979).
Geraldine a dráma mellett más műfajokban is sikerrel mutatkozott be. Louis de Funès és fia, Olivier partnere volt a maga idején igen népszerű Fennakadva a fán (1971) című vígjátékban. Richard Lester Ausztriai Anna királyné szerepét osztotta rá kétrészes Dumas-adaptációjában: A három testőr, avagy a királyné gyémántjai (1973), A négy testőr, avagy a Milady bosszúja (1974). A sztárparádéval készült kosztümös produkciók máig sem veszítettek népszerűségükből. Geraldine megtalálta a helyét Robert Altman ironikus-szatirikus filmjeinek világában is: Nashville (1975), Buffalo Bill és az indiánok (1976), Isten hozott Los Angelesben (1976), Esküvő (1978).
Az 1980-as évektől kezdve a színésznő – a nagyjából vele egykorú kollégáihoz hasonlóan – egyre gyakrabban dolgozott a televízió számára, de a mozifilmek készítői sem felejtkeztek el róla. Többek között a francia filmművészet jelességei hívták forgatni: Claude Lelouch, Michel Deville, Jacques Rivette, Alain Resnais. Richard Lester A testőrök visszatérnek (1989) című kalandfilmjében az öregedő Ausztriai Annát is eljátszhatta. Az évek múlásával a főszerepekről átváltott a karakterszerepekre. Az 1990-es években olyan emlékezetes filmekben nyújtott epizódalakításokat, mint például Martin Scorsese Az ártatlanság kora (1993) című kor- és erkölcsrajza vagy Franco Zeffirelli Jane Eyre (1994) című romantikus drámája, amely Charlotte Brontë klasszikus regényének sokadik feldolgozása. Tulajdon nagyanyját, Hannah Chaplint játszotta el Richard Attenborough Chaplin című életrajzi filmjében, amely a legendás komikusról, Geraldine édesapjáról szól. Az új évezredben készült filmjei közül két dráma, Pedro Almodóvar Beszélj hozzá (2002) című alkotása, illetve a Szent Lajos király hídja (2004) a legjelentősebbek.
Geraldine Chaplin 2006. augusztus 18-án feleségül ment Patricio Castilla, chilei operatőrhöz, akivel már évek óta együtt élt. A művésznőnek két gyermeke van: Shane és Oona.


== Filmjei ==

2010 Farkasember
2010 O Apóstolo (csak hang)
2009 Brontë
2009 La Isla interior
2009 The Making of Plus One
2009 The Wolf Man
2008 L'imbroglio nel lenzuolo
2008 Imago mortis
2008 Diario de una ninfómana
2008 Inconceivable
2008 Ramirez
2008 Parlami d'amore
2007 Los Totenwackers
2007 Miguel and William
2007 Parc
2006 El Orfanato
2006 Teresa, el cuerpo de Cristo
2006 Les Aventuriers des mers du Sud (tévéfilm)
2005 Melissa P. – Minden este 100-szor, kefével (Melissa P.)
2005 BloodRayne: Az igazság árnyékában (BloodRayne)
2005 Oculto
2005 Marple: Sleeping Murder (tévéfilm)
2005 Heidi
2004 Szent Lajos király hídja (The Bridge of San Luis Rey)
2004 A Christmas Carol (tévéfilm)
2003 Winter Solstice (tévéfilm)
2002 Dinotopia (tévésorozat)
2002 Beszélj hozzá (Hable con ella)
2002 Las Caras de la luna
2002 A határok nélküli városban (En la ciudad sin límites)
2001 ¿Tú qué harías por amor?
2000 In the Beginning (tévéfilm)
1999 Mária, Jézus anyja (Mary, Mother of Jesus) (tévéfilm)
1999 Beresina, avagy Svájc végnapjai (Beresina oder Die letzten Tage der Schweiz)
1999 Oroszlánok között (To Walk with Lions)
1998 Finisterre, donde termina el mundo
1998 Betti néni (Cousin Bette)
1997 Teréz anya – A szegények istenének nevében (Mother Teresa: In the Name of God's Poor)
1997 Odüsszeusz (The Odyssey) (tévéfilm)
1996 Bűnidő (Crimetime)
1996 Os Olhos da Ásia
1996 Jane Eyre
1996 Gulliver utazásai (Gulliver's Travels) (tévéfilm)
1995 Szédült hétvége (Home for the Holidays)
1995 Para recibir el canto de los pájaros
1994 Words Upon the Window Pane
1993 A Foreign Field
1993 Az ártatlanság kora (The Age of Innocence)
1992 Chaplin
1992 Zwischensaison
1992 Szívek párbaja (Duel of Hearts) (tévéfilm)
1991 Buster hálószobája (Buster's Bedroom)
1991 Y aquí no pasó nada
1990 Gentille alouette
1990 The Children
1989 Haza akarok menni (I Want to Go Home)
1989 A testőrök visszatérnek (The Return of the Musketeers)
1988 A modernek (The Moderns)
1987 Úri passziók (White Mischief)
1985 Korzikai testvérek (The Corsican Brothers) (tévéfilm)
1984 Földi szerelem (L’Amour par terre)
1983 Egyesek és mások (Les Uns et les autres) (tévésorozat)
1983 Az élet kész regény (La Vie est un roman)
1983 Unokatestvérem, Rachel (My Cousin Rachel) (tévésorozat)
1982 Casting
1981 Egyesek és mások (Les uns et les autres)
1981 The House of Mirth (tévéfilm)
1980 A kristálytükör meghasadt (The Mirror Crack'd)
1980 Titkos utazás (Le Voyage en douce)
1979 La Viuda de Montiel
1979 A mama százéves (Mamá cumple cien años)
1979 Mais où et donc Ornicar
1979 L’Adoption
1978 Der kurze Brief zum langen Abschied (tévéfilm)
1978 The Word (tévésorozat)
1978 Esküvő (A Wedding)
1978 Bekötött szemmel (Los Ojos vendados)
1978 A szeretet rabja (Une page d'amour)
1978 Remember My Name
1977 Roseland
1977 In memoriam
1977 Életem, Elisa (Elisa, vida mía)
1976 Isten hozott Los Angelesben (Welcome to L.A.)
1976 Buffalo Bill és az indiánok (Buffalo Bill and the Indians, or Sitting Bull's History Lesson)
1976 Nevelj hollót! (Cría cuervos)
1976 Északi szél (Noroît)
1976 Scrim
1975 Nashville
1974 A négy testőr, avagy a Milady bosszúja (The Four Musketeers)
1974 Sommerfuglene
1974 ¿…Y el prójimo?
1973 A három testőr, avagy a királyné gyémántjai (The Three Musketeers)
1973 La Banda de Jaider
1973 Anna és a farkasok (Ana y los lobos)
1973 Nefertiti y Aquenatos
1973 Divatos házasság (Le Mariage à la mode)
1972 Innocent Bystanders
1972 La Casa sin fronteras
1972 Z.P.G.
1971 Carlos
1971 Fennakadva a fán (Sur un arbre perché)
1970 A gyönyörök kertje (El Jardín de las delicias) (nem szerepel a stáblistán)
1970 A szigetek ura (The Hawaiians)
1969 Az odú (La Madriguera)
1968 Stressz (Stress-es tres-tres)
1967 Hűtött mentalikőr / Borsmentalikőr (Peppermint Frappé)
1967 The Danny Thomas Hour (tévésorozat, a The Scene című epizódban)
1967 Idegen a házban (Stranger in the House)
1967 Megöltem Raszputyint (J'ai tué Raspoutine)
1967 A hongkongi grófnő (A Countess from Hong Kong)
1966 Andremo in città
1965 Doktor Zsivágó (Doctor Zhivago)
1965 Par un beau matin d'été
1964 Dernier soir
1952 Rivaldafény (Limelight) (nem szerepel a stáblistán)


== Fontosabb díjak és jelölések ==


=== BAFTA-díj ===
1978 jelölés Isten hozott Los Angelesben (legjobb női mellékszereplő)


=== Golden Globe-díj ===
1966 jelölés Doktor Zsivágó (legígéretesebb új színésznő)
1976 jelölés Nashville (legjobb női mellékszereplő mozifilmben)
1993 jelölés Chaplin (legjobb női mellékszereplő mozifilmben)


== További információk ==
Geraldine Chaplin a PORT.hu-n (magyarul) 
Geraldine Chaplin az Internetes Szinkronadatbázisban (magyarul) 
Geraldine Chaplin az Internet Movie Database-ben (angolul) 
Geraldine Chaplin a Rotten Tomatoeson (angolul) 
Geraldine Chaplin az AlloCiné weboldalán (franciául)
Geraldine Chaplin Pictures. Fanpix.Net (fanpix.famousfix.com). (Hozzáférés: 2021. szeptember 23.)