revision: 26242414
title: "PiROSSZka - A j\xF3, a rossz, a farkas, MEGAnagyi"
url: https://hu.wikipedia.org/wiki/PiROSSZka_%E2%80%93_A_j%C3%B3,_a_rossz,_a_farkas,_MEGAnagyi


---

A PiROSSZka – A jó, a rossz, a farkas, MEGAnagyi (eredeti címe: Hoodwinked) 2005-ös animációs film. A történet a Piroska és a farkas című klasszikus tündérmese újra elmesélése rendőri nyomozás formájában, melynek keretein belül a szereplők háttér-történeteket mesélnek el. A filmet Cory Edwards, Todd Edwards és Tony Leech írták és rendezték. A film producerei Katie Hooten, Maurice Kanbar, David K. Lovegren, Sue Bea Montgomery és Preston Stutzman voltak. A film a The Weinstein Company gondozásában jelent meg. A szereplők hangjait Anne Hathaway, Glenn Close, Jim Belushi, Patrick Warburton, Anthony Anderson, David Ogden Stiers, Xzibit, Chazz Palminteri és Andy Dick szolgáltatták.
2011-ben folytatás készült a filmből, amely bukásnak számított mind pénzügyi, mind kritikai szempontból. A filmet 2005. december 16.-án mutatták be Los Angeles-ben, és 2006. január 13.-án az Egyesült Államokban. 8 millió dollárból készült, és 110 millió dolláros bevételt hozott a pénztáraknál. Magyarországon 2006. március 29.-én mutatták be.


== Cselekmény ==


== Szereplők ==


== Háttér ==
A PiROSSZka volt az első olyan független számítógéppel animált film, amelyet a forgalmazó közreműködése nélkül készítettek. Kevesebb, mint 8 millió dollárból készült, jóval kevesebb pénzből, mint egy tipikus számitógép-animációs film.A készítők szükségletből készítették független módon a filmet.


== Fogadtatás ==
A nyitó hétvégéjén 16,879,402 dolláros bevételt hozott az Egyesült Államokban.A vélemények megoszlottak a filmről. A Rotten Tomatoes oldalán 46%-ot ért el 125 kritika alapján. A  Metacritic, honlapján 45 pontot ért el a százból. A Port.hu oldalán 6.8 pontot ért el.A ReelViews kritikusa, James Berardinelli négyből két és fél csillaggal értékelte. Állítása szerint a film ötletei a történet megváltoztatására "jobban hangzanak papíron, mint a valóságban", illetve "unalmas lesz". A Houston Chronicle kritikusa, Bruce Westbrook szintén két és fél csillaggal értékelte. A párbeszédeket és a karakterizációt ugyan pozitívan értékelte, de a cselekményt "alulfejlettnek" találta, illetve a szereplők motivációjának hiányát is kritizálta.Azonban pozitív kritikákat is kapott a film. Az Entertainment Weekly kritikusa, Owen Gleiberman "hősöknek" nevezte a film készítőit, és Quentin Tarantinóhoz és Steven Soderbergh-höz hasonlította őket. A Chicago Tribune kritikusa, Michael Wilmington pozitívan értékelte a szereposztást, a zenét és a forgatókönyvet.A film egyik fő negatív kritikájának az animáció minősége számított. Berardinelli az egyik legrosszabb CGI animációnak tartotta. Véleménye szerint a szereplők műanyagnak néznek ki, a hátterek unalmasak, írása szerint pedig "több alkalommal is úgy érezte, mintha egy tévéfilmet nézne. Ha a mai animációs filmek kinézetéhez hasonlítjuk, a PiROSSZka jóval szint alatt van."  Stephen Hunter, a  The Washington Post kritikusa gumijátékokhoz hasonlította a szereplőket, "és olyan, mintha az animáció a hetvenes években ragadt volna".Több kritika is a Shrek-filmekhez hasonlította a filmet, negatív módon. Liam Lacey, a The Globe and Mail kritikusa "afféle olcsó Shrek"-nek nevezte.2018-ban a The New Yorker kritikusa, Richard Brody a legjobb független családi filmek közé sorolta.A filmet Saturn-díjra is jelölték a "legjobb animációs film" kategóriában, de végül A halott menyasszony nyerte meg a díjat. Az Entertainment Weekly a 2006. január 27-i számában a tizedik helyre sorolta a filmet a "látnod kell" listáján.


== Jegyzetek ==


== További információk ==
PiROSSZka – A jó, a rossz, a farkas, MEGAnagyi az Internet Movie Database-ben (angolul) 
PiROSSZka – A jó, a rossz, a farkas, MEGAnagyi a Rotten Tomatoeson (angolul) 
PiROSSZka – A jó, a rossz, a farkas, MEGAnagyi a Box Office Mojón (angolul)