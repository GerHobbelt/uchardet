revision: 25998718
title: "Kiss \xC1rp\xE1d (matematikus)"
url: https://hu.wikipedia.org/wiki/Kiss_%C3%81rp%C3%A1d_(matematikus)


---

Kiss Árpád (Pozsony, 1916. december 20. – Kolozsvár, 1958. május 20.) matematika-fizika szakos egyetemi oktató, matematikai szakíró.


== Életútja ==
Középiskolát szülővárosában végzett (1934), felsőfokú tanulmányait a budapesti Műegyetemen kezdte és a Bolyai Tudományegyetemen, a matematika-fizika szakon fejezte be (1947). Itt lépett tudományos pályára, 1952-től előadótanár (docens), a Matematikai és Fizikai Kar dékánja (1954–58).
Családi nevét Klein Árpádról Kiss Árpádra változtatta.
Tanulmányai jelentek meg a differenciálgeometria és az algebrai geometria köréből. Gergely Jenővel közösen adta közre Egy felületosztályról, amelynél a görbületi vonalak mindkét rendszere síkgörbe című tanulmányát A kolozsvári Bolyai Tudományegyetem című gyűjteményes kötetben (Kolozsvár, 1956), ugyancsak Gergely Jenővel együtt szerzője a Bevezetés a differenciálgeometriába című egyetemi jegyzetnek (Kolozsvár, 1957).
Halálát tisztázatlan körülmények közt motorbalesetben lelte. Nővére, Klein Anna elbeszélése szerint egy katonai teherautó leszorította az útról, majd cserbenhagyta, minek következtében halálos balesetet szenvedett.


== Kutatási területe ==
Differenciálgeometria és algebrai geometria.


== Források ==
Romániai magyar irodalmi lexikon: Szépirodalom, közírás, tudományos irodalom, művelődés III. (Kh–M). Főszerk. Dávid Gyula. Bukarest: Kriterion. 1994.  ISBN 973-26-0369-0  


== Kapcsolódó szócikkek ==
Romániai magyar matematikai és csillagászati szakirodalom