revision: 26106039
title: "Figyel\u0151 (hetilap, 1958\u20132022)"
url: https://hu.wikipedia.org/wiki/Figyel%C5%91_(hetilap,_1958%E2%80%932022)


---

A Figyelő 1958 és 2022 között megjelent magyar gazdasági, gazdaságpolitikai hetilap. (Ezen a néven immár a negyedik.)


== Története ==


=== Előzmény ===
Az 1956-os forradalom leverése után, 1956 decemberében kezdeményezték egy gazdasági hetilap alapítását Molnár Viktória és Varga György közgazdászok. A Kossuth Kiadó gondozásában Gazdasági figyelő néven jelent meg az első lapszám 1957. március 7-én. Főszerkesztője Háy László volt. Utolsó száma ezen a néven 1957. december 19-én jelent meg.


=== Indítása Figyelő néven ===
1958. január 7-től a lap Figyelő néven jelent meg, Garam József lett a főszerkesztője. A Kádár-korszakban az állampárt, az Magyar Szocialista Munkáspárt (MSZMP) Központi Bizottsága (KB) szócsöve volt, de néhány kiváltságos szerző lehetőséget kapott a saját véleményének a kifejtésére is. Bemutatta a tervgazdaság hétköznapi vonatkozásait, az új gazdasági mechanizmus bevezetésekor pedig teret adott a vitáknak. Garam József 1985-ig vezette a lapot. Az őt követő Varga György 1995 novemberében vált meg az újságtól. A főszerkesztősége idejére esett a rendszerváltáskor, 1990-ben privatizálták a lapot: a kiadó Figyelő Rt.-t a francia Eurexpansion, majd tőle 1992-ben a holland VNU kiadó vette meg. 1999-ben a Figyelő Rt. beolvadt a VNU Budapest Lapkiadó Rt.-be. 2001-ben a VNU értékesítette európai szórakoztató lapportfólióját, köztük az utóbbi részvénytársaságot is a finn SanomaWSOY médiacsoportnak, 2002-ben a VNU Budapest Lapkiadó Rt. neve Sanoma Budapest Zrt. lett.


=== A rendszerváltás után ===
A rendszerváltás után a lap fontos gazdasági és oknyomozó újságírói fórummá vált, de a szerkesztőség és a mindenkori tulajdonosok között sok konfliktus volt emiatt. Többször változott a lap külső megjelenése is. 2006-ban Pulitzer-emlékdíjat kapott. 2008-tól egyre jobban csökkent az eladott példányszám: 2009 és 2015 között megfeleződött, 2015-ben csak átlagosan 7614 darabot adtak el belőle hetente. A tendenciát nem tudták megfordítani.
2001-ben indult el internetes változata, a FigyelőNet, ami később a rövidebb Fn.hu néven működött. 2010-ben a Sanoma Budapest Lapkiadó Rt. úgy döntött, hogy szétválasztja a nyomtatott hetilapot és az internetes szerkesztőséget, majd a nyomtatott lapot eladja, de az Fn.hu-t megtartja.  2011-től az Fn.hu-t más internetes termékeivel egyesítette, Fn24 néven a Hír24.hu domainnév alá vonta, majd a Hír24.hu-ből 2015-ben 24.hu lett.A Figyelőt 2011 áprilisában a Sanomától az Interpress Magazint is kiadó Word Communications Kft. vásárolta meg, amely később Mediacity Magyarország Kft.-re változtatta a nevét. Az új főszerkesztő, Illisz László alig egy év után, 2012. július 1-jével távozott és később a Heti Válasz online felelős szerkesztője lett. A Figyelőt három hónapon át megbízott főszerkesztőként irányító Kamasz Melinda főszerkesztő-helyettesként folytatta pályafutását. 2012-től Lambert Gábor lett a nyomtatott hetilap főszerkesztője.


=== Csatlakozás a KESMA-hoz ===
2015. szeptember 28-án a lapot kiadó MediaCity egy kifizetetlen tartozás miatt felszámolási eljárás került. A felszámoló döntéseként a hetilapot ismét eladták. 2016. decemberben a MediaCity-től megvette a lapot az Investender Kft. üzletviteli tanácsadó cég, amely aztán hamarosan továbbadta 240 millió forintért a Fidesz-közeli történész, a Terror Háza igazgatója, Schmidt Mária érdekeltségében álló K4A Kft.-nek. Az Orbán–Simicska-konfliktus miatt ugyanis a harmadik Orbán-kormány egy új Fidesz-közeli médiabirodalom felépítésére kényszerült, melynek a lap is része lett. A lapot 
Mintegy két hónappal azután, hogy Schmidt Mária megszerezte meg a hetilap feletti rendelkezési jogot,  2017. január 26-án a Figyelő honlapján az alábbi közlemény jelent meg:

2017. február 1-jén Lambert Gábor, a lap addigi főszerkesztője lemondott és távozott a laptól. Lánczi Tamás, az új főszerkesztő egy sajtónyilatkozatában elmondta, hogy a munkatársak mintegy fele cserélődött ki február elejétől. A tulajdonos- és irányváltás óta tovább csökkent a lap értékesítése.Ezen időszakban több olyan aktuálpolitikai tárgyú cikk is megjelent a hetilapban, amely sok bírálatot váltott ki. A hetilap 2018 áprilisában közölt egy listát, amelyben állítólag Soros Györgyhöz köthető személyeket soroltak fel, akiket az Orbán Viktor által korábban említett "Soros-zsoldosokként" neveztek meg. A listával szemben többen sajtóetikai és tartalmi kifogásokat emeltek, például mivel már elhunyt személyek is szerepeltek rajta, illetve civil szereplőket (köztük jogvédőket illetve CEU-oktatókat) is nevesített. Egyesek tiltakozásul maguk kérték nevük felvételét erre a lisitára, amit a Figyelő meg is tett. 2018 júniusában újabb listát állítottak össze amelyben olyan kutatókat nevesítettek, akiket véleményük szerint „leginkább a liberális világszemlélet narratívája alapján, a szexuális kisebbségek társadalmi helyzete, a gendertudomány és a befogadás foglalkoztatja”. Az ellenzéki sajtóban megjelent vélemények szerint ez a lista az MTA és az ITM közti politikai vita része, illetve politikai tematizáló célzattal készült.A Válaszonline.hu szerint Schmidt korábban szerette volna elkerülni a KESMA-hoz való csatlakozást, majd igyekezett megőrizni a lap feletti befolyását, ezért ellentétbe kerültek Liszkay Gáborral. A konfliktusok, és a csökkenő eladási számok vezethettek 2019 márciusában a főszerkesztői személycseréhez. A hetilapot a későbbiekben gazdasági újságként szerkesztik.A Figyelő utolsó nyomtatott kiadása 2022. június 30-án jelent meg, a Világgazdaság napilappal együtt. Az online verzió folytatja működését.


== Főszerkesztők ==
1957: Háy László
1958–1985: Garam József
1985–1995: Varga György
1995–1997: Krecz Tibor
1998–2003: Merényi Miklós
2003–2008: Martin József Péter
2008–2009: Simon Ernő (megbízott)
2009: Krecz Tibor
2009–2012: Simon Ernő
2011–2012: Illisz László
2012: Kamasz Melinda (megbízott)
2012–2017: Lambert Gábor
2017–2019 : Lánczi Tamás
2019–2022: Deák Bálint


=== Híres munkatársak ===
Gömöri Endre


== A szerkesztőség 2017. február 1-je előtt ==
Főszerkesztő: Lambert Gábor
Főszerkesztő-helyettes: Kamasz Melinda
Olvasószerkesztő: Friedrich CsabaRovatvezetők:

Brückner Gergely (Pénz—piac)
Kovács Ágnes Lilla (Társadalom és Trend, Profil)
Dózsa György (Gazdaság és Politika, Sarokszámok)
Halaska Gábor (Feltörekvők, Infotech)
Váczi István (Cégvilág)Munkatársak:

Jandó Zoltán
Szirmai S. PéterKülső munkatársak:

Cseke Hajnalka
Gyévai Zoltán (Brüsszel)
Baka F. Zoltán
Izsák Norbert
Bucsky PéterKépszerkesztők:

Bánkuti András
Somogyi NóraVezető tervezőszerkesztő:
Babay Zsolt
Tervezőszerkesztők:

Hajnal Anna
Soproni Béla
Vass NóraKorrektor:

Zsámboki PéterSzerkesztőségi titkár:

Marosvölgyi ViktóriaFigyelő Trend főszerkesztő:

Kamasz Melinda


== A szerkesztőség 2017. február 1-je után ==
főszerkesztő: Lánczi Tamás
főszerkesztő-helyettes: Kamasz Melinda, Szajlai Csaba
értékesítési és marketing igazgató: Koháry András
főmunkatárs: Deák DánielRovatvezetők:

Devecsai János (Való Világ)
Ditzendy Attila (Kultúra)
Dózsa György (Külföld)
Halaska Gábor (Skynet)
Lengyel Gabriella (Társadalom, Sport)
Moszkovits János (Szomszédolás)
Pindroch Tamás (Belföld)Képszerkesztők:

Somogyi Nóra
Wanger AlexandraVezető tervezőszerkesztő:

Babay ZsoltTervezőszerkesztők:

Leszt Katalin
Soproni BélaKorrektor:

Baross GáborSzerkesztőségi titkár:

Marosvölgyi ViktóriaFigyelő Trend főszerkesztő: 

Kamasz Melinda


== Jegyzetek ==


== Források ==
„Nem vált megkerülhetetlenné” – A Figyelő 54 éve – Emasa.hu, 2011. július 27.
Ötvenedik születésnapját ünnepelte a Figyelő – Médiapiac, 2007. 10. szám


== További információk ==
Honlap