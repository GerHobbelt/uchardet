revision: 24493747
title: "Karcsics Ir\xE9n"
url: https://hu.wikipedia.org/wiki/Karcsics_Ir%C3%A9n


---

Karcsics Irén, Daruházi Lászlóné, Kárpáti, Kubischné (Budapest, 1927. március 18. – Budapest, 2011. október 13.) olimpiai ezüstérmes magyar tornásznő.


== Élete ==
Postás édesapja vitte tornászni a Postás SE-be. 15 évesen tűnt fel az országos ifjúsági bajnokság megnyerésével. 1949-ben a Testnevelési Főiskolán tanári diplomát szerzett. Tanított Miskolcon és Budapesten. 1951-től a Veres Pálné Gimnázium tanára volt. 1946 és 1954 között volt tagja a válogatott keretnek.


== Sportegyesületei ==
1940-től a Budapesti Postás SE szakosztályában kezdte,
1946-tól a Testnevelési Főiskola Sport Egyesület,
1948-tól a Diósgyőri VTK,
1951-től 1955-ig a Vasas SC-ben fejezte be


== Eredményei ==


=== Olimpia ===
Angliában, Londonban rendezték a XIV., az 1948. évi nyári olimpiai játékok női tornász döntőit, ahol csapattársa volt Vásárhelyi Edit, Kövi Mária, Köteles Erzsébet, Balázs Erzsébet, Tass Olga, Fehér Anna, Nagy Margit
női összetett csapatban - ezüstérmes
Finnországban, Helsinkiben rendezték a XV., az 1952. évi nyári olimpiai játékok női tornász döntőit, ahol csapattársa volt Bodó Andrea, Kövi Mária, Köteles Erzsébet, Keleti Ágnes, Korondi Margit, Vásárhelyi Edit, Tass Olga
női összetett csapatban – ezüstérmes
női kéziszercsapatban – bronzérmes


=== Világbajnokság ===
1949-es budapesti főiskolai világbajnokságon az összetett csapatversenyben második, gerendán harmadik, felemás korláton negyedik, összetett egyéniben és lóugrásban hatodik.
1951-es berlini főiskolai világbajnokságon összetett csapatban ezüstérmes.
1954-ben Rómában világbajnok a kéziszercsapattal, összetett csapatban második.
1954-ben Budapesten a főiskolai világbajnokságon győztes felemáskorlát- és talajcsapat tagja. A felemáskorlát-csapat további tagjai Bánáti Éva, Milanovits Ilona, Köteles Erzsébet, Kertész Alíz, László Sarolta, Mika Irma, Tass Olga)
női összetett csapatban – aranyérmes


=== Országos Bajnokság ===
1942 és 1943-ban országos ifjúsági bajnok,
1946-ban gerendán országos bajnok,
1948-ban felemás korláton nyert magyar bajnokságot.


== Díjai, elismerései ==
A Magyar Népköztársaság Érdemes Sportolója (1954)


== Jegyzetek ==


== Források ==

Karcsics Irén profilja az Olympedia oldalán (angolul)
Rózsaligeti László: Magyar olimpiai lexikon 1986–2008: Ötkarikás érmeseink. Budapest: Corvina. 2009.  ISBN 978 963 13 5847 6  
Adatok