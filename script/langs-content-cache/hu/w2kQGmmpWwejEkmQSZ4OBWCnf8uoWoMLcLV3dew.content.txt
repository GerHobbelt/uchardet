revision: 25945163
title: Livade (Oprtalj)
url: https://hu.wikipedia.org/wiki/Livade_(Oprtalj)


---

Livade  (olaszul:  Levade) falu Horvátországban, Isztria megyében. Közigazgatásilag Oprtaljhoz tartozik.


== Fekvése ==
Az Isztria középnyugati részén, Pazintól 15 km-re északnyugatra, községközpontjától 3 km-re (közúton 6 km-re) délre, a Mirna völgyének északi peremén fekszik. Áthalad rajta a Motovunból Oprtaljba vezető út.


== Története ==
Mivel a Mirna régen hajózható volt a folyó torkolatától a településig egykor élénk hajóforgalom bonyolódott. A 16. századtól a 20. század első feléig az Isztria ezen részének Livade fontos kereskedelmi központja volt. A falunak 1880-ban 373, 1910-ben 442 lakosa volt. Az első világháború után a rapallói szerződés értelmében Isztria az Olasz Királysághoz került. 1943-ban az olasz kapitulációt követően német megszállás alá került, mely 1945-ig tartott. A második világháború után Jugoszlávia része lett. A település Jugoszlávia felbomlása után 1991-ben a független Horvátország része, majd 1993-ban Oprtalj község része lett. 2011-ben a falunak 189 lakosa volt. Lakói  főként mezőgazdasággal, ezen belül teraszos földműveléssel  foglalkoznak és a közeli nagyobb településeken dolgoznak. Az utóbbi időben egyre nagyobb teret nyer a falusi turizmus.


== Nevezetességei ==
Szent János evangélista tiszteletére szentelt temploma 1697-ben épült. Egyhajós épület, homlokzata felett alacsony nyitott egyfülkés harangtoronnyal, benne egy haranggal. Kőből épített oltárának képén a prédikáló Szent János látható. A templomot 1982-ben megújították.


== Lakosság ==


== További információk ==
Oprtalj község hivatalos oldala (horvátul)
Livade az Istrapédián  (horvátul)
Livade az Istarska enciklopédián  (horvátul)
Templomok és kápolnák az Isztrián  (németül)


== Jegyzetek ==