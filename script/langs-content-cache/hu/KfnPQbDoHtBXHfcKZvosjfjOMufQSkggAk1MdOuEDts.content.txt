revision: 25795462
title: Clytemnestra
url: https://hu.wikipedia.org/wiki/Kl%C3%BCtaimn%C3%A9sztra


---

Klütaimnésztra a görög mitológiában Tündareósz és Léda lánya, Helené nővére, Agamemnón felesége, Iphigeneia, Oresztész, Khrüszotemisz és Élektra anyja. (A lányok neve Homérosznál még Iphigeneia helyett Iphianassza, Élektra helyett Laodiké.)

Klütaimnesztra meggyűlölte férjét, amikor az a trójai háború sikere érdekében feláldozta lányukat, Iphigeneiát. (Artemisz a Hold és a vadászat szűz istennője, megharagudott Agamemnónra, amiért a szent szarvasát vadászata közben lelőtte. Ezért hát megfosztotta a görög flottát a széltől, így nem tudtak támadást indítani Trója ellen, míg Agamemnón véráldozatot nem mutatott be neki.) Ezért szeretőjével, Aigiszthosszal együtt kitervelte férje meggyilkolását. Hiába figyelmeztette a trójai háborúból visszatérő Agamemnónt a hadizsákmányként elhurcolt Kasszandra, belesétált a csapdába, amelyet Klütaimnésztra állított és így lelte halálát. Évekkel később Oresztész megbosszulta apja halálát, megölve anyját és annak bűntársát.


== Klütaimnésztra a művészetben ==
1958-ban az amerikai koerográfus Martha Graham alkotott egy egész estét betöltő modern táncelőadást Klütaimnésztra (angolul: Clytemnestra) címmel.


== Jegyzetek ==


== Források ==
Szabó György: Mediterrán mítoszok és mondák. Mitológiai kislexikon, Kriterion Könyvkiadó, Bukarest, 1973