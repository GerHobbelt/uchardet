revision: 24837623
title: "Garz\xF3 Zsigmond"
url: https://hu.wikipedia.org/wiki/Garz%C3%B3_Zsigmond


---

Garzó Zsigmond, Sigmund Garso, Garsó (Tiszavezseny, 1832. szeptember 17. – Bécs, 1915. március 8.) operaénekes (tenor), pedagógus.


== Életútja ==
Garzó János református prédikátor és Méhes Zsuzsanna fiaként született, 1832. szeptember 23-án keresztelték. Gentiluomonál tanult. 1850 és 1854 között a Nemzeti Színház kardalosa volt, majd 1855-től Aradon, később Kasselban lépett fel. A Nemzeti Színháznál 1858. június 19-én lépett föl először önállóan a »Mártha« opera Lyonel szerepében. »Csinos külsővel bír, a színpadon otthonos, hangja igen szép és kellemes, intonációja mindig helyes, de hangja kevés terjedelemmel, kevés horderővel bír«. (Pesti Napló.) Ez évben a frankfurti színház első énekesének szerződtette, később énektanár volt Brémában. Szakkönyvei is megjelentek 1884-ben, 1889-ben és 1911-ben.


== Fontosabb szerepei ==
Lyonel (Flotow: Márta)
Ernani (Verdi)


== Jegyzetek ==


== Források ==
Magyar színházművészeti lexikon
Magyar Színművészeti Lexikon (1929-1931, szerk. Schöpflin Aladár)
Bayerisches Musiker Lexikon Online
Adatai a Petőfi Irodalmi Múzeum katalógusában


== További információk ==
Gulyás Pál: Magyar írók élete és munkái. Bp., Magyar Könyvtárosok és Levéltárosok Egyesülete, 1939-2002. 7. kötettől sajtó alá rend. Viczián János.
Szabolcsi Bence-Tóth Aladár: Zenei lexikon I-III. Átdolgozott új kiadás. Főszerk. dr. Bartha Dénes, szerk. Tóth Margit. Bp., Zeneműkiadó Vállalat, 1965.