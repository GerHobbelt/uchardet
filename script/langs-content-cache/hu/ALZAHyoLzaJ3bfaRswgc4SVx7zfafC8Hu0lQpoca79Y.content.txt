revision: 25652629
title: USS Spruance (DDG 111)
url: https://hu.wikipedia.org/wiki/USS_Spruance_(DDG_111)


---

Az USS Spruance (DDG 111) egy irányított rakétákkal felszerelt romboló, az Amerikai Haditengerészet által üzemeltetett Arleigh Burke osztály egysége. Az osztályt Arleigh Burke tengernagyról nevezték el, aki a második világháború egyik leghíresebb amerikai rombolóparancsnoka volt, míg a Spruance névadója Raymond Spruance (1886–1969) volt, aki a második világháborúban a sorsfordító midwayi csata során az amerikai flottaegységeket irányította, 1944-től az 5. Flotta, majd 1945-től a Csendes-óceáni Flotta főparancsnoka volt, később pedig néhány évre az Egyesült Államok Fülöp-szigeteki nagykövete lett.
A Spruance az Arleigh Burke osztály 31. egysége, a Flight IIA elnevezésú sorozat tagja, az osztály korábbi egységeitől eltérően ezeket a hajókat már az 5 hüvelykes (127 mm) Mk-45 hajóágyú új változatával szerelték fel, aminek a csöve 62 kaliber (7,8 m) hosszú volt és hatótávolsága eléri a 32 km-t.


== Építése ==

A Spruance már a második hajó az Egyesült Államok Haditengerészetében, amelyet Spruance admirálisról neveznek el. Az első, az USS Spruance (DD 963) a Spruance rombolóosztály első hajója volt.
A Spruance-t (DDG 111) 2002. szeptember 13-án rendelte meg a Haditengerészet, a szerződést a Bath Iron Works hajóépítő vállalat nyerte. A hajó gerincét 2009. május 14-én fektették le. A névadó ceremóniára 2010. június 5-én került sor az admirális unokája, Ellen Spruance Holscher jelenlétében. A hajót másnap, június 6-án bocsátották vizre és 2011. szeptember 11-én adták át a Haditengerészetnek. Első útja a Florida államban található Key West haditengerészeti támaszpontra vezetett, ahol 2011. október 1-jén léptették aktív szolgálatba. Ezt követően a hajó honi kikötőjébe, a kaliforniai San Diegóba hajózott.A Spruance a Flight IIA sorozatra jellemző technológiai újdonságok mellett megkapta az 5'' (127 mm) haditengerészeti ágyú új, hosszabb csövű (62 kaliber) változatát, amelynek a hatótávolsága eléri a 32 km-et.
A fegyverzeti újdonságok mellett a Spruance lett a Haditengerészet első hadihajója, amelyere Gigabit ethernet hálózatot telepítettek, az IP alapú hálózat lehetővé teszi, hogy a hajó felderítő berendezései, eszközei élő videó és audió jelet továbbítsanak a hajóra.


== Szolgálatban ==
A Spruance október 24-én érkezett San Diegóba. Ezt követően a hajót a 23. romboló flotilla (Destroyer Squadron 23) kötelékébe osztották be és a Csendes-óceán keleti részén fog szolgálatot teljesíteni.A hajó jelenlegi parancsnoka CDR George A. Kessler, Jr.


== További képek ==

		
		
		
		
		
		
		


=== A hajó címere ===


== Jegyzetek ==


== Források ==


=== Fordítás ===
Ez a szócikk részben vagy egészben  az   USS Spruance (DDG-111) című angol Wikipédia-szócikk ezen változatának fordításán alapul.  Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként.


=== Egyéb források ===
Az USS Spruance hivatalos oldala Archiválva 2012. szeptember 6-i dátummal a Wayback Machine-ben
Naval Vessel Register: USS Spruance
További képek a hajóról
globalsecurity.org: DDG 111