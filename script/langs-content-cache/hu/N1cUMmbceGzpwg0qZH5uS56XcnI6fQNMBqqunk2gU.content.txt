revision: 25029250
title: "Eur\xF3pai Filmd\xEDjak 2004"
url: https://hu.wikipedia.org/wiki/Eur%C3%B3pai_Filmd%C3%ADjak_2004


---

A 17. Európai Filmdíj-átadó ünnepséget (17th European Film Awards), amelyen az előző évben hivatalosan bemutatott, az Európai Filmakadémia mintegy 1600 tagjának szavazata alapján legjobbnak ítélt európai alkotásokat részesítették elismerésben, 2004. december 11-én tartották meg a Barcelonai Nemzetközi Kongresszusi Központban (Centro de Convenciones Internacional de Barcelona - CCIB). Az ünnepség ceremóniamesterének Maria de Medeiros portugál színésznő-rendező-énekest, valamint Juanjo Puigcorbé spanyol színészt kérték fel.
Az európai mozi 2004-es nagy ünnepén az addigi 16 díjkategóriát kiegészítették az 1992 óta szüneteltetett legjobb európai zeneszerző részére kiosztható díjjal.
A jelölések alapján két nagy esélyese volt a filmdíjaknak mivel hét-hét jelölést kapott a török származású német rendező, Fatih Akın Fallal szemben című filmje, valamint a spanyol Pedro Almodóvar filmdrámája, a Rossz nevelés. Az előbbi két díjat vihetett el (a legjobb filmét és a legjobb rendező közönségdíját), a második viszont – a legnagyobb csalódást okozva – egyetlen díjban sem részesült. Jól szerepelt Alejandro Amenábar spanyol-francia-olasz koprodukcióban forgatott, megtörtént esetet feldolgozó romantikus filmdrámája, a A belső tenger; öt jelölésből szerzett meg két díjat. A mezőny kiegyensúlyozottságát mutatja, hogy többi díjon egy-egy alkotás osztozott.
A legjobb nem európai film kategóriájában a kilenc jelölt között négy ázsiai két észak- és két dél-amerikai, valamint egy afrikai alkotás versenyzett; közülük a trófeát a távol-keleti filmes új hullám eredeti alakja, Vóng Ká-vaj (Wong Kar-wai) trilógiájának harmadik része, a 2046 vihette haza.
Az EFA életműdíját Carlos Saura filmrendező, a világ filmművészetéhez való legjobb európai teljesítmény díját pedig Liv Ullmann színésznő érdemelte ki.
A magyar filmművészetet két magyar alkotás képviselte, mindkettőt jelölték díjra is: Szabó István brit-magyar-kanadai koprodukcióban készített Csodálatos Júlia című vígjátékának fényképezéséért Koltai Lajost a legjobb európai operatőrnek, a zajos közönségsikert aratott Kontroll alkotóját,  Antal Nimródot pedig a legjobb rendezőnek. A jelölt alkotások díjat nem nyertek. Az előzetes válogatásban jelen volt még egy magyar vonatkozású film: a Cserhalmi György főszereplésével az év elején Oscar-díjra jelölt Zelary című cseh szerelmi dráma, amely viszont itt, az Európai Filmdíj mezőnyében nem kapott jelölést.


== Válogatás ==


== Díjazottak és jelöltek ==


=== Legjobb európai film ===


=== Az Európai Filmakadémia felfedezettje – ¬Fassbinder-díj ===


=== Legjobb európai dokumentumfilm – Arte díj ===


=== Legjobb európai rendező ===


=== Legjobb európai színésznő ===


=== Legjobb európai színész ===


=== Legjobb európai forgatókönyvíró ===


=== Legjobb európai operatőr ===


=== Legjobb európai zeneszerző ===


=== Legjobb európai teljesítmény a világ filmművészetében ===


=== Európai Filmakadémia életműdíja ===


=== Európai Filmakadémia kritikusainak díja – FIPRESCI-díj ===


=== Európai Filmakadémia legjobb nem európai filmje – Screen International díj ===


=== Európai Filmakadémia közönségdíja – legjobb rendező ===


=== Európai Filmakadémia közönségdíja – legjobb színésznő ===


=== Európai Filmakadémia közönségdíja – legjobb színész ===


=== Legjobb európai rövidfilm (UIP díj) ===


== Jegyzetek ==


== Források ==
↑ Európai Filmdíjak 2004 – válogatás: 2004: The Selection List. europeanfilmacademy.org. (angolul) Berlin: European Film Academy (2010)  (Hozzáférés: 2018. jan. 10.) arch
↑ Európai Filmdíjak 2004 – jelölések: 2004: The Nominations. europeanfilmacademy.org. (angolul) Berlin: European Film Academy (2010)  (Hozzáférés: 2018. jan. 10.) arch
↑ Európai Filmdíjak 2004 – díjak: 2004: The Winners. europeanfilmacademy.org. (angolul) Berlin: European Film Academy (2010)  (Hozzáférés: 2018. jan. 10.) arch
↑ Az UJszo.com híre: Európai Filmdíj. ujszo.com. Bratislava: Új Szó (2004. dec. 13.)  (Hozzáférés: 2018. jan. 11.) arch


== További információk ==
Az Európai Filmakadémia hivatalos honlapja (angolul)
Az Európai Filmdíj hivatalos honlapja (angolul)
Az Európai Filmdíj az Internet Movie Database-ben (angolul)


== Kapcsolódó szócikkek ==
Európai filmművészet
Európai Filmdíj
77. Oscar-gála