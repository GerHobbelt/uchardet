revision: 24493836
title: "K\xF6teles Erzs\xE9bet"
url: https://hu.wikipedia.org/wiki/K%C3%B6teles_Erzs%C3%A9bet


---

Köteles Erzsébet, Gulyás Károlyné; Reviczky Jánosné (Budapest, 1924. november 3. – Budapest, 2019. június 16.) olimpiai bajnok magyar tornásznő, testnevelő tanár.


== Élete ==
1938-tól kezdett el sportolni a Nemzeti TE versenyzőjeként. Egyéni magyar bajnoki címet 1942-ben szerzett első alkalommal, lóugrásban. A háború befejeztével a Testnevelési Főiskola hallgatója és a TFSE versenyzője lett. Itt testnevelő tanári diplomát szerzett. 1955-től 1958-ig a Vasas sportolója volt.
Sportolóként három olimpián szerepelt (1948, 1952, 1956). Ezeken egy arany-, három ezüst- és egy bronzérmet szerzett. Helsinkiben talajon negyedik volt. Világbajnokságon ugyancsak csapatban végzett első helyen. Egyéniben többször nyert főiskolai világbajnokságon aranyérmet. 1950-től dolgozott edzőként is.
Sportpályafutása mellett és után Budapesten iskolai testnevelő tanár volt. A tornasportban 1954-től, a ritmikus gimnasztikában 1962-től nemzetközi pontozóbíróként működött közre. Az 1960-as években néhány évig a magyar műkorcsolya-válogatott munkáját is segítette.
Két gyermeke külföldön telepedett le. Második férje Reviczky János tornász volt.


== Eredményei ==


=== Olimpia ===
1948
második: összetett csapat
1952
második: összetett csapat
harmadik: kéziszercsapat
talaj 4., felemás korlát 11., összetett egyéni 12., lóugrás 13., gerenda 16.
1956
olimpiai bajnok: kéziszercsapat
második: összetett csapat
összetett egyéni 18., gerenda 19., felemás korlát 24., talaj 33., lóugrás 40.


=== Világbajnokság ===
1954
világbajnok kéziszercsapat (Bánáti Éva, Bánhegyi Lászlóné, Kárpáti Irén, Keleti Ágnes, Kertész Alíz, Köteles Erzsébet, Tass Olga, Vásárhelyi Edit, edző: Nagy Jenőné)
második: összetett csapat
talaj 9., összetett egyéni 10., felemás korlát 11., gerenda 25., lóugrás 31.


== Díjai, elismerései ==
Magyar Köztársasági Sportérdemérem ezüst fokozat (1949)
Magyar Népköztársasági Sportérdemérem ezüst fokozat (1951)
A Magyar Népköztársaság kiváló sportolója (1951)
A Magyar Népköztársaság Érdemes Sportolója (1954)
Köztársasági Sportdíj (1994)
A Magyar Köztársasági Érdemrend középkeresztje (1996)
Újbuda díszpolgára (1998)
MOB Életmű-díj (2009)
Elnöki Érdemérem (2011)
Magyar Tornasportért Díj (2011)


== Jegyzetek ==


== Források ==
Köteles Erzsébet profilja a Nemzetközi Olimpiai Bizottság oldalán (angolul)
Köteles Erzsébet profilja az Olympedia oldalán (angolul)
Rózsaligeti László: Magyar olimpiai lexikon 1986–2008: Ötkarikás érmeseink. Budapest: Corvina. 2009.  ISBN 978 963 13 5847 6  
Ki kicsoda a magyar sportéletben?: II. kötet (I–R). Szekszárd: Babits. 1995.   194. o. ISBN 963-495-011-6  
Köteles Erzsébet adatlapja. mob.hu. (Hozzáférés: 2013. szeptember 23.)