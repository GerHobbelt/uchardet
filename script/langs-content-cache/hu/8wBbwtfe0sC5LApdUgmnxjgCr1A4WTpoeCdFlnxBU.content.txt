revision: 15804707
title: "Lentiv\xEDrus"
url: https://hu.wikipedia.org/wiki/Lentiv%C3%ADrus


---

A lentivírusok a retrovírusok egy bizonyos csoportjához tartoznak, melyek jellemzője, hogy a vírus szervezetbe kerülése után csak később idéznek elő tüneteket. Ilyenek például: 
HIV (HIV-1, HIV-2) (Human immunodeficiency virus): emberekben, az immunrendszert károsító vírus
SIV (Simian immunodeficiency virus): majmokban
FIV (Feline immunodeficiency virus): macskákban
Visna (Visna-Maedi virus): juhokban/birkákban
CAEV (Caprine arthritis-encephalitis virus): kecskékben
EIAV (Equine infectious anemia virus): lovakban
BIV (Bovine immune deficiency virus): tehenekbenA lentivírusok gyakran okoznak a gazdában immunhiányos betegségeket, így lassan fejlődő leépülést, idegi degenerációkat és halált.
Egyik tulajdonságuk, mely megkülönbözteti a retrovírusoktól, az a genomjuk figyelemre méltó bonyolultsága. A legtöbb retrovírus, amely képes replikációra, csak három gént tartalmaz (env, gag és pol). A HIV nem csak ezeket a géneket tartalmazza, hanem másik hatot is, (tat, rev, nef, vif, vpr és vpu) melyek a kész vírusmásolatok regulációjáért felelősek. Ezek a plusz gének jócskán hozzájárulnak a HIV magas patogenitásához, mely minden egyéb retrovírustól megkülönbözteti.


== Források ==