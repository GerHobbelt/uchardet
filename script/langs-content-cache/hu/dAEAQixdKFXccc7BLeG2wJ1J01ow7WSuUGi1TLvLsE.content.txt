revision: 24750863
title: Lucius Calpurnius Piso Caesonius (Kr. e. 112)
url: https://hu.wikipedia.org/wiki/Lucius_Calpurnius_Piso_Caesonius_(Kr._e._112)


---

Lucius Calpurnius Piso Caesonius (? – Gallia, Kr. e. 107) római politikus, a plebejus Calpurniusok nemzetségének tagja, a Lucius Calpurnius Piso Caesonius consul gyermeke volt.
A kimber háború idején, Kr. e. 112-ben consul volt, Kr. e. 107-ben pedig Lucius Cassius Longinus consul seregében szolgált legatusi rangban. Seregét az allobrogok területére küldték, a Rhône és Genfi-tó közé, hogy megállítsák a kimberek nyugati irányú előretörését, ám itt egy összecsapásban a kimberekben szövetségben álló tigurinusok szétverték a rómaiakat. A csatában Longinus és legatusa is életét vesztette.
Lucius nevű fia nem viselt közhivatalt, szintén Luciusnak nevezett unokája viszont Kr. e. 58-ban consulságot szerzett, és Caius Iulius Caesar apósaként vonult be a történelembe.


== Jegyzetek ==


== Források ==
Dictionary of Greek and Roman Biography and Mythology. Szerk.: William Smith. Boston, C. Little & J. Brown, 1867.Elérhető a Michigani Egyetem Könyvtárának honlapján: I. kötet (A–D); II. kötet (E–N); III. kötet (O–Z).