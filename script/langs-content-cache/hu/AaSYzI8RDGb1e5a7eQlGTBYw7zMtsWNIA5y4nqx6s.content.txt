revision: 23803377
title: "Musi\u0107"
url: https://hu.wikipedia.org/wiki/Musi%C4%87


---

Musić falu Horvátországban, Eszék-Baranya megyében. Közigazgatásilag Névnához tartozik.


== Fekvése ==
Eszéktől légvonalban 49, közúton 69 km-re délnyugatra, Diakovártól légvonalban 18, közúton 28 km-re nyugatra, községközpontjától 3 km-re délre, Szlavónia középső részén, a Dilj-hegység északkeleti lejtőin, a Pozsegát Diakovárral összekötő főúttól délre fekszik.


== Története ==
A falu török uralom idején keletkezett, amikor Boszniából katolikus horvát családok települtek ide. Nevét általában a török Musa személynévből (mely a Mózes török változata) származtatják. A török kiűzése után a településen 6 ház állt, majd a század közepéig a házak száma 10-re emelkedett. 1756-ban 8 újabb család érkezett a településre. A 19. század elején már 21 háza volt 181 lakossal.
Az első katonai felmérés térképén „Musics” néven található. Lipszky János 1808-ban Budán kiadott repertóriumában „Musich” néven szerepel. Nagy Lajos 1829-ben kiadott művében „Musich” néven 49 házzal, 294 katolikus vallású lakossal találjuk.A településnek 1857-ben 247, 1910-ben 349 lakosa volt. Verőce vármegye Diakovári járásának része volt. Az 1910-es népszámlálás adatai szerint lakosságának 94%-a horvát, 3%-a szerb anyanyelvű volt. Az első világháború után 1918-ban az új szerb-horvát-szlovén állam, majd később (1929-ben) Jugoszlávia része lett. 1991-től a független Horvátországhoz tartozik. 1991-ben lakossága horvát nemzetiségű volt. 2011-ben a településnek 75 lakosa volt.


== Lakossága ==


== Nevezetességei ==
Szent György tiszteletére szentelt római katolikus temploma.


== Oktatás ==
„Silvije Strahimir Kranjčević” általános iskola Névna.


== Jegyzetek ==


== Források ==
A község hivatalos honlapja (horvátul)
Az első katonai felmérés térképe
Az elemi iskola honlapja (horvátul)
Ivana Čatić: Topominija Đakovštine Osijek, 2017. - doktori disszertáció (horvátul)


== További információk ==
A megye turisztikai irodájának honlapja Archiválva 2019. december 28-i dátummal a Wayback Machine-ben (horvátul)
A Veritas folyóirat cikke a plébániáról