revision: 24424788
title: The Flower Kings
url: https://hu.wikipedia.org/wiki/The_Flower_Kings


---

A The Flower Kings egy svéd könnyűzenei együttes. Stílusuk progresszív rock, zenéjükben a Yes, a Pink Floyd, a Genesis és a King Crimson hatása számottevő.


== Története ==


=== A kezdetektől a népszerűségig ===
1993-ban alakult meg az együttes, nevüket Roine Stolt egyik régebbi albumcíméről kapták. Stol társai Tomas Bodin (billentyűs hangszerek), Jamie Salazar (dob), Michael Stolt (basszusgitár), s Hasse Bruniusson (ütős hangszerek) lettek. Első albumukat saját kiadójukkal adták. A Back in the World of Adventures olyan sikeres lett, hogy hat hónappal később a Retropolis című albumot is kiadták. A két ütős lemezen felbuzdulva, 1997-ben belekezdtek egy dupla CD-s lemezbe, melynek címe Stardust We Are lett. Ebbe az albumba Hasse Fröberg besegített, aki énekes-gitáros volt. Ez után koncertturné következett, melynek során útba ejtették a Progfest című fesztivált Los Angeles-ben. A fellépések után csináltak egy felvételt, Alive on Planet Earth címmel, melyen az amerikai, japán, s kanadai bulikból kaphatunk ízelítőt.


=== Az új évezred kapujában ===
1999-ben kiadták a Flower Power című alkotást, melyen egy 60 (!) perces szám is hallható: a Garden of Dreams. Ez a szám egy 18 tételből álló szvit, mely még ma is a zenekar koncertjeinek csúcspontja, hisz mindig más-más variációkban adja elő az együttes. Az alapító tovább folytatta más munkáit, míg 2000-ben kiadta a "Virág királyokkal" a Space Revolvert. Ezen a CD-n új basszusgitárost is avatott a csapat Jonas Reingold személyében. Egy európai, s dél-amerikai turné következett, miután kiadták a The Rainmaker című hanganyagot. Közvetlenül a megjelenése előtt közzétette az együttes, hogy Salazar más projektekben kíván részt venni, ezért új dobost szereztek, akiben magyar embert tisztelhetünk, s aki új színt hozott a Flower Kingsbe. Ő Csörsz Zoltán. 2002-ben már vele is piacra bocsátottak egy lemezt (2 CD-set), melyet Unfold the Future névre kereszteltek el. Eme kidolgozott alkotás után rengeteg progresszív rock-rajongó csatlakozott hozzájuk. 2003-ban kijött a következő album, mely 2 DVD-ből, s két CD-ből állt: az album címe Meet The Flower Kings lett. Egy évre rá kiadták az Adam & Eve-t, ezután távozott Csörsz Zoltán az együttesből, de csak ideiglenesen, hisz a Paradox Hotel című 2006-os felvételei után visszatért a zenekarba. Az együttes 2007. október 1-jén adta ki legújabb lemezét, melynek címe The Sum of No Evil.
2008 márciusában újabb dobos csere történt a zenekarban. Az ütőhangszerek mögé egy stockholmi fiatalember, Erik Hammarstöm került.


=== Jelenlegi felállás ===
Roine Stolt - gitár, vokál, keyboards, basszusgitár (1995 – napjainkig)
Tomas Bodin - keyboards (1995 – napjainkig)
Hasse Fröberg - vokál, gitár (1995 – napjainkig)
Hasse Bruniusson - percussion (1995 – napjainkig)
Jonas Reingold - basszusgitár (1999 – napjainkig)
Erik Hammarström - dob (2008 – napjainkig)
Ola Heden - vokál, keyboards, gitár (2008 – napjainkig)


== Diszkográfia ==


=== Nagylemezeik ===
Back In the World of Adventures (1995)
Retropolis (1996)
Stardust We Are (1997)
Flower Power (1999)
Alive On Planet Earth (2000)
Space Revolver (2000)
Unfold the Future (2002)
Adam & Eve (2004)
Paradox Hotel (2006)
The Sum of No Evil (2007)
Banks of Eden (2012)
Desolation Rose (2013)
Waiting for Miracles (2019)
Islands (2020)
By Royal Decree (2022)


=== Koncertlemezek, DVD-k ===
Alive on Planet Earth (2000)
Meet the Flower Kings (2003)
Instant Delivery (2006)


=== Limitált kiadású hivatalos bootlegek ===
Édition Limitée Québec (1998)
The Rainmaker Tour 2001
Live In New York - Official Bootleg (2002)
BetchaWannaDanceStoopid!!! (2004)


=== Fan Club lemezek ===
Fan Club 2000 (2000)
Fan Club 2002 (2002)
Fan Club 2004 (2004)
Fan Club 2005 / Harvest (2005)


=== Válogatáslemezek ===
Scanning The Greenhouse (1998)
Road Back Home (2007)


== Források ==
Allmusic biography
Louder Sound