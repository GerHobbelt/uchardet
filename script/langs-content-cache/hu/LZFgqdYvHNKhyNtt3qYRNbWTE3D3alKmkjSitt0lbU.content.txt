revision: 24514343
title: "Belist\xE1z\xE1s"
url: https://hu.wikipedia.org/wiki/Belist%C3%A1z%C3%A1s


---

A belistázás a kereskedelemben az a művelet, amelynek során a kereskedő felvesz egy terméket a kínálatába, azaz rögzíti a számítógépes rendszerébe a termék adatait: leírását, vonalkódját, vámtarifaszámát, árát stb. A kereskedelmi gyakorlatban a szállító ezért belistázási díjat fizet a kereskedőnek, amelynek mértékét az ártárgyalások során határozzák meg. 
A belistázási díjak néhány százezer forinttól a milliós nagyságrendig terjedhetnek a termék jellegétől, illetve a szállító és a kereskedő kapcsolatától függően. 
A mezőgazdasági és élelmiszeripari termékek vonatkozásában a beszállítókkal szemben alkalmazott tisztességtelen forgalmazói magatartás tilalmáról szóló 2009. évi XCV. törvény a belistázási díj alkalmazását tisztességtelen magatartásnak minősíti, mint olyan díjat, amelyért cserébe nem történik szolgáltatásnyújtás.


== Források ==
GVH Versenytanács Vj-149/2007/58. végzése
Horváth József: A beszerzési társulások szerepe a Dél-dunántúli régió élelmiszer kiskereskedelmében. Doktori disszertáció. Kaposvár. 2010.
A mezőgazdasági és élelmiszeripari termékek vonatkozásában a beszállítókkal szemben alkalmazott tisztességtelen forgalmazói magatartás tilalmáról szóló 2009. évi XCV. törvény alkalmazásának hatósági végrehajtási szempontú áttekintése Archiválva 2016. március 4-i dátummal a Wayback Machine-ben a Mezőgazdasági Szakigazgatási Hivatal honlapján