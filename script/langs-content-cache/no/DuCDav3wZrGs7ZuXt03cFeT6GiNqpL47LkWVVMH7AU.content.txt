revision: 23007398
title: Konsentrasjonsleiren Esterwegen
url: https://no.wikipedia.org/wiki/Konsentrasjonsleiren_Esterwegen


---

Konsentrasjonsleiren Esterwegen var en av femten konsentrasjonsleirer i Emsland og ble opprettet i 1933 med kapasitet for to tusen fanger.  Leiren var en av de første konsentrasjonsleirene i det nazistiske Tyskland.
I starten var det politiske fanger og motstandere av naziregimet som ble sendt til Esterwegen.  En av de første som ankom leiren var forfatteren, pasifisten og den senere fredsvinneren Carl von Ossietzky som var fange i leiren fra februar 1934 til mai 1936.
Sommeren 1936 bestemte SS-sjefen Heinrich Himmler å avvikle konsentrasjonsleiren fordi han mente den lå for nær grensen til Nederland.  Fangene ble overført til Sachsenhausen utenfor Berlin.
I januar 1937 ble leiren tatt I bruk som straffeleir underlagt justismyndighetene i Tyskland. Leiren tok imot straffede fra egne militære styrker og etter krigsutbruddet krigsfanger.


== Etter krigen ==
I 1950-årene ble mange av leirens bygninger revet. Fra 1963 til 2000 ble området benyttet av det tyske forsvaret, Bundeswehr. I 2003 ble det startet et arbeid med å gjenreise bygningene og området slik det var under Det tredje rike.


== Eksterne lenker ==
Minnested konsentrasjonsleiren Esterwegen