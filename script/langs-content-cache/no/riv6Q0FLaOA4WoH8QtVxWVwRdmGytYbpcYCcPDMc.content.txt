revision: 22357963
title: Senkveld med Thomas og Harald
url: https://no.wikipedia.org/wiki/Senkveld_med_Thomas_og_Harald


---

Senkveld med Thomas og Harald (også kjent som Senkveld) er et norsk talkshow og underholdningsprogram med Thomas Numme og Harald Rønneberg som gikk på TV 2 fra 2003 til 2018. Programmet ble sendt på fredagskveldene og hadde både norske og utenlandske gjester. Programmet hadde fler faste innslag slik som Harald gjør ting han ikke kan, Thomas vs Harald, Senkveldduellen, Camp Senkveld og Senkveld Surprise.
Truls Svendsen hadde i en periode en rolle som programledernes personlige assistent, og lagde i den forbindelse en del innslag for programmet. Noen av de mest nevneverdige er da han serverte Dry Martini på den røde løperen i forbindelse med premieren på James Bond-filmen Quantum of Solace.
I 2013 feiret programmet sitt 10-årsjubileum i Oslo Spektrum. I 2014, under Vinter-OL,ble «Senkveld fra Sotsji med Thomas og Harald» sendt hver kveld i 15 dager. Programmet hadde i gjennomsnitt over 615 000 seere.
Programmet etterfulgte Senkveld med HC og Tommy (2001–2002) og ble etterfulgt av Senkveld med Helene og Stian (2018–2021).


== Seertall ==
Talkshowet hadde meget gode seertall over lang tid, med 2008- og 2009-sesongen på topp. I denne perioden hadde programmet godt over 800 000 seere i snitt og en seerandel på nesten 50 %.  Talkshowet hadde flere ganger over en million seere.
Første sesong hadde et seersnitt på 376 000 og en andel på 26 %. Etter toppåret i 2009 har serien hatt et sesongsnitt på ca 750 000 seere og en andel på rundt 45 %. Høsten 2016 opplevde programmet en nedgang i seertallene. Senkveld var ikke det eneste programmet som opplevde endring i seervaner på grunn av den digitale utviklingen og nye plattformer.
Våren 2017 var tallene tilbake til normalen og Numme og Rønneberg befestet sin posisjon nok en gang. I november samme år annonserte de at sesong 30 våren 2018 ville bli den siste etter 15 år.
11. mai 2018 ble historiens siste program sendt fra Folketeateret i Oslo. Over 800 000 seere fulgte sendingen.


== Utmerkelser ==
Numme og Rønneberg har vunnet en rekke priser og fått mange utmerkelser i løpet av disse 15 årene. Nedenfor er et lite utvalg.
Numme og Rønneberg ble kåret til Årets TV-navn to år på rad (2006 og 2007). Rønneberg har i tillegg vunnet prisen for beste mannlige programleder i Gullruten 2006 og publikumsprisen i Gullruten 2004. Under Gullruten 2010 ble programmet kåret til beste underholdningsprogram.Harald Rønneberg vant i 2015 gullrute for Årets TV-øyeblikk med «Senkveld Surprise: Nakenyoga» og i 2018 ble Numme og Rønneberg de yngste vinnerne av Gullrutens Hederspris noensinne.


== Gjester (utvalg) ==

Wenche Myhre
Justin Bieber
Trond Kirkvaag
Lars Mjøen
Knut Lystad
Harald Heide-Steen jr.
Jan Werner Danielsen
Therese Johaug
Marit Bjørgen
Matthew McConaughey
Mats Zuccarello
George Lucas
Hugh Jackman
Ed Sheeran
Kygo
Marion Ravn
Leonardo DiCaprio
Katrine Moholt
Magnus Carlsen
Cameron Diaz
Ole Einar Bjørndalen
John Cleese
Madcon
Atle Antonsen
Harald Eia
Bård Tufte Johansen
Eyvind Hellstrøm
Truls Svendsen
Klaus Sonstad
Espen Knutsen
Leo Ajkic
Liv Ullmann
Nils Vogt
Jens Stoltenberg
Erna Solberg
Jonas Gahr Støre
Annie Lennox
Kristin Størmer Steira
Linni Meister
Arne Scheie
John Carew
Yngvar Numme
Jonas Kinge Bergland
Raske Menn
Ylvis
Gabriel Iglesias
Kari Traa
Maria Mena
Josh Groban
Jenny Skavlan
Tiril Eckhoff
Erlend Bratland
Emil Hegle Svendsen
Tarjei Bø
Patrick Thoresen
Nils Ingar Aadne
Terje Formoe
Janne Formoe
Alexander Rybak
Tinie Tempah
Keith Richards
Anne Rimmen
Dennis Vareide
Petter Northug
Desmond Tutu
Harald V
Coldplay
Harry Styles
One Direction
Robbie Williams
Johannes Høsflot Klæbo
Martin Ødegaard
Jakob Ingebrigtsen
Demi Lovato
Shawn Mendes
James Hetfield
Elizabeth Banks
John Travolta
Donald Sutherland


== Camp Senkveld ==
Camp Senkveld er en konkurranse som Numme og Rønneberg la til i sitt TV-program Senkveld høsten 2009. I konkurransen som ble innspilt på Oscarsborg festning i Drøbaksundet deltar to lag, «Team Thomas», og «Team Harald». Lagene gjennomgår en rekke utfordringer og taperlaget mister en deltager per runde. Våren 2010 ble det arrangert en ny runde, denne gang spilt inn i og rundt Lillehammer.


=== Camp Senkveld høsten 2009 ===
12 kjente personligheter fra musikk og underholdning var invitert. Disse var: Team Thomas' (blått lag): Klaus Joacim Sonstad, Kristin Skogheim, Erik Mortvedt, Adil Khan, Hallvard Holmen, Dorthe Skappel og lagkaptein Thomas Numme. Team Harald (rødt lag): Espen Knutsen, Morten Ramm, Kristoffer Tømmerbakke, Janove Ottesen, Lena Kristin Ellingsen, Mia Hundvin og lagkaptein Harald Rønneberg.
Lagene gjennomgikk følgende utfordringer (i rekkefølge): Bygge flåte (på Drøbak-siden og padle seg over til Oscarsborg festning over Oslofjorden i Drøbaksundet), boksing, kokkekamp, stuping, teater; (Dyrene i Hakkebakkeskogen), hårtap/hårklipp, ballett, militær hinderløype, være døv, blind og stum gatelangs i Drøbak, kappgang, sprangridning, geitegjeting, triathlon og til sist, straffespark i fotball med alle deltagerne tilbake i programmet igjen. Team Thomas vant Camp Senkveld 2009.


=== Camp Senkveld våren 2010 ===
10 kjente personligheter fra musikk og underholdning var invitert. Disse var: Team Thomas (blått lag): Henning Solberg, Edward Schultheiss, Ingrid Bolsø Berdal, Hilde Lyrån, Magdi Ytreeide Abdelmaguid og lagkaptein Thomas Numme. Team Harald (rødt lag): Else Kåss Furuseth, Alejandro Fuentes, Lisa Tønne, Stig Henrik Hoff, Chirag Patel og lagkaptein Harald Rønneberg.


==== Konkurranser på Lillehammer ====
Kappløp med truger (Team Thomas vant)
Hvem ligger lengst på spikermatte? (Team Harald vant)
Straffekonkurranse i Ishockey (Team Harald vant)
Svettekonkurranse (Team Thomas vant)
Korpsutfordringen (Team Harald vant)
Kappløp i Lillehammer sentrum i hver sin Fun ball (Team Thomas vant)
10 000 meter på skøyter (Team Thomas vant)
Fitness (Team Harald vant)
Kyssekonkurranse (Team Harald vant)
5-mila på ski (Team Thomas vant)
A capella-konkurranse (Team Thomas vant)
Tolkekonkurranse fra norsk til engelsk (Team Harald vant)
Finalekonkurransen: Laghopp (Team Thomas vant)


=== Camp Senkveld høsten 2010 ===
Senkveld med Thomas og Harald var tilbake med Camp Senkveld fra Stavern hvor disse 10 utøverne var med. Team Thomas: John Brungot, Anders Hoff, Jenny Skavlan, Lisa Stokke og Olaf Tufte. Team Harald: Susann Goksør Bjerkrheim, Lise Karlsnes, Vera Michaelsen, Øyvind Mund og Øyvind Rafto.


==== Konkurranser høsten 2010 ====
Spisekonkurranse: Rå sjømat – (Team Thomas vant)
Mini-paralympics – (Team Thomas vant)
Kokkekonkurranse – (Team Harald vant)
Piercing-konkurranse – (Team Harald vant)
Hvem er raskest på rulleskøyter – (Team Thomas vant)
Steinknusing – (Team Thomas vant)
Ta sjansen – (Team Thomas vant)
Strømløype – (Team Harald vant)
Aktmaling – (Team Harald vant)
Høydekonkurranse – (Team Thomas vant)
Seiling – (Team Harald vant), Olaf Tuftes verste seiling gjennom tidene
FINALE: Bandøving, spille «Ompa til du dør» med Janove Ottesen – (Team Thomas vant)


=== Camp Senkveld 2011 ===
Fjerde sesong av Camp Senkveld ble arrangert i Norefjell. Team Thomas: Helén Vikstvedt, Linda Eide, Henrik Thodesen og Samsaya og lagkaptein Thomas Numme. Team Harald: Rein Alexander, Henriette Bruusgaard, Vinni og Line Verndal og lagkaptein Harald Rønneberg


== Referanser ==


== Eksterne lenker ==
Hjemmeside (TV 2)
(en) Senkveld med Thomas og Harald på Internet Movie Database 
(en) Senkveld med Thomas og Harald på The Movie Database – TV