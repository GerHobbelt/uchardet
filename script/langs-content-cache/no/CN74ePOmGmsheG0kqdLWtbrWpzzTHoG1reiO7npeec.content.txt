revision: 23616722
title: Piotrkowska-gaten
url: https://no.wikipedia.org/wiki/Piotrkowska-gaten


---

Piotrkowska-gaten (polsk Ulica Piotrkowska) er en gate i Łódź, og med sine 4,9 kilometer samtidig den lengste handelsgaten i Europa. Den går i rett linje fra Frihetsplassen til Uavhengighetsplassen, og regnes for å være en av Łódź’ mest praktfulle gater. 
Piotrkowska-gaten utgjør byens hovedakse, og har opp gjennom historien spontant definert formen til byens sentrum. Navnet ble for første gang brukt i 1821, og gaten var i begynnelsen hovedsakelig en kommunikasjonsvei som forente gamlebyen med den nye bydelen Łódka. Med tiden ble den omdannet til et senter for handel og underholdning, og ble raskt byens varemerke. Gaten gikk i stor grad til grunne etter andre  verdenskrig. Først i 1990 begynte en gradvis, men omfattende revitalisering. I dag kan Piotrkowska-gaten sies å inneha samme funksjon som gammeltorgene har i andre byer. 
De vakre bygningene (reist i art nouveau), urbanistikken, institusjonene, restaurantene, klubbene og pubene ved gaten har bidratt til å gi den en nærmest kultisk stemning, hvis spennevidde strekker seg langt utenfor Łódź’ grenser. 
I dag er Piotrkowska-gaten Łódź-agglomerasjonens hovedakse. Det er her eller i nærheten de fleste viktigste statlige institusjoner, banker, butikker, restauranter og puber befinner seg. Gaten er byens kulturelle, politiske, sentimentale, forretnings- og handelssenter. Den nordlige delen av gaten er omdannet til gågate, og er mer tettbygd med mange vakre mursteinshus. Gatens sørlige del er derimot noe mer løstbygd og preget av fabrikkbygninger. Skillet mellom de to delene utgjøres i dag av Adam Mickiewicz’ og Józef Piłsudskis allé.
Fra 1999 er gaten blitt dekorert med utendørsstatuer i bronse av kjente personligheter med tilknytning til Łódź (den såkalte Galeria Wielkich Łodzian – «De store łodzianers galleri»). På Piotrkowska-gaten finnes også Łódź’ Walk of Fame – Aleja Gwiazd. 


== Kjente bygninger ==


=== Mursteinshus ===
Esplanada
Ludwik Geyers aksjeselskap
Szaja Goldblums mursteinshus
Huset under Gutenberg
Oskar Kons mursteinshus
Herman Konstadts mursteinshus
«Krusche i Ender» mursteinshus
Wilhelm Landaus bankhus
Hotel Grand
Poznański-familiens mursteinshus
Rådhuset
Henryk Sachs’ mursteinshus
Karol Scheiblers mursteinshus
Schycht-familiens mursteinshus
Dawid Sendrowicz’ mursteinshus
Siemens kontorhus
Skoens hus
Teodor Steigerts mursteinshus
Dawid Szmulewicz’ mursteinshus


=== Palasser ===
Maksymilian Goldfeders palass
Karol Haertigs palass
Juliusz Heinzels palass
Juliusz Kindermanns palass
Scheibler-familiens palass
Robert Schweikerts palass
Steinert-familiens palass


=== Kirker ===
St. Stanisław Kostkas katedral
St. Matteus kirke
Pinsens kirke


=== Fabrikker ===
Den hvite fabrikk
Markus Silbersteins fabrikk