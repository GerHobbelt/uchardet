revision: 22575375
title: Wessels plass holdeplass
url: https://no.wikipedia.org/wiki/Wessels_plass_(Oslo)


---

Wessels plass i Oslo er en plass i Oslo sentrum omkranset av Akersgata, Nedre Vollgate, Prinsens gate og Stortingsbygningen. 

Plassen ble i 1891 oppkalt etter dikteren Johan Herman Wessel (1742–1785). Tidligere het plassen Stortingspladsen. Plassen ble rehabilitert og pusset opp i 2005 i forbindelse med 100-årsmarkeringen av at unionen med Sverige ble oppløst. 
På 100-årsdagen for Wessels død, 29. desember 1885, ble det avduket en bronsebyste av ham på Wessels plass bak Stortingsbygningen. Denne er utført av Carl Ludvig Jacobsen og var en gave fra Norske Selskab. Bystyret vedtok navnet i 1864. 
Wessels plass holdeplass ligger like sør for plassen.


== Kilder ==
Oslo byleksikon
Arild Svensgam (1999). «Wessels plass». De er døde - men lever fortsatt i Oslo! Gateskiltene i Oslo oppkalt etter avdøde personer (2. utg.). Oslo: Galehuset forlag. s. 222. ISBN 82-992894-2-4. 


== Eksterne lenker ==
(en) Wessels plass, Oslo – kategori av bilder, video eller lyd på Commons