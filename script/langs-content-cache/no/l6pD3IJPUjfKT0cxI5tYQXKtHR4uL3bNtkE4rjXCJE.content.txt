revision: 23531256
title: Laura Farnsworth Dogu
url: https://no.wikipedia.org/wiki/Laura_Farnsworth_Dogu


---

Laura Farnsworth Dogu (født i 1964) er en forfatter og diplomat som er USAs ambassadør i Honduras. Hun har tidligere vært USAs ambassadør i Nicaragua i Obama-administrasjonen.


== Liv og virke ==


=== Bakgrunn ===
Hun er datter av en sjøoffiser. Hun tok B.A., B.B.A. (1985) og M.B.A. (1989) fra Southern Methodist University i Dallas. Hun tok senere en M.S. fra Dwight D. Eisenhower School for National Security and Resource Strategy i 2007.


== Karriere ==
Hun begynte sin karriere som markedsrepresentant for IBM, der hun arbeidet i fem år. 
Etter at hun begynte i utenrikstjenesten, ble hun konsulæroffiser ved ambassaden i San Salvador i 1991. Hun tjenestegjorde deretter som konsulær og politisk offiser ved den amerikanske ambassaden i Tyrkia. Tilbake til Washington, D.C. i 1996 ble hun tildelt utenriksdepartementets operasjonssentral. Ett år etter ble hun stabsassistent i Bureau of Consular Affairs. Internasjonale oppdrag fulgte i Egypt, Tyrkia og Mexico. Da hun ble nominert av president Obama til å bli ambassadør i Nicaragua, var hun chargé d'affaires ved ambassaden i Mexico by.
Laura F. Dogu er også forfatter. Sammen med Taylor Larimore, Mel Lindauer og Richard Ferri er Dogu medforfatter av «The Bogleheads' Guide to Retirement Planning». Hun er en av lederne for nettbaserte Bogleheads (www.bogleheads.org).


=== Ambassadør til Nicaragua ===
Den 13. mai 2015 nominerte president Barack Obama Dogu til ambassadør til Nicaragua. Høringer ble holdt for Senatets utenrikskomité om hennes nominasjon 15. juli 2015. Den 29. juli 2015 rapporterte komiteen positivt om nominasjonen til Senatet. Dogu ble bekreftet av hele Senatet ved muntlig akklamasjon 5. august 2015.


=== Ambassadør i Honduras ===
Den 5. november 2021 nominerte president Joe Biden Dogu til ambassadør til Honduras. Høringer ble holdt for Foreign Relations Committee den 8. februar 2022. Komiteen rapporterte positivt om hennes nominasjon til Senatet 8. mars 2022. Hele Senatet bekreftet Dogu ved muntlig akklamasjon 10. mars 2022. Hun ankom Honduras 6. april 2022, og presenterte lsine akkreditiver til Honduras' president Xiomara Castro de Zelaya den 12. april.


== Referanser ==