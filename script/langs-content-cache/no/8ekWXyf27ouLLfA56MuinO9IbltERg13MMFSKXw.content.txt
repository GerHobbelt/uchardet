revision: 21776218
title: "Ekebergparken holdeplass (Simensbr\xE5tenlinja)"
url: https://no.wikipedia.org/wiki/Ekebergparken_holdeplass_(Simensbr%C3%A5tenlinja)


---

Ekebergparken holdeplass var en trikkeholdeplass på Simensbråtenlinja i Oslo, en sidelinje fra Ekebergbanen. Linja og holdeplassen var i drift fra 1931 til 1967. Holdeplassen besto av leskur, plattform og skiltsøyle. Banen var enkeltsporet på strekningen.
Holdeplassen ble hovedsakelig betjent av en pendelvogn, såkalt «kipp» ned til Jomfrubråten. Der var det omstigning til selve Ekebergbanen. I rushtider kjørte imidlertid vognene hele strekket til og fra sentrum.Ekebergparken holdeplass hadde liten trafikk. Området var tynt befolket, og for en del passasjerer var det like greit å gå ned til knutepunktet Jomfrubråten, der man også slapp omstigningen.
Navnet «Ekebergparken» ble på nytt tatt i bruk som betegnelse på en trikkeholdeplass da man i 2014 ga Sjømannsskolen holdeplass på Ekebergbanen nytt navn.


== Referanser ==


== Eksterne lenker ==
Ruters nettsted
Ruters linjekart for trikken