revision: 22827532
title: "Moskenes\xF8ya"
url: https://no.wikipedia.org/wiki/Moskenes%C3%B8ya


---

Moskenesøya er den ytterste av de veifaste øyene i Lofoten. Øya har et areal på 184,48 km². Den nordøstligste delen av øya tilhører Flakstad kommune; resten hører til Moskenes kommune.
Moskenesøya er ei bratt og fjellrik øy. Høyeste punkt på øya er Hermannsdalstinden på 1029 moh. Bebyggelsen på øya ligger på sør- og østsiden. I Moskenes ligger fiskeværene Å, Sørvågen, Reine og Hamnøy. På Flakstad-delen av øya ligger Mølnarodden og Fredvang. Nord- og vestsiden av øya samt den aller sørligste delen er i dag ubebodd, men det finnes flere flate viker mellom fjellene på yttersida, der det var spredt bosetning fram til rundt 1950.
Øst for Moskenesøya ligger Flakstadøya, som utgjør den største delen av Flakstad kommune. Sørvest for Moskenesøya ligger Moskstraumen, Mosken, Værøy og øyene på Røst.
Fredvang på Moskenesøya er knyttet til Flakstadøya med to bruer (Fredvangbruene) og fylkesvei. Kåkern bru fører europavei 10 fra Flakstadøya til Moskenes. Veien krysser Reinefjorden på tre bruer og ender på Å. Fra stedet Moskenes er det fergeforbindelse til Bodø, Værøy og Røst.

Moskenesøya
		
		
		
		
		


== Referanser ==