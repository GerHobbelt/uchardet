revision: 20138947
title: Adolf Sverdrup
url: https://no.wikipedia.org/wiki/Adolf_Sverdrup


---

Peter Adolf Sverdrup (født 10. januar 1851 på Kolvereid i Nord-Trøndelag, død 10. april 1929 samme sted) var en norsk handelsmann og politiker (H). Han var Kolvereids ordfører fra 1886 til 1889 og fra 1894 til 1898.
Han vokste opp på handelsstedet Buøya i Kolvereid herred som sønn av Peder Jacob Sverdrup og Anne Marie Dahl, som hadde overtatt gården etter morfaren Peder Dahl. Farfaren var proprietær Ulrik Fredrik Suhm Sverdrup på Lauga i Nærøy herred. Farbroren var eidsvollsmann og professor Georg Sverdrup, og farens fetter var statsminister Johan Sverdrup.Sammen med broren Christian overtok Adolf Sverdrup handelsstedet på Buøya i 1874. En tredje bror, Jakob Sverdrup, ble senere medeier. De delte på ansvaret slik at Adolf tok seg av fiskehandelen og fraktfarten, Christian drev gården, mens Jakob tok seg av landhandelen og poståpneriet. Brødrene hadde sin skolegang fra Trondhjems borgerlige realskole.Sverdrup var en meget benyttet mann i kommunalt styre. Han var Kolvereids ordfører fra 1886 til 1889 og fra 1894 til 1898. I likhet med flere av sine etterfølgere i ordførervervet, var Sverdrup høyremann. Uten at dette vites sikkert, var Høyre antageligvis organisert med en egen forening i herredet med Adolf Sverdrup i en sentral rolle. Han var suppleant for valgmennene fra Kolvereid ved stortingsvalgene i 1891, 1894 og 1897.Adolf Sverdrup giftet seg i 1898 med Thina Regine Carlsen; ekteskapet var barnløst.


== Referanser ==