revision: 23397120
title: "Gursk\xF8ya"
url: https://no.wikipedia.org/wiki/Gursk%C3%B8ya


---

Gurskøy er ei øy i Herøy og Sande kommuner, Møre og Romsdal. Den har et areal på 137 km². Det høyeste fjellet på Gurskøya er Sollida, 661 meter over havet. Innbyggertallet pr 1. januar 2023 er 4 491. Av disse bor 2477 i Herøy og 2014 i Sande. Tettsteder etter SSB sin definisjon er Larsnes (649 innb.), Moltustranda (438 innb.), Dragsund (386 innb., herav 379 på Gurskøya), Leikong (339 innb.) og Haugsbygda (297 innb.).    
I øst er det bro (Dragsundbrua) fra Gurskøya til Hareidlandet. I nord er øya knyttet til øyene i Ytre Herøy med utfyllinger og broer. Via Hareidlandet og Eika i Ulstein er øya knyttet til fastlandet (Ørsta/Volda) med undersjøisk tunnel. I sør går det ferje (Årvik – Koparnes) til fastlandet (Vanylven). Det går også ferje fra Larsnes til fastlandet (Åram i Vanylven) og til øyene i Sande (Kvamsøya og Voksa/Sandsøya). 


== Referanser ==