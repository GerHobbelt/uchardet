revision: 19052661
title: Svingbass
url: https://no.wikipedia.org/wiki/Svingbass


---

Svingbass er en fellesbetegnelse på alle gaffelmonterte småkanoner siden 1500-tallet. På engelsk het det swivel gun. Rundt år 1700 var en svingbass et kanonskyts montert på en gaffel av smijern slått ned i fartøyets rekke. Svingbasser innbefattet alt fra en falkon eller falkonett på 1 til 3 punds kaliber, til haubits på opptil 12 pund. 
Deres formål var som antipersonellskyts som kunne svinges rundt, høyt og lavt. De kunne bli montert høyt opp på mers, plattformer på et seilskips master, ellers var de laget for å yte støtte under entringskamp. De ble også brukt som våpen i nærkamp og var vanligvis plassert på skansen på akterskipet. Svingbasser ble ofte ladet med kardesk. 
De var i bruk fram til Napoleonskrigene.


== Eksterne lenker ==
«De forskjellige typer kanoner», fra nettstedet arkeliet.net