revision: 23624069
title: "Kv\u011Bta Pacovsk\xE1"
url: https://no.wikipedia.org/wiki/Kv%C4%9Bta_Pacovsk%C3%A1


---

Květa Pacovská (født 28. juli 1928 i Praha, død 6. februar 2023) var en tsjekkisk kunster og illustratør av barnebøker. Hun arbeidet både med tegning, maleri, collage og papirobjekter.
Pacovská studerte ved Akademie der Bildenden Künste, Prag under Emil Filla, med eksamen i 1952. Hun var gjesteprofessor ved Universität der Künste Berlin 1992-93.
Hun mottok Deutscher Jugendliteraturpreis 1991 for Eins, fünf, viele, fikk «gulleple» ved Biennalen i Bratislava, vant førstepris i kåringen «Verdens vakreste bøker» ved bokmessen i Leipzig 1993 for en kunstbok­versjon av Kurt Schwitters Der Hanhepeter, ble æresdoktor ved Kingston University i London 1999, og mottok H.C. Andersen-prisen for illustrasjoner 1992.
Boka The art of Kveta Pacovska utkom i 1994. Hennes bok Blomsterkongen utkom på norsk i 2010.


== Referanser ==


== Eksterne lenker ==
Fra utstillingen Maximum Contrast i Frankfurt 2007