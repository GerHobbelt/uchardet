revision: 20633946
title: Skogringvinge
url: https://no.wikipedia.org/wiki/Skogringvinge


---

Skogringvinge (Pararge aegeria) er en sommerfugl som tilhører gruppen ringvinger (Satyrinae) i den artsrike familien flikvinger (Nymphalidae). I motsetning til de fleste andre norske dagsommerfugler holder den seg i skogen og kommer sjelden ut i helt åpent lende, men flyr rundt små lysåpninger.


== Utseende ==
En middelsstor (vingespenn 33–43 mm), brun sommerfugl med ganske slanke vinger. Vingenes ytterkant er tydelig bølgete. Kan kjennes fra alle andre nordeuropeiske arter på at vingenes overside er strødd med lyse flekker. Hos den underarten som forekommer i Norge er disse kremhvite, hos mer sørlige underarter mer gule. Den har en øyeflekk ved forvingens spiss og tre – fire langs bakvingens kant. Forvingens underside er brungul med mørkere kant, bakvingens underside gulbrunt spraglete. Øyeflekker på undersiden som på oversiden, de på bakvingen mindre tydelige.


== Levevis ==
Skogringvinge flyr i skog, særlig furuskog, i mai – juni, med en ny generasjon i juli – august. I Norge kan den andre generasjonen være ganske liten. Hannene konkurrerer om solbelyste flekker og utkjemper rene "luftslag" om disse, men det er vist at den hannen som holdt flekken fra før, nesten alltid vinner. Hunnene kommer til disse flekkene for å pare seg. Larven lever på lundhengeaks (Melica uniflora) og hundegras (Dactylis glomerata).


== Referanser ==


== Litteratur ==
Eliasson, C.U., Ryrholm, N., Holmer, M. Jilg, K. & Gärdenfors, U. 2005. Nationalnyckeln till Sveriges flora och fauna. Fjärilar: Dagfjärilar. Hesperiidae – Nymphalidae. ArtDatabanken, SLU, Uppsala. ISBN 91-88506-51-7
Aarvik, Leif, Berggren, Kai, Hansen, Lars Ove. 2000. Norges Sommerfugler. Catalogus Lepidopterorum  Norwegiae. Norsk entomologisk forening. 192 sider. ISBN 82-995095-1-3
Aarvik, Leif, Hansen, Lars Ove, Vladimir Kononenko. 2009. Norges Sommerfugler. Håndbok over Norges dagsommerfugler og nattsvermere. Norsk entomologisk forening, Naturhistorisk museum, Universitetet i Oslo. 432 sider. ISBN 978-82-996923-2-8


== Eksterne lenker ==
(en) flekket ringvinge i Encyclopedia of Life 
(en) flekket ringvinge i Global Biodiversity Information Facility 
(no) flekket ringvinge hos Artsdatabanken 
(sv) flekket ringvinge hos Dyntaxa 
(en) flekket ringvinge hos Fauna Europaea 
(en) flekket ringvinge hos NCBI 
(en) Kategori:Pararge aegeria – bilder, video eller lyd på Wikimedia Commons 
(en) Pararge aegeria – galleri av bilder, video eller lyd på Wikimedia Commons 
Pararge aegeria – detaljert informasjon på Wikispecies 
Svenska Fjärilar, med bildegalleri
Norges sommerfugler