revision: 23103994
title: Westland Lynx
url: https://no.wikipedia.org/wiki/Westland_Lynx


---

Westland Lynx er et militært helikopter produsert av den britiske flyfabrikanten Westland Helicopters. Den er bygget i en marine- og en hærvariant. Det er totalt bygget rundt 430 eksemplar av Navy og Army Lynx.


== Historie ==
I 1968 inngikk Storbritannia og Frankrike en avtale om å produsere tre typer helikoptre: Puma, Lynx og Gazelle. Den britiske fly- og helikopterprodusenten Westland Helicopters fikk oppgaven med å konstruere og bygge Lynx, med det franske konsernet Aérospatiale som leverandør av 30 % av delene. Aérospatiale fikk på sin side også bygge Puma og Gazelle.
Lynx skulle være et lett tomotors flerbruks-helikopter, og den første av 13 prototyper hadde sin jomfrutur i mars 1971.
11. august 1986 tok et modifisert Lynx fartsrekord på 400,87 km/t. Denne rekorden står fortsatt blant konvensjonelle helikopter.


== Future Lynx ==
Future Lynx var et tidlig navn på en variant under utvikling for Army Air Corps og Royal Navy. Senere, i 2009, ble typen omdøpt til AW159 Lynx Wildcat. Første flygning med en prototype fant sted i november 2009.Future Lynx har et re-designet skrog med bedre plass og bedre tilgang for vedlikehold. Den horisontale haleflaten som er plassert på undersiden av halebommen er gjort symmetrisk og utstyrt med vertikale finner for bedre flyegenskaper. Cockpiten er utstyrt med fire LCD-skjermer og de nye motorene er to LHTEC CTS800 gassturbiner på 1 014 kW hver.


== Norske forhold ==

Westland Lynx ble operativt for det Norske Luftforsvaret i 1983, og ble brukt av Kystvakten (men flydd og vedlikeholdt av Luftforsvaret), normalt fra kystvaktskip.
I 2001 ble det vedtatt å anskaffe åtte NH90 for å erstatte Luftforsvaret/Kystvaktens seks Lynx-maskiner.
Den 7. desember 2014 hadde Lynx-helikopteret sitt siste operative oppdrag med Kystvakten.


== Tekniske fakta ==
Lynx har 2 turbinmotorer; maks. fart ca. 305 km/t; maks. høyde 12 000 fot og maks. flytid ca. 2,4 timer (3,4 timer med ekstra drivstofftank). Lynx bruker ca. 300 kg fuel i timen. Fuel kapasitet er ca. 720 kg (300 kg ekstra med ekstra drivstofftank montert i kabinen.)


== Referanser ==


== Eksterne lenker ==
(en) Westland Lynx – kategori av bilder, video eller lyd på Commons 
(en) Westland Lynx – galleri av bilder, video eller lyd på Commons 
Luftforsvaret om Lynx