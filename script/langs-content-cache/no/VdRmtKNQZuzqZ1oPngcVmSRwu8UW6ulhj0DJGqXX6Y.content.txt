revision: 23189556
title: Stamsund
url: https://no.wikipedia.org/wiki/Stamsund


---

Stamsund er et tettsted i Vestvågøy kommune i Lofoten i Nordland. Tettstedet har 1 103 innbyggere per 1. januar 2022. Stamsund er et viktig fiskevær med Lerøy Seafoods as som viktigste bedrift. Nordland Havfiske A/S er det største trålselskapet i Nord-Norge.
Stamsund har et stort kulturliv med to frie teatergrupper Teaternor samt Figurteateret i Nordland, kunstgalleri og flere kunstnere, samt alpinbakke. Overnattingsmuligheter er flere rorbuanlegg  og et vandrehjem. Hotellet i Stamsund var asylmottak fra 1. september 2009. Hotellet ble renovert og gjenåpnet i juni 2018 under navnet «Live Lofoten Hotel».Siste soloppgang før mørketida er 7. desember og første soloppgang etter mørketida er 5. januar.


=== Burekka ===

Burekka i Stamsund består av to rader av rorbuer. Buene fra omkring århundreskiftet, og har vært i bruk som egnerbuer og overnattingssted for tilreisende fiskere. Fra åttitallet ble buene pusset opp og brukt til utleie til turister. I dag er buene et sameie, der noen benytter buene privat, mens andre leier dem ut. Buene er et av de mest kjente motivene av Lofoten.


== Referanser ==


== Eksterne lenker ==
Stamsund.no – Stamsund på nett
turliv.no informasjon og bilder fra Stamsund