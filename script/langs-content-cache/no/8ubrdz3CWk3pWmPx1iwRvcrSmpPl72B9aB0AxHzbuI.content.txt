revision: 21476867
title: Nettvinger
url: https://no.wikipedia.org/wiki/Nettvinger


---

Nettvinger (Planipennia eller Neuroptera) er en gruppe  av  insekter med usedvanlig godt utviklet ribbenett eller årenett på vingene.  De er alle plassert i Neuropteroidea, sammen med mudderfluer og kamelhalsfluer.  I verden er det ca. 4 000 arter, og i Norge litt over 50 arter.


== Liv og utvikling ==
Nettvingene har fullstendig forvandling og må gjennom et puppestadium før de blir kjønnsmodne (imago). De har bitende munndeler og to par vinger som ofte er ganske like hverandre. Flere arter regnes å være viktige nyttedyr da de lever av andre små dyr, som midd, bladlus og lignende.


=== Gulløyer ===
Gulløynene (Chrysopidae) er kanskje de mest kjente.  De er stort sett lys grønne og har gyllenrøde fasettøyne, og er ofte å se ved utlampen eller de kommer de inn i hus for å overvintre.


=== Maurløver ===
Maurløver (Myrmeleonidae), er sjeldnere hos oss i Norge, de er kjent for larven som lager en fangstgrop i løs sand, hvori den selv sitter i bunnen og fanger dyr (maur) som faller nedi.  Maurløver skiller seg fra andre nettvinger ved at de har en klubbe ytterst på antennen.


=== Bladlusløver ===
Bladlusløver (Hemerobiidae) er ikke uvanlige, og er den største delgruppen av nettvingene. Fargene er gul til svart og vingene er foldet som et tak over bakkroppen (taklagt).


=== Voksvinger ===
Voksvinger  (Coniopterygidae), er små nettvinger som ikke har større vingespenn enn 5 millimeter.  De har alle et hvitt voksaktig lag på kroppen og kan forveksles med enkelt små «sugere» (Hemiptera) som bladlus, skjoldlus og mellus.


=== Svampfluer ===
Svampfluer (Sisyridae) er små og lett å overse i naturen. Larver lever i ferskvann og de voksne finnes langs elvebredder og lignende.


== Systematisk inndeling ==
Nomenklaturen for familiene innen Nettvinger, følger Ottesen, 1993. I Norge er det funnet 55 arter.
Norsk entomologisk forening har utgitt en rekke Insekttabeller. Dette er små og billige hefter der en kan bestemme insekter til artsnivå. Et av heftene (se litteraturliste) tar for seg Nettvingene.

overorden Neuropteroidea
orden Nettvinger (Planipennia / Neuroptera)
underorden Nevrorthiformia
familien Nevrorthidae – 11 arter
underorden Myrmeleontiformia
familien Psychopsidae – 26 arter
familien Nemopteridae, (Har ikke norsk navn) – 100 arter, ingen i Norge
familien Crocidae – 50 arter, ikke i Norge
familien Nymphidae  – 35 arter, ikke i Norge
familien Maurløver, (Myrmeleontidae) – 2 100 arter, to i Norge
familien Sommerfuglnettvinger, (Ascalaphidae)  – 400 arter, ingen i Norge
underorden Hemerobiiformia
familien Ithonidae – 32 arter, ikke i Norge
familien Polystoechotidae – 4 arter, ikke i Norge
familien voksvinger, (Coniopterygidae) – 450 arter, 9 i Norge
familien Dilaridae – 50 arter, ikke i Norge
familien mosenettvinger, (Osmylidae)  – 160 arter, ikke i Norge
familien Svampfluer, (Sisyridae) – 50 arter, 2 i Norge
familien Bladlusløver, (Hemerobiidae) – 550 arter, 28 i Norge
familien Gulløyer, (Chrysopidae) – 1 200 arter, 14 i Norge
familien Knelernettvinger, (Mantispidae)  – 400 arter, ingen i Norge
familien Berothidae – 80 arter, ikke i Norge
familien Rhachiberothidae – 13 arter, ikke i Norge


== Referanser ==


== Litteratur ==
Greve, Lita. 1987. Nettvinger, Kamelhalsfluer og Mudderfluer. Norsk entomologisk forening, Norske Insekttabeller 12, 43 sider.
Ottesen, P.S. (red.) 1993 Norske Insektfamilier og deres artsantall. NINA utredning 055, 40 sider.


== Eksterne lenker ==
(en) nettvinger – oversikt og omtale av artene i WORMS-databasen 
(en) nettvinger i Encyclopedia of Life 
(en) nettvinger i Global Biodiversity Information Facility 
(no) nettvinger hos Artsdatabanken 
(sv) nettvinger hos Dyntaxa 
(en) nettvinger hos Fauna Europaea 
(en) nettvinger hos Fossilworks 
(en) nettvinger hos ITIS 
(en) nettvinger hos NCBI 
(en) Kategori:Neuroptera – bilder, video eller lyd på Wikimedia Commons 
Neuroptera – detaljert informasjon på Wikispecies 
Tree of Life - Nettvingerer, (Planipennia/Neuroptera) engelskspråklig Med bilde.
Norsk Entomologisk forening