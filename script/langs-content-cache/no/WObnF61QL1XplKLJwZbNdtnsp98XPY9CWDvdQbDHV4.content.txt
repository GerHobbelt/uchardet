revision: 18677652
title: Botia lohachata
url: https://no.wikipedia.org/wiki/Botia


---

Botia er en gruppe smerlinger som har blitt delt opp i flere slekter.
De er bunnlevende fisk med flat buk og skjeggtråder rundt munnen.
Mange av artene er populære akvariefisk.
Fiskene i gruppen har en pigg under hvert øye. Disse ligger vanligvis skjult, men kan spiles ut når botiaen føler seg truet. Dette observeres ikke så ofte, men når man tar fisken i håv bør man være forsiktig så piggene ikke setter seg fast og fisken blir skadet.
En spesiell egenskap ved disse fiskene er de høye klikkelydene de lager. Disse kan man ofte høre ved fôringstid.
Mange botiaer foretrekker å «sove» på siden eller i andre merkelige positurer.
Botia i snever betydning er utbredt i Pakistan, India, Nepal, Bhutan, Bangladesh og Myanmar.


== Utvikling av systematikk ==
Botia var tidligere en større gruppe, med over 20 arter. Da Maurice Kottelat beskrev Botia kubotai i 2004, foreslo han samtidig å dele gruppen opp i fire slekter, basert på utseende og utbredelse.

Botia for indiske smerlinger (kort kropp).
Chromobotia for praktbotia.
Syncrossus for tiger-smerlinger (avlang kropp).
Yasuhikotakia for Mekong-smerlinger (kort kropp).En annen slekt, Parabotia, var allerede skilt som en separat slekt før Kottelats artikkel. Den har en avlang kropp lik Syncrossus, men med utbredelse hovedsakelig i Kina.


== Systematisk inndeling ==
Klassifikasjon etter M. Kottelat 2012.

Rekke: Ryggstrengdyr (Chordata) - 55 000 arter Bateson, 1885
KLASSE Strålefinnede fisker (Actinopterygii) - 26 000 arter Klein, 1885
Orden Karpefisker (Cypriniformes) Bleeker, 1859
Overfamilie Smerlinger (Cobitoidea)
Familie Sandsmetter (Cobitidae) Swainson, 1838
Underfamilie Botiidae Berg, 1940
Slekt Botia Gray, 1831
bengalbotia (Botia dario) Hamilton, 1822
Botia birdi Chaudhuri, 1909
Botia histrionica Blyth, 1860
Botia kubotai Kottelat, 2004
Botia lohachata Chaudhuri, 1912
Botia rostrata Günther, 1868
Botia udomritthiruji
pakistanbotia (Botia almorhae) Gray, 1831
sebrabotia (Botia striata) Rao, 1920


== Arter som har blitt flyttet ut ==
Botia beauforti – nå Syncrossus beauforti
Botia berdmorei – nå Syncrossus berdmorei
Botia hymenophysa – nå Syncrossus hymenophysa
Botia lecontei – nå Yasuhikotakia lecontei
Botia macracanthus, praktbotia – nå Chromobotia macracanthus
Botia modesta, blågrønn botia – nå Yasuhikotakia modesta
Botia morleti – nå Yasuhikotakia morleti
Botia nigrolineata – nå Yasuhikotakia nigrolineata
Botia sidthimunki, dvergbotia – nå Ambastaia sidthimunki


== Referanser ==


== Litteratur ==
M. Kottelat (2004). «Botia kubotai, a new species of loach (Teleostei: Cobitidae) from the Ataran River basin (Myanmar), with comments on botiine nomenclature and diagnosis of a new genus» (PDF). Zootaxa. 401: 1–18. ISSN 1175-5334. 


== Eksterne lenker ==
(en) Botia – oversikt og omtale av artene i WORMS-databasen 
(en) Botia i Encyclopedia of Life 
(en) Botia i Global Biodiversity Information Facility 
(en) Botia hos ITIS 
(en) Botia hos NCBI 
(en) Kategori:Botia – bilder, video eller lyd på Wikimedia Commons 
Botia – detaljert informasjon på Wikispecies 
«Botia». FishBase.