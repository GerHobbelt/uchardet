revision: 23485314
title: Walter Hagen
url: https://no.wikipedia.org/wiki/Walter_Hagen


---

Walter Hagen (født 21. desember 1892, død 6. oktober 1969) var en amerikansk profesjonell golfspiller. Han var en av de største spillerne gjennom tidene, med hele elleve majortitler, og han er antatt i World Golf Hall of Fame. På PGA-touren hadde han 44 seire.
Hagen tildeles ofte mye av æren for å ha gjort profesjonell golf til hva den er i dag. Da han begynte sin karrière var idretten plaget av konflikter og manglende profesjonalitet, men i løpet av sin tid var han med på å endre på dette, og spilte blant annet en viktig rolle når det gjaldt å heve pengepremiene innen profesjonell golf. Hagen var trolig den første idrettsmannen som passerte én million inntjente amerikanske dollar, og er således berømt for sitatet: «Jeg har aldri ønsket å bli millionær, kun å leve som en.»


== Meritter ==


=== Major-titler ===
Walter Hagen vant elleve major-titler i løpet av sin karrière. Kun Jack Nicklaus (18) og Tiger Woods (14) har vunnet flere.

US Open Championship: 1914 og 1919
British Open: 1922, 1924, 1928, 1929
PGA Championship: 1921, 1924, 1925, 1926 og 1927


=== Ryder Cup ===
Han var kaptein for det amerikanske laget i de seks første Ryder Cup-turneringene, fra 1927 til 1937, hvorav USA vant fire.


== Referanser ==


== Eksterne lenker ==
(en) Walter Hagen – kategori av bilder, video eller lyd på Commons 
(en) Walter Hagen på Internet Movie Database 
(en) Walter Hagen hos The Movie Database 
(en) Walter Hagen hos American National Biography