revision: 23607239
title: Chris Harrington
url: https://no.wikipedia.org/wiki/Home_and_Away


---

Home and Away er en australsk såpeopera som har gått på Seven Network siden 1988. 
I Norge har den siden 1995 vært sendt på TV 2.


== Handling ==
Handlingen er lagt til Summer Bay, en fiktiv kystlandsby i New South Wales ved Palm Beach. Historien kretset i begynnelsen om én familie, Pippa og Tom Fletcher og deres fosterbarn Frank Morgan, Carly Morris, Steven Matheson, Lynn Davenport og Sally Fletcher som de hadde adoptert. Familien ble utvidet da Bobby Simpson (datter av Donald Fisher og Morag Bellingham) kom til sammen med hennes adopterte yngre søster Sophie flere år senere.
Dagens episoder fokuserer på flere nye familier: Walker-familien, Braxton-familien, Scott-familien, Patterson-Baker-familien og i tillegg Alf Stewart fra de tidlige episodene og hans datter Roo.
Hver sesong har rundt 200 episoder.


== Seergruppe og skuespillerne ==
I likhet med Australias andre daglige halvtimesåpe Naboer er det for det meste tenåringer som ser på serien, og den tilbyr dertil en permanent roterende liste med tiltrekkende tenåringsfigurer. De få eldre skuespillernes rollefigurer har til gjengjeld en vesentlig lenger varighet. Per 2010 er Ray Meagher som Alf Stewart eneste originale skuespillere som fortsatt er med.
For øvrig har stjerner som Guy Pearce (kjent fra LA Confidencial, Memento), Naomi Watts (King Kong, The Ring) og Heath Ledger (Brokeback Mountain, Batman: the Dark Knight) hatt mindre roller i sine tidlige skuespillerdager, henholdsvis i 1991-1992 og 1997.


== Home and Away i Norge ==
I Norge startet TV3 å sende serien i 1994, men TV3 valgte å ikke sende serien fra begynnelsen. Man startet i stedet å sende episoder av serien fra 1993, og hoppet inn i handlingen like før Bobbys tragiske død. På TV3 gikk serien under tittelen Borte bra... Etter ett år tok TV 2 over sendingen. De viste serien fra da Shannon og Curtis kom til Summer Bay i 1994.


== Rolleliste ==


=== Nåværende roller ===


=== Tidligere roller ===


== Eksterne lenker ==
(en) Offisielt nettsted 
(en) Home and Away – kategori av bilder, video eller lyd på Commons 
(en) Home and Away på Internet Movie Database 
(en) Home and Away på The Movie Database – TV 
(en) Home and Away på Metacritic