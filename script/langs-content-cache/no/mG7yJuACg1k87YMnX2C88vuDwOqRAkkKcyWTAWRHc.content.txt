revision: 22375859
title: Jernbanetorget holdeplass
url: https://no.wikipedia.org/wiki/Jernbanetorget_holdeplass


---

Jernbanetorget er en trikk- og bussholdeplass på Jernbanetorget i Oslo sentrum. Den er plassert foran hovedinngangen til Oslo sentralstasjon med plattformer i Fred. Olsens gate og i Biskop Gunnerus' gate.
Holdeplassen var endeholdeplass på Briskebylinjen da denne ble åpnet i 1894. Den har siden blitt endret et par ganger, senest i perioden 2007–2009. Litt lenger nord, i krysset mot Biskop Gunnerus' gate treffer Briskebylinjen på Gamlebylinjen (øst og vest) og Grünerløkka-Torshov-linjen (nordover).
Perrongene i Biskop Gunnerus' gate ble en tid dokumentert som en egen holdeplass, og hadde betegnelsen Jernbanetorget T holdeplass da den lå nærmere inngangene til Jernbanetorget T-banestasjon på Europarådets plass og i Byporten. 
Under ombygningen av Jernbanetorget var plattformene i Fred. Olsens gate ubetjent fra november 2007 til 25. april 2009, i denne perioden ble alle trikkelinjene betjent av plattformene i Biskop Gunnerus' gate (Jernbanetorget T).


== Referanser ==


== Eksterne lenker ==
Ruters nettsted
Ruters linjekart for trikken