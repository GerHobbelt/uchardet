revision: 22220528
title: 16 Air Assault Brigade
url: https://no.wikipedia.org/wiki/16_Air_Assault_Brigade


---

16 Air Assault Brigade er en brigade i British Army forlagt til Colchester i Essex. Den er den britiske hærens eneste forband som kan levere luftbårne styrker i alle roller og på svært høy beredskap. Alle brigadens mannskaper bærer vinrød beret, og alle kvalifiserte fallskjermsoldater bærer fallskjermvinge.
Brigaden ble dannet som ledd i forsvarsreformene gjennomført 1. september 1999, gjennom sammenslåing av 24 Airmobile Brigade og deler av 5th Airborne Brigade. Dette forbandet dannet en svært mobil brigade av fallskjermavdelinger og luftmobile avdelinger, som forflytter seg på slagmarken ved hjelp av helikopter.På grunn av sin mobile rolle, er brigaden lett pansret og utstyrt. Forbandets landutstyr inkluderer FV107 Scimitar, WMIK Land Rover, Supacat, L118 Light Gun haubitser, FGM-148 Javelin panservern og Starstreak MANPADS. Luftstyrkene består av tre angrepsregimenter utstyrt med WAH-64 Apache og Westland Lynx fra Army Air Corps, Chinook og Puma fra Royal Air Force og Merlin fra Fleet Air Arm, alle under kommando og kontroll av Joint Helicopter Command). I tillegg kommer to firemanns taktiske luftkontrollteam bemannet av RAF Regiment som sørger for luftromskontroll og -integrasjon, og ildledelse for styrkens luftfartøyer.


== Referanser ==


== Eksterne lenker ==
(en) Offisielt nettsted 
(en) 16 Air Assault Brigade – kategori av bilder, video eller lyd på Commons