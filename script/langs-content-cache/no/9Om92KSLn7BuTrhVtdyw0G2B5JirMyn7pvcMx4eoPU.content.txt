revision: 23036366
title: Karpefisker
url: https://no.wikipedia.org/wiki/Karpefisker


---

Karpefisker er en orden av beinfisker som har én enkelt ryggfinne. Karpefiskene omfatter mer enn 3500 arter av ferksvannsfisk. De fleste artene finnes i Sørøst-Asia, men de er også vidt utbredt i Europa og Nord-Amerika, men mangler i Australia og Sør-Amerika. Ordenens nermeste slektninger er maller.
Det finnes 15 arter i Norge. Alle de norske artene tilhører karpefamilien, som er den største gruppen i ordenen.


== Bygning og levevis ==
Karpefisker har bare en enkelt ryggfinne og i motsetting til beslektede ordener mangler de en fettfinne mellom ryggfinnen og halefinnen. De har heller ikke tenner i munnen, men svelgtenner, som er analoge strukturer i strupen. Mange av artene er viktige matfisker, særlig karpe som det drives oppdrett på i stor stil i Asia. De fleste artene i familien er hardføre og tåler å leve i mange miljøer. Dette har gjort dem til en populær gruppe i akvariehandelen. Mange av de vanligste akvariefiskene som gullfisk, sebrafisk. kuhliål, praktbotia og algeetere tilhører karpefiskene.


== Systematikk ==
Karpefiskene deles i to underordner. Den største ordenen er Cyprinoidea, som omfatter karpefamilien. Disse utgjør alle de fiskene vi vanligvis tenker på som karper. De er relativt høye i kroppen, de fleste med store, tydelige skjell. Den andre underordenen er Cobitoidea, som omfatter fire familier, alle relativt små arter med mer eller mindre langstrakt kropp.


== Eksterne lenker ==
(en) karpefisker – oversikt og omtale av artene i WORMS-databasen 
(en) karpefisker i Encyclopedia of Life 
(en) karpefisker i Global Biodiversity Information Facility 
(no) karpefisker hos Artsdatabanken 
(sv) karpefisker hos Dyntaxa 
(en) karpefisker hos Fossilworks 
(en) karpefisker hos ITIS 
(en) karpefisker hos NCBI 
(en) Kategori:Cypriniformes – bilder, video eller lyd på Wikimedia Commons 
Cypriniformes – detaljert informasjon på Wikispecies