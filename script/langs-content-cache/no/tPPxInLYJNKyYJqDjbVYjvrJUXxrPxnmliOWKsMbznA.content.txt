revision: 23467341
title: "\xD8sterdalen"
url: https://no.wikipedia.org/wiki/%C3%98sterdalen


---

Østerdalen er et av de store dalførene på Østlandet, mellom Gudbrandsdalen i vest og riksgrensen mot Sverige i øst. Hele dalføret ligger i Innlandet fylke, og følger Glåma fra Røros til Elverum. Sør for Elverum kalles dalføret Glåmdalen.
De største sidedalene er Rendalen, Folldal og Atndalen. Østerdalen, av og til også kalt Østerdalene, omfatter som distriktet også sidedalene, samt Kvikne, Engerdal og Trysil, som ikke har avrenning til Glåma. Østerdalen preges av rolige landskapsformer og avrundede fjell. Dalføret er for det meste dekt av furuskog. Typisk for Østerdalen er at store deler av skogbunnen er dekt av reinlav, særlig arten kvitkrull.
Østerdalen dekker elleve kommuner med til sammen 50 906 innbyggere (1. januar 2015) og et samlet areal på 19 389 km². Regionsenter i sør er Elverum, i nord Tynset.
Navnet kommer av norrønt og betyr «de østre dalene».


== Kommuner ==
Østerdalen er inndelt i 11 kommuner.


=== Kommuneinndelingshistorikk ===
I 1838 ble Østerdalen inndelt i kommunene Elverum, Trysil, Åmot, Stor-Elvdal, Rendal, Tynset, Tolga og Kvikne. I 1864 ble Lille Elvedalen (Alvdal) skilt ut fra Tynset, og i 1913 ble Folldal skilt ut fra Alvdal. I 1880 ble Rendal delt i Ytre og Øvre Rendal (gjenforent i 1965). I 1890 ble Sollia overført fra Oppland til Hedmark (innlemmet i Stor-Elvdal i 1965). I 1911 ble Engerdal opprettet (med deler fra Trysil, Øvre Rendal, Ytre Rendal, Tolga og Røros). Os ble utskilt fra Tolga i 1926. I 1966 ble Kvikne delt mellom Tynset og Rennebu (i Sør-Trøndelag).


== Regionale inndelinger ==
Østerdalen deles ofte inn i Sør-Østerdal, med Elverum som sentrum, og Nord-Østerdal, med Tynset som sentrum. 


=== Geistlig inndeling ===
Sør-Østerdal prosti: Åmot, Elverum, Stor-Elvdal, Trysil og Engerdal.
Nord-Østerdal prosti: Rendalen, Alvdal, Folldal, Tynset, Tolga og Os.Begge disse prostiene ligger under Hamar bispedømme.


=== Judisiell inndeling ===
Sør-Østerdal tingrett: Elverum, Åmot og Trysil.
Nord-Østerdal tingrett: Rendalen, Stor-Elvdal, Alvdal, Folldal, Tynset, Tolga, Os og Engerdal.Begge disse tingrettene ligger under Eidsivating lagdømme.


=== Interkommunal inndeling ===
Sør-Østerdal regionråd: Elverum, Åmot, Stor-Elvdal, Trysil og Engerdal.
Fjellregionen: Rendalen, Tynset, Alvdal, Folldal, Tolga og Os, samt Røros og Holtålen i Trøndelag fylke.


=== Tidligere sivil inndeling ===
Søndre Østerdalen fogderi: Elverum, Åmot, Stor-Elvdal og Trysil.
Nordre Østerdalen fogderi: Rendalen, Alvdal, Folldal, Tynset, Tolga, Os og Engerdal.Begge disse fogderiene lå under Hedemarkens amt.


== Tettsteder ==
Tettsteder i Østerdalen, rangert etter innbyggertall 1. januar 2020 (kommune i parentes):
Elverum – 15 248 (Elverum)
Tynset – 2 803 (Tynset)
Innbygda – 2 478 (Trysil)
Rena – 2 252 (Åmot)
Koppang – 1 118 (Stor-Elvdal)
Alvdal – 746 (Alvdal)
Os – 681 (Os)
Tolga – 569 (Tolga)
Folldal – 526 (Folldal)
Heradsbygd — 405 (Elverum)
Nybergsund – 371 (Trysil)
Otnes – 273 (Rendalen)


=== Byer ===
Elverum fikk bystatus i 1996 gjennom kommunestyrevedtak.


== Politikk ==


=== Stortingsvalg 2021 ===
Valgresultat ved Stortingsvalget 2021 i Østerdalen:


=== Stortingsvalg 2017 ===
Valgresultat ved Stortingsvalget 2017 i Østerdalen:


=== Stortingsvalg 2013 ===

Valgresultat ved Stortingsvalget 2013 i Østerdalen:


== Historie ==
Østerdalen (Eystridalir) var en del av den historiske landsdelen Opplandene og Eidsivatingets rettskrets.


== Samferdsel ==
Østerdalen er en hovedferdselsåre mellom Oslo og Trondheim med både vei (Riksvei 3) og jernbane (Rørosbanen).


== Referanser ==


== Eksterne lenker ==
osterdalen.org
fjellregionen.no