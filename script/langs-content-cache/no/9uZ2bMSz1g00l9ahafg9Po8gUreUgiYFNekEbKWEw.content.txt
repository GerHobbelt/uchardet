revision: 16228393
title: Streptococcus
url: https://no.wikipedia.org/wiki/Streptokokker


---

Streptokokker er en slekt (genus)  grampositive bakterier tilhørende klassen Firmicutes. De er runde (kokker) og vokser vanligvis i par eller kjeder. 
De deles historisk inn i α-, β-, og nonhemolytiske (= γ-hemolytiske) etter sin fenotypiske evne å løse opp røde blodlegemer i dyrkningsskåler i laboratoriet. De β-hemolytiske streptokokkene deles videre inn gruppe A, B, C, D, F, og G etter Rebecca Lancefields system som baserer seg på streptokokkenes ulike overflateantigener. En måte å differensiere de ulike gruppene på er latexagglutinasjon. Gruppeinndelingen er kun delvis sammenfallende med den naturlige/genetiske inndelingen i arter.
Streptokokker er en del av normalfloraen hos pattedyr. Hos mennesker finner man dem i munnen, huden, innvollene og de øvre luftveiene.
Gruppe A-streptokokker er blant de mest humanpatogene bakteriene vi kjenner. Også Gruppe B-streptokokker er en betydelig årsak for sykdom hos mennesker. Blant α-hemolytiske streptokokker finnes arter som kan lage abscesser og betennelser på hjerteklaffer, såkalt endokarditt. Pneumokokker er blant annet en betydelig årsak til alvorlige lungebetennelser, i de senere år finnes en vaksine mot disse. 
Som et ledd for å skille mellom streptokokker og stafylokokker kan man utføre en katalase-test hvorpå streptokokker vil gi en negativ prøve og stafylokokker gir en positiv prøve (brusing av væske fordi hydrogenperoxid spaltes til oksygen (gass og vil gi brusing) og vann).


== Se også ==
Gruppe A-streptokokker
Gruppe B-streptokokker
Pneumokokker


== Eksterne lenker ==
(en) streptokokker – oversikt og omtale av artene i WORMS-databasen 
(en) streptokokker i Encyclopedia of Life 
(en) streptokokker i Global Biodiversity Information Facility 
(en) streptokokker hos ITIS 
(en) streptokokker hos NCBI 
(en) Kategori:Streptococcus – bilder, video eller lyd på Wikimedia Commons 
Streptococcus – detaljert informasjon på Wikispecies