revision: 22417748
title: "Norsk Oljevernforening For Operat\xF8rselskap"
url: https://no.wikipedia.org/wiki/Norsk_Oljevernforening_For_Operat%C3%B8rselskap


---

Norsk Oljevernforening For Operatørselskap (NOFO)  en medlemsorganisasjon for oljeselskaper på norsk sokkel. Organisasjonen har som formål å administrere og vedlikeholde oljevernberedskapen for operatørselskapene, som inkluderer personell, utstyr og fartøy. NOFO er den private oljeberedskapen som eies av alle oljeselskaper med letevirksomhet. 
NOFO disponerer omfattende oljevernressurser for å redusere miljøskader ved eventuelle oljeutslipp fra petroleumsvirksomheten.NOFO har en rekke oljevernfartøy i stående beredskap, samt en rekke mobiliserbare fartøy. Disse fartøyene er i hovedsak beredskaps- og forsyningsskip for plattformer på norsk sokkel. I tillegg til oljevernfartøyene er mange fiskefartøy samt ni redningsskøyter tilknyttet NOFO som slepefartøy.Den kystnære beredskapen består av 67 mindre fiskefartøy.Totalt har NOFO fem baser og to depoter langs Norgeskysten. Alle basene er utstyrt med oljevernsutstyr til samling og opptak av alle typer olje som finnes på sokkelen. Basene er i tillegg utstyrt for å kunne å drive tyngre reparasjon og vedlikehold av alt NOFO-utstyr. Basene er bemannet med vaktlag 24 timer i døgnet.24/7/365 er det vaktgående personell fra NOFO. Det er seks vaktlag som overvåker offshorevirksomheten.
Styreleder i NOFO er Hanne Ådland  fra Vår Energi. Organisasjonen har 43 ansatte.


== Referanser ==


== Eksterne lenker ==
Offisielt nettsted