revision: 23302625
title: "Babaoshan revolusjon\xE6re gravlund"
url: https://no.wikipedia.org/wiki/Babaoshan_revolusjon%C3%A6re_gravlund


---

Babaoshan revolusjonære gravlund (kinesisk: 八宝山革命公墓; pinyin: Bābǎoshān gémìng gōngmù) er Beijings fremste gravsted for revolusjonens helter og høyere regjeringsskikkelser. Gravfeltet ligger i bydistriktet Shijingshan, vest for Beijings sentrum.
Gravfeltet ble etablert som kommunistisk heltegravfelt i 1950, men har en betydelig lengre forhistorie. Tidligere hadde det en lang periode ligget et tempel med et tilliggende buddhistkloster der. Det hele går tilbake til den ledende hoffevnukken Gang Bings død omkring 1410. Yongle-keiseren utropte ham da til guddom og vernehelgen for hoffets evnukker. Dessuten gjorde han et område ved utkanten av Beijing til gravfelt for evnukker og bygde en forfedrehall til Gang Bings ære. I 1530 ble forfedrehallen utvidet og fikk det nye navnet Forfedrehallen for de opphøyde helter og lojale (Huguo Baozhong Si), men på folkemunne ble det kalt «Evnukkenes tempel». Tidlig på 1900-tallet var det fremdeles i bruk av evnukkene, og temperlområdet haqdde fått en rekke flerer gårder og haller. I 1950, etter kommunistenes maktovertakelse, ble Evnukkenes tempel gjort til Beijing bys gravfelt for revolusjonære, og navnet ble justert i 1970 til Babaoshan revolusjonære gravlund.


== Noen kjente personer gravlagt på Babaoshan ==
Zhu De
Peng Dehuai
Ren Bishi
Wang Yaowu
Israel Epstein
George Hatem
Hans Müller
Manya Reiss
Agnes Smedley
Anna Louise Strong
Wang Guangmei
Qian Xuesen
Puyi
Douglas Springhall
Wen Yiduo
Zhou Chunquan
Li Keran
Yu Qiuli
Zeng Shan
Lü Zhengcao


== Referanser ==