revision: 23669390
title: '''are''are'
url: https://no.wikipedia.org/wiki/Aremark


---

Aremark er en kommune i landskapet Østfold i Viken fylke på Østlandet i Norge. Den grenser mot Sverige i øst. Ellers omgis den av de norske kommunene Marker i nord, Rakkestad i nordvest og Halden i vest/sørvest.
Haldenvassdraget strekker seg gjennom kommunen. Det er rundt 700 hytter i kommunen.
Folkeetymologien kobler navnet til den ene av to søstre, Ida og Ara, som stelte i stand hver sin bygd i grenseskogene. Trolig stammer navnet fra sammenkoblingen av navnet på sjøen Are og Mark som betyr skog.
Kommunen har sin egen idrettsforening, Aremark IF. De to mest populære sportene foreningen tilbyr er fotball og friidrett. Fotballseksjonen består av følgende lag G13/14, G12, G10, G9, G8, G7, J15/17, J13/14, J12, J10 og et A-lag. Kommunen har også egen svømmehall, som befinner seg i Furulund-anlegget. Dessuten tilbys BMX-bane, treningsbane med kastebur og to fotballanlegg, ett ved Furulund i sentrum, og ett i Bjørkebekk. Det finnes idrettstilbud for alle aldre. I tillegg til dette arrangeres det Elgfestival annenhvert år.


== Geografi og klima ==


== Historikk ==
Aremark ble opprettet som eget formannskapsdistrikt i 1837. 1. juli 1903 ble kommunen delt, da Øymark ble skilt ut som selvstendig kommune. Aremark hadde 1 881 innbyggere etter delingen, mens Øymark hadde 1 832.  


== Tusenårssted ==
Aremarks tusenårssted er Furulund. Furulundområdet har samfunnshus med møterom og festsal, svømmehall og utendørs idrettsanlegg. Med umiddelbar nærhet til turløype, skole og sentrum blir stedet en naturlig møteplass for bygdefolket ved alle anledninger.
På stedet er det reist en Tusenårsportal i granitt, etter idé av Dag Due. Denne har inskripsjonen «I dag vil bli i går i morgen».
Kommunens tusenårstre ble plantet ved Aremark kirke.


== Politikk ==


=== Kommunestyrevalget 2019 ===


=== Kommunestyrevalget 2015 ===
Valgresultater:
Fremmøteprosenten i dette valget var 70,9%


== Kjente personer fra Aremark ==
Hieronymus Heyerdahl (1773-1847), prest og eidsvollsmann
Ole Hallesby (1879-1961), teolog og professor ved Menighetsfakultetet i Oslo
Hartvig Svendsen (1902-1971), fagforeningsleder, stortingsrepresentant (Ap) 1945-1965


== Vennskapsbyer ==
 Vecpiebalga


== Referanser ==


== Eksterne lenker ==
Offisielt nettsted 
(en) Aremark – kategori av bilder, video eller lyd på Commons 
(no) Aremark i Store norske leksikon
Kommunefakta Aremark - Statistisk sentralbyrå