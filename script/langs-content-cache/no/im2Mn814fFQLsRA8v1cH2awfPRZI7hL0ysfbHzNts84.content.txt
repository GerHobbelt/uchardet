revision: 22551131
title: "MS \xABHjelmelandsfjord\xBB (1945)"
url: https://no.wikipedia.org/wiki/MS_%C2%ABHjelmelandsfjord%C2%BB_(1945)


---

MS «Hjelmelandsfjord» var i perioden 1949-1976 en lokalrutebåt tilhørende AS Jøsenfjord Rutelag, Stavanger og ble benyttet i dette selskapets lokalruter i Ryfylke. «Hjelmelandsfjord» var på mange måter den største og flotteste lokalrutebåten som noen gang gikk i Ryfylkefjordene, - før ferger og hurtigbåter overtok trafikken. Likevel var dette en av tre lokalrutebåter som utrolig nok hadde fortid som krigsbygde landgangsfartøy (de to andre var Stavangerskes «Sauda» og «Sand».


== Landgangsfartøy for The Royal Navy ==
23. oktober 1944: Kjølstrukket ved Tees Side Bridge & Engineering Works Ltd., Motherwell, Skottland.
31. mai 1945: Levert som landgangsfartøy «LCG(M)192» til The Royal Navy. Ved levering var krigen i Europa over og fartøyet gikk rett i opplag i (i Southampton) sammen med store mengder andre marinefartøy det nå ikke lengre var bruk for. I Norge var der samtidig et stort behov for ny tonnasje i kystflåten etter stor slitasje og frafall under krigen. De mange uvirksomme, mindre marinefartøyene ble i denne situasjonen attraktive. Det var særlig minesveipere, eskortetrålere og nettopp landgangsfartøyer som slik kom til Norge og ble ombygd til sivilt formål. De fleste landgangsfartøyene resulterte i fraktefartøy av nokså variabel kvalitet, -og de fleste fikk relativt korte liv. Tre landgangsfartøy ble imidlertid påkostet særlig omfattende ombygninger til vakre og for sin tid moderne lokalrutebåt, -en av dem var «LCG(M)192».
August 1946: Solgt til shippingagent Leif Storhaug, London, England. Storhaug var opprinnelig fra Stavanger. Han kjøpte opp utrangerte marinefartøyer med tanke på videresalg. «LCG(M)192» ble liggende i Southampton.


== MS «Hjelmelandsfjord» ==
1946: Solgt til AS Jøsenfjord Ruteselskap, Stavanger. Hentet i Southampton. Omfattende ombygd til lokalrutebåt av «sjøbuss»-type. Overbygning med to lyse salonger for 427 (senere 399) passasjerer midtskips, stort lasterom forut og hadde som selskapets første båt eget bildekk akterut. Totalt hadde båten plass for 14-15 personbiler. De to originale motorene ble beholdt. Båten endte også tross sine mange moderne kvaliteter med faste propeller, omkast og maskintelegraf, -noe som gjorde den tungmanøvrert. I alle fall deler av ombygningsarbeidet ble utført ved Jøsenfjordselskapets eget verksted i Pyntesundet på Buøy i Stavanger. Kjenningsmål etter ombygningen: 150,3’ x 22,1’ x 6,8’   brt:299
1947: Eierselskapet endret navn til AS Jøsenfjord Rutelag, Stavanger.
19. august 1949: Gikk prøvetur som MS «Hjelmelandsfjord» etter endt ombygning. Dagen etter ble den satt inn i rutefart. Skipper var Johan Kalheim. Den kom til å gå mest i selskapets rute Stavanger-Hjelmeland med vekselvis Vadla og Vik i Erfjord som siste stoppested. Den ble også tidvis utleid til Stavangerske og gikk tidvis ekstraturer til f.eks. Bergen og Hardanger.
April 1954: Nye motorer montert. Fundament og aksling montert ved AS Haugesund Slip, Haugesund, mens eierselskapets eget verksted sto for montering av motorene: 2 x 8syl 2tev Bergen diesel  tils. 800bhk   12 knop (som fortsatt var et par forsmedlige knop saktere enn Stavangerskes «Fjorddrott», «Fjordbris» og «Fjordsol»).
1959: Ny skipper: Johan Warland.


== Det Stavangerske Dampskibsselskab ==
1. januar 1976: Eierselskapets fartøy og ruter overtatt av Det Stavangerske Dampskibsselskab, Stavanger. «Hjelmelandsfjord» ble nå hvitmalt, men fortsatte i ruten.
27. september 1978: Tatt ut av ruten og opplagt ved Stavangerskes verksted på «Skjæret» i Stavanger. Ruten ble en tid overtatt av Stavangerskes lokalrutebåt «Hidle».


== MS «Exuma Pride» på Bahamas ==
Oktober 1978: Solgt til AS Saki, Søreidgrend/Bergen med tanke på videresalg. Opplagt i Bergen en tid.
Mars 1979: Solgt til Exuma Shipping & Transport Co., Nassau, Bahamas. Omdøpt «Exuma Pride». Krysset Atlanteren for egen maskin, men fikk motortrøbbel utenfor Bermuda og måtte slepes inn til Bahamas hvor den ankom august 1979. Den ble her satt inn i nattrute med passasjerer, stykkgods og post mellom Nassau og Georgetown på Exuma-øyene. This ship was purchased by John (no middle name) Gynell, a Yorkshireman living and working on Great Exuma. He worked on building the original bridge from Great Exuma to Little Exuma, built the roads, and ran the power station and fuel dock known then as "Exuma Services" for the company Sir Robert McAlpine & Sons. After the boat ended up in its present position on Crab Cay, it became known locally as the "Exuma Shame".
'187: Slettet fra Lloyd's Register. Årsak oppgis som «existance in doubt».
Pr.2006: Ligger sunket ved Crab Cay, Great Exuma Island, Bahamas og markedsføres som dykkermål.


== Se også ==
AS Jøsenfjord Rutelag
Det Stavangerske Dampskibsselskab


== Kilder ==
Artikkel om AS Jøsenfjord Rutelag i bladet «Skipet» 2.1991 av Alf Johan Kristansen og Per Alsaker.
Artikkel om Stavangerske i «Skipet» 1-2.1991 av Alf Johan Kristiansen
«Fjordabådane», Magnus Torgersen  1981
«Fjordabåtene», Jone Laugaland  2005
Skipsarkiv-rogaland.net – MF Hjelmelandsfjord Besøkt 27. august 2009
Trygve Eriksen jr.'s arkiv


== Eksterne lenker ==
(en) MS «Hjelmelandsfjord» (1945) – Den internasjonale sjøfartsorganisasjonen