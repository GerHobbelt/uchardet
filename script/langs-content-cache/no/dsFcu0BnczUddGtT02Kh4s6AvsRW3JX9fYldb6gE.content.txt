revision: 20973613
title: Biografi
url: https://no.wikipedia.org/wiki/Biografi


---

Biografi (fra gresk bios, liv og graphein, skrive) er en sjanger innen litteratur og andre medier som forteller om et enkeltmenneskes liv.
Biografier kan omhandle både virkelige og fiktive personer, men begrepet blir for det meste brukt om virkelige personer. Biografien skiller seg fra profiler og curriculum vitae (CV) ved at den gir en dypere innsikt i personligheten og ofte er mer intim i sin beskrivelse av personen. I tillegg til å nevne konkrete hendelser, tar en biografi normalt også for seg følelsene omkring disse hendelsene. Selvbiografier kalles også autobiografier etter latin: auto(selv). En svært personlig og intim selvbiografi kalles bekjennelseslitteratur.
Flere dyktige forfattere har spesialisert seg på biografier som litterær sjanger. Biografier om kjente personer er også ofte populære blant leserne.


== Biografiske leksikon ==
Mange land har biografiske leksika over personer av betydning. Det samme gjelde for fagområder, bl. a. kunstnerleksika. Ett av de største slike er Dictionary of National Biography som startet i 1850-årene og nå er på 60 bind. I Norge finnes Norsk biografisk leksikon.


== Eksterne lenker ==
[1] Biografiske oversikter fra Norsk slektshistorisk forening
«Biografin har kommit in från kylan», artikkel i Svenska Dagbladet 23. november 2006
Biografi; fra Bibliotekarstudentens nettleksikon om litteratur og medier (pdf-fil)
Selvbiografi; fra Bibliotekarstudentens nettleksikon om litteratur og medier (pdf-fil)
Bekjennelseslitteratur; fra Bibliotekarstudentens nettleksikon om litteratur og medier (pdf-fil)