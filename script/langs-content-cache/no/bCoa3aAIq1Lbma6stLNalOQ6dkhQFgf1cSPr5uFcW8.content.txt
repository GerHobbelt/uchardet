revision: 23271737
title: Aksehelning
url: https://no.wikipedia.org/wiki/Aksehelning


---

Aksehelning (også kalt oblikvitet) er den vinkelen som en tenkt eller virkelig akse har mot en tenkt linje som står vinkelrett på et referanseplan. Jordens aksehelning er et eksempel. Den tenkte rotasjonsaksen som jorden roterer omkring, jordaksen, hadde sommeren 2009 en helning på 23°26′17,5″ i forhold til en linje som står vinkelrett på jordbanens plan. Helningen varierer fra 24,5° til 22,1° og tilbake igjen i løpet av godt og vel 41 000 år. Dette gjør at den nordlige polar­sirkelen vandrer mellom omtrent Brønnøy­sund i syd (jordaksen mest på skrå) og Moskenesøy i Lofoten i nord (jordaksen minst på skrå) og tilbake igjen i løpet av disse årene. For tiden minker jordens aksehelning med ca. 0,46 breddesekund pr. år.
Det er jordaksens helning i forhold til sin bane rundt solen som gir oss årstider, midnattssol og polarnatt.


== Se også ==
Presesjon
Polarsirkel
Vendekretsene
Ekvator
Breddegrad
Milanković-syklusene.


== Referanser ==


== Eksterne lenker ==
Obliquity of the Ecliptic and Nutation www.neoprogrammics.com