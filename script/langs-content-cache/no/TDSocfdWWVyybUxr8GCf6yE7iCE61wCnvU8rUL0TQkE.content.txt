revision: 23633486
title: "Malm\xF6"
url: https://no.wikipedia.org/wiki/Malm%C3%B6


---

Malmö (dansk: Malmø) er hovedstaden i Skåne län i Sverige. Med sine 301 706 innbyggere er Malmö Sveriges tredje største by, med 324 908 innbyggere i Malmö kommune og 17 549 innbyggere i Burlöv.Malmö vokste frem på 1200-tallet, og er administrasjonssenter for både Skåne län og Malmö kommune. Malmö er Sveriges tredje største by, og hadde 301 706 innbyggere i 2015, og 324 908 i Malmö kommune og 10 201 i Burlöv.Byens tyske navn var Elbogen (= albue) med tanke på kystens bueform ved Limhamn. Tidligere betydde ordet malm også grus. Byens mest påfallende landemerke er Turning Torso, som med høyde 190 meter er en av Europas høyeste boligblokker. Ifølge en undersøkelse fra 2016 av Business Insider UK, er befolkningen i Malmö de lykkeligste i Sverige, og ligger på en 7.-plass i Europa.


== Demografi ==
Malmö er en multikulturell by hvor det snakkes 150 språk og 174 nasjonaliteter er representert. Av byens innbyggere er 41 prosent første- eller andregenerasjons innvandrere. De største gruppene av innvandrere er fra følgende land:

 Irak (9 940)
 Danmark (8 972)
 Tidligere Jugoslavia (8 426)
 Polen (7 053)
 Bosnia-Hercegovina (5 969)
 Libanon (3 780)
 Iran (3 375)
 Tyrkia (2 110)
 Ungarn (2 038)
 Romania (2 014)Malmö har vært gjenstand for internasjonal oppmerksomhet på grunn av den demografiske utviklingen.


== Kriminalitet ==
I 2010 var Malmö den byen med nest flest anmeldte lovbrudd i Sverige. Antallet var på 20 696 anmeldte forbrytelser per 100 000 innbyggere. Det er noe lavere enn Stockholms 21 035, og en del høyere enn landsgjennomsnittet på 14 605. Når det gjelder hverdagskriminalitet har antallet anmeldinger per innbygger sunket med 20 prosent det siste tiåret, men når det gjelder voldskriminalitet, voldtekt og ran har antallet økt kraftig. Per 100 000 innbyggere var det anmeldt 1 053 voldstilfeller i 1996, over femten år har antallet har økt til 1 727. Antall voldtekter per 100 000 innbyggere har økt fra 109 til 217, og antall ran har økt fra 424 per år til 984 i samme periode. I 2010 var det 64 drapsforsøk og 12 drap i Malmö, politiet har vært utsatt for flere bombeangrep, og i perioder vil ikke politiet bevege seg inn i noen bydeler. Flere av drapene i byen blir koblet til gjengkriminalitet.I 2010 var det flere skyteepisoder i Malmö hvor en mann skjøt på tilfeldige innvandrere, og da spesielt innvandrere med mørk hud. Gjerningsmannen fikk kallenavnet «Malmös lasermann» av mediene. Motivet for skyteepisodene antas å være rasisme.


== Se også ==
Flensburgska huset
Jørgen Kocks hus
Malmö lufthavn
Malmö FF
Malmö synagoge
Rosenvingehuset
Thottska huset


== Referanser ==


== Eksterne lenker ==
(sv) Offisielt nettsted 
(en) Malmö – kategori av bilder, video eller lyd på Commons 
(en) Malmö – galleri av bilder, video eller lyd på Commons 
(en)  Malmö hos Wikivoyage