revision: 23600630
title: "V\xE5gan"
url: https://no.wikipedia.org/wiki/V%C3%A5gan


---

Vågan (nordsamisk: Voagak eller Vágik) er en kommune i Nordland. Den grenser i nord til Hadsel, i øst til Lødingen, og over Sundklakkstraumen i vest til Vestvågøy . Kommunens eneste by er Svolvær med 3 966 innbyggere. Svolvær–Kabelvåg er kommunens største befolkede område, med vel 6 200 innbyggere.
Vågan kommune ligger i Lofoten, og omfatter mesteparten av Austvågøy, hele Gimsøya og en rekke mindre øyer, blant andre Henningsvær og Skrova. En liten flik av Hinnøya tilhører også Vågan. Vågan kommune ligger lengst øst av de seks lofotkommunene.
Kommunenavnet Vågan stammer fra det gamle navnet Vågar som var navnet på de tre vågene (buktene) Kirkevågen, Kabelvåg og Storvågan. 
Vågan var i middelalderen et kraftsentrum og den første organiserte byorganiseringen nord for Trondheim, les mer om Kabelvåg, Vágar i Hålogaland.


== Natur og geografi ==

Vågan kommune har bare et ørlite, gammelt (arkeisk) grunnfjell langt sørvest på Austvågøya ved tettstedet Hopen. Det består av gabbro, dioritt og anortositt. Kommunen består ellers av om lag 70 prosent paleo-proterozoisk grunnfjell fra 1 870–1 790 millioner år før vår tid. Dypbergartene størknet ofte raskt, i løpet av de 10 millioner årene fram til 1 790 millioner år siden, og er omtrent like gamle som bergartene i Vest-Troms. Massene stammer fra mantelen, og magmaen strømmet oppover og blandet seg delvis med arkeisk grunnfjell, og størknet allerede ganske dypt nede i jordskorpa. De vanligste bergartene i denne strukturen er mangeritt og charnoctitt, for eksempel nord for Raftsundet.Mellom grunnfjellsstrukturene finner vi på lavslettene rundt Kabelvåg og langs hele vestsiden av Austnesfjorden betydelige innslag av paleo-proterozoisk glimmergneis som er 1 870–1 770 millioner år gammel, men kanskje inntil 2 100 millioner år. Disse strukturene består også av grafittskifer og marmor, med innslag av jern, kvarts og mørk brungul feltspat. 
Helt i sør på halvøya ut mot Henningsvær finner vi Hopen-intrusjonen utenfor stedet Hopen. Det er et 1 863 millioner år gammel formasjon av granitt og mangeritt. 
I havet utenfor Lofoten og Vesterålen er derimot grunnfjellet på havbunnen dekket av yngre sedimenter.


=== Befolkningssentre ===

Svolvær (3966)
Kabelvåg (1712)
Henningsvær (396)
Strauman (ca 300)
Gimsøya (ca 200)
Skrova (ca 190)
Ørsnes
Laukvik
Digermulen
Laupstad
Hopen


== Næringsliv ==

Fiske er viktigste næringsvei. Vågan er Nord-Norges 8. største fiskerikommune og en av Nord-Norges største oppdrettskommune. 
Verkstedindustrien i Vågan er blant den største i Nord-Norge og øvrig fiskeriservice knyttet til den er betydelig. Det maritime klusteret i Vågan er stort i Nord-Norge og betydelig også i nasjonal målestokk. Skarvik AS i Svolvær er den største bedriften og vant blant annet Våganavisas kåring som årets Vågan-bedrift i 2010. Skarvik har Nord-Norges største tørrdokk som ble ferdigstilt i 2010 og var landets første reparasjonsverft som fikk ISO 9001 sertifisering i 2008. Som resultat av investeringen i tørrdokk, har Skarvik vunnet kontrakten for vedlikehold av Kystvaktens Nordkapp-klasse fartøy. Andre betydelige bedrifter innen maritim næring i Vågan er AS Lofoten Sveiseindustri (Svolvær), Marhaug (Svolvær), Nogva Svolvær AS (Svolvær), Kabelvåg Mek Verksted AS (Kabelvåg), Hovde Maritim AS (Henningsvær). 
Andre viktige næringsveier er reiseliv, handel og offentlig og privat tjenesteyting.


== Kommunikasjoner ==
Daglig flyforbindelse med de andre kortbaneflyplassene i området og stamrutenettet i Bodø. Svolvær anløpes daglig av Hurtigruten. Det er hurtigbåtforbindelse til Stokmarknes og Bodø, tidligere også til Narvik. Fergeforbindelse til Skutvik/E6. Mot Vesterålen er det fergesamband mellom Fiskebøl og Melbu. Gode bussforbindelser til og fra Svolvær. Bilferger til Skrova, Brettesnes og Digermulen.


== Politikk ==


=== Kommunestyrevalget 2019 ===


== Ordførere i Vågan ==
Egil Wiik
Torleif Reinholdtsen
Egil Schumacher
Thor Wikan
Egil Reiertsen
Steinar Molvik (Ap), 1983-1995
Harlald Hansen (Sp), 1995-1999
Hugo Bjørnstad (Ap), 1999-2011
Eivind Holst (H), 2011-2019
Frank Johnsen (Sp), 2019-


== Kjente vågaværinger ==
Ole Juul (1852–1927), kunstmaler
Gunnar Berg (1863–1893), kunstmaler
Hallfrid Christiansen (1886-1964), språkforsker
Håkon Kyllingmark (1915–2003), stortingsrepresentant (H) og statsråd
Stein Rokkan (1921–1979), samfunnsforsker
Thor Listau (1938-2014), stortingsrepresentant (H), fiskeriminister 1981-1985
Ola Bremnes (f. 1955), sanger
Kari Bremnes (f. 1956), sanger
Lars Bremnes (f. 1964), sanger
Tove Bjørgaas (f. 1972), jounalist, utenrikskorrespondent (NRK)
Stig Johansen (f. 1972), fotballspiller
Cato André Hansen (f. 1972), fotballspiller og trener
Sondre Justad (f. 1990), sanger


== Referanser ==


== Eksterne lenker ==
Offisielt nettsted 
(en) Vågan – kategori av bilder, video eller lyd på Commons 
(no) Vågan i Store norske leksikon
(no) Kommunefakta Vågan - Statistisk sentralbyrå
(no) Vagan kirkem - Lofotkatedralen
(no) Visit Norway - Svolvær
(no) Visit Henningsvær
(no) Vågan historielag