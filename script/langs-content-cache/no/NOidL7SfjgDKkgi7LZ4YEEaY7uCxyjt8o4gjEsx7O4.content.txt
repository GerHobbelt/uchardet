revision: 23087081
title: Meltzers gate holdeplass
url: https://no.wikipedia.org/wiki/Uranienborg_(delomr%C3%A5de)


---

Uranienborg er et delområde (SSB) i Bydel Frogner i Oslo. Delområdet består av 10 grunnkretser (roder) og dekker et areal på 0,52 km².


== Avgrensning ==

Delområdet består i hovedsak av strøkene Uranienborg og Briskeby. Grensen følger Frongerveien, Lille Frogner allé, Schives gate, Løvenskiolds gate, Industrigata, Professor Dahls gate, Uranienborgveien, Parkveien og Henrik Ibsens gate.


== Grunnkretser ==
SSB har publisert data for areal av grunnkretser i Statistikkbanken, og viser grunnkretsenes grenser på sine kart.Uranienborg rode 1 har et areal på 0,06 km². Den ligger sørvest i delområdet, og strekker seg nordover fra Frognerveien ved Lille Frogner allé holdeplass på trikkens linje 12. Grensen følger Frognerveien, Lille Frogner allé, Gyldenløves gate og Niels Juels gate. Gunnkretsen består av både bygårder og villaer.

Uranienborg rode 2 har et areal på 0,07 km² og ligger på Briskeby. Den omfatter kvartalene mellom Gyldenløves gate og Briskebyveien. Grensen følger Gyldenløves gate, Schives gate, Løvenskiolds gate Briskebyveien og Niels Juels gate. Hartvig Nissens skole ligger i grunnkretsen]].
Uranienborg rode 3 har et areal på 0,07 km² og består av nordre del av Briskeby. Grensen følger Briskebyveien, Løvenskiolds gate, Industrigata, Professor Dahls gate, Uranienborgveien og Holtegata. Briskeby brannstasjon holder til lengst vest i grunnkretsen, som ellers består av villabebyggelse og noen bygårder.

Uranienborg rode 4 har et areal på 0,09 km² og avgrenses av Riddervolds gate i sør, Briskebyveien i sørvest, Holtegata i nordvest, Uranienborgveien i nordøst og Oscars gate i sørøst. Lengst vest, langs Holtegata, ligger både Uranienborg skole, Uranienborg kirke og Uranienborgparken. Den østre delen av grunnkretsen består for det meste av eldre bygårder og villaer, hvor man blant annet finner ambassadene til Tyskland og Romania.
Uranienborg rode 5 har et areal på 0,02 km² og består av tre bygårdskvartaler avgrenset av Colbjørnsens gate, Niels Juels gate, Briskebyveien og Skovveien.
Uranienborg rode 6 har et areal på 0,02 km². Den består av to kvartaler avgrenset av Colbjørnsens gate, Skovveien, Riddervolds gate og Oscars gate. Meltzers gate skiller de to kvartalene.

Uranienborg rode 7 har et areal på 0,1 km² og ligger vest for Slottsparken, altså bak slottet. Grensen følger Colbjørnsens gate, Oscars gate, Uranienborgveien og Parkveien. Området består i hovedsak av villaer fra siste halvdel av 1800-tallet. Her holder en rekke ambassader til, deriblant Sveriges, Italias og Sør-Koreas, i tillegg til Statsministerboligen.
Uranienborg rode 8 har et areal på 0,02 km² og består av to bygårdskvartaler avgrenset av Frognerveien, Niels Juels gate, Colbjørnsens gate og Skovveien. Behrens' gate skiller de to kvartalene.
Uranienborg rode 9 har et areal på 0,06 km² og ligger nord for Solli plass. Grensen følger Henrik Ibsens gate, Frognerveien, Skovveien, Colbjørnsens gate og Inkognitogata. Langs Frognerveien ligger en rekke restauranter og kafeer.
Uranienborg rode 10 har et areal på 0,01 km² og består av kvartalet hvor Det Norske Nobelinstitutt holder til. Grensen følger Henrik Ibsens gate i sør, Inkognitogata i vest, Colbjørnsens gate i nord og Parkveien i øst.


== Befolkning ==

Befolkningsutvikling i delområdet og grunnkretsene (tall fra SSB).


== Referanser ==