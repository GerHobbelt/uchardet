revision: 15813877
title: Chandrasekhars grense
url: https://no.wikipedia.org/wiki/Chandrasekhars_grense


---

Chandrasekhars grense er den største mulige massen til en hvit dverg, en type stjerne med ca. 3 × 1030 kg som er ca. 1,44 ganger solens størrelse. Tallet varierer noe blant forskerne, fra 1,2 til 1,46 i forhold til solen. Dette er også avhengig av kjemiske sammensettingen av stjernen. Grensen ble oppdaget og regnet ut av den indiske fysikeren Subrahmanyan Chandrasekhar. I samarbeid med den brasilianske fysikeren Mário Schenberg oppdaget han i 1942 en grense, kjent som Schenberg-Chandrasekhars grense.
Varmen som blir generert av kjernefysisk fusjon av lette grunnstoffatomer til tyngre atomer dytter atmosfæren til stjernen utover. Når stjernen går fritt for drivstoff, vil atmosfæren kollapse mot kjernen av sin egen gravitasjon. Hvis massen er under grensen blir kollapsen begrenset av elektron-degenerasjonstrykket som resulterer i en stabil hvit dverg. Om stjernen har en masse som er høyere enn grensen, kan stjernen kollapse forbi hvit dverg-stadiet og bli en nøytronstjerne, et svart hull eller i teorien en kvarkstjerne. Hvis en stabil hvit dverg i en tvillingstjerne med en stor stjerne sluker nok masse til å komme over grensen, vil stjernen kollapse og dra med seg den store stjernen i en la supernova. Restene av kollapsen blir tvilsomt en nøytronstjerne fordi eksplosjonen er kraftig nok til å knuse dvergen og fjerne hele stjernen.