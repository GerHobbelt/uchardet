revision: 22612130
title: Ixcanul
url: https://no.wikipedia.org/wiki/Ixcanul


---

Ixcanul (engelsk: Volcano) er en guatemalansk film fra 2015, skrevet og regissert av Jayro Bustamante. Den handler om umulig kjærlighet og oppvekst i en gammel mayakultur. Det er den første spillefilmen i verden som bruker språket kakchikel.Ixcanul vant hovedprisen under Film fra sør 2015.


== Handlingsreferat ==
Historien er lagt til en landsby, bygget på skråningene av en vulkan. Maria og foreldrene hennes lever av å dyrke kaffe. Landsbyene i området praktiserer en blanding av katolisisme, og den tradisjonelle Mayakulturen. De tilber den kristne guden, samtidig som de donerer gaver til en gudinne som de tror holder til inne i vulkanen. Maria har aldri vært utenfor hennes egen landsby. Maria har blitt lovet vekk til plantasjens formann, Ignacio, i et arrangert ekteskap. Men Maria er allerede involvert med en ung mann, Pepe, som ønsker å emigrere til USA.
Pepe gir en rekke usikre svar, når hun spør om han ønsker å ta henne med seg. Men han maler et bilde av Amerika til Maria som et land med enorm overflod og løfter, et land hvor innbyggerne kan nyte et nivå av velstand som er utenkelig i deres eget hjemland. I mellomtiden blir plantasjen tatt over av giftige slanger, noe som gjør det farligere for Maria og familien hennes og arbeide ute på jordene. Ignacio reiser til den nærmeste byen en stund, og sier at han ønsker å gifte seg med Maria så snart han kommer tilbake. Men Pepe gjør Maria gravid. Pepe lover å ta Maria med seg når han reiser til Amerika, men gjør det ikke.
Marias foreldre blir rasende når de oppdager at hun er gravid. Juana, Marias mor, prøver forskjellige folkemedisiner for å fremkalle abort, men ingen av dem virker - noe som får henne til å tro at barnet er ment å bli født. Maria blir bitt av en slange, og kjørt til sykehus. Men på sykehuset forstår ikke det spansk-talende personalet Kakchikel-språket deres, noe som gjør det umulig for Maria å forstå hva som blir sagt til henne. Hun forstår heller ikke skjemaet hun blir bedt om å skrive under på. Maria overlever, men blir fortalt av en sykepleier at babyen hennes døde.
Maria og familien hennes reiser deretter hjem med en kiste. Maria krever å se inn i kisten fordi hun ønsker å se datteren sin. Men når hun åpner kisten, oppdager hun bare en tom kiste med en murstein og et teppe. Maria og familien hennes reiser tilbake til byen for å rapportere det savnede barnet. Men i stedet for å hjelpe, råder de spansk-talende politibetjentene (som heller ikke forstår Kaqchikel) at familien ikke burde sende inn noen klager, fordi Maria og hennes familie kommer til å bli de hovedmistenkte i forsvinningen av det nyfødte barnet deres.


== Skuespillere ==
María Mercedes Coroy som Maria
María Telón som Juana
Marvin Coroy som El Pepe
Manuel Manuel Antún som Manuel
Justo Lorenzo som Ignacio


== Referanser ==


== Eksterne lenker ==
(en) Ixcanul på Internet Movie Database 
(da) Ixcanul i Danmark Nationale Filminstitut 
(en) Ixcanul på AllMovie 
(fr) Ixcanul på Allociné 
(nl) Ixcanul på MovieMeter 
(en) Ixcanul på Rotten Tomatoes 
(en) Ixcanul på Metacritic 
(en) Ixcanul på Box Office Mojo