revision: 20139023
title: Sveinung Leirvik
url: https://no.wikipedia.org/wiki/Sveinung_Leirvik


---

Peter Sveinung Leirvik (født 24. desember 1920 i Namsos, død 27. april 2012 på Kolvereid) var en norsk gårdbruker, lokalhistoriker og politiker (Sp).
Han ble født i Namsos som sønn av redaktør Peter Jæger-Leirvik og hustru Birgitte Fuglstad. I 1926 flyttet familien til Foldereid, hvor faren ble gårdbruker og ordfører. Sveinung Leirvik giftet seg i 1953 med Jorun Stenersen fra Bodin. Han overtok som gårdbruker på slektsgården Nedre Leirvik i Foldereid kommune i 1955.Leirvik var Foldereids ordfører fra 1960 til 1963, hvoretter kommunen ble delt mellom Nærøy og Høylandet.Sammen med broren Kåre Leirvik etterlot han seg betydelig lokalhistorisk dokumentasjon fra Ytre Namdal, og ble utnevnt æresmedlem av Namdal historielag.Leirvik ble tildelt Kongens fortjenstmedalje i sølv i 1993.


== Referanser ==