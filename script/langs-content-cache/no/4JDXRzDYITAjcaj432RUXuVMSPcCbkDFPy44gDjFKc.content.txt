revision: 22406623
title: Vigelandsparken holdeplass
url: https://no.wikipedia.org/wiki/Vigelandsparken_holdeplass


---

Vigelandsparken er en holdeplass på Frognerlinjen på Frogner i Oslo. Holdeplassen ligger ved Frognerparken et lite stykke utenfor den store porten til skulpturinstallasjonen Vigelandsanlegget. Den ble åpnet i 1914 da linjen ble forlenget til Majorstuen.
Holdeplassnavnet «Vigelandsparken» er ikke noe offisielt navn i henhold til stadnamnlova; det offisielle navnet på parken ved holdeplassen er Frognerparken og det offisielle navnet på skulpturanlegget i Frognerparken er Vigelandsanlegget. Ifølge Frognerparkens Venner skjedde endringen på holdeplassnavnet til «Vigelandsparken» tilsynelatende «for at turister lettere skal vite hvilken stasjon de skal gå av på», og endringen er omstridt. Navnet «Vigelandsparken» brukes bare av turister og ikke av lokalbefolkningen.


== Referanser ==


== Eksterne lenker ==
Ruters nettsted
Ruters linjekart for trikken