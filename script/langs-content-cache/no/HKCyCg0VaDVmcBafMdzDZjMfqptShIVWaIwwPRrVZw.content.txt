revision: 23567439
title: Language
url: https://no.wikipedia.org/wiki/Structured_Query_Language


---

Structured Query Language (SQL) er et spørrespråk for databaser som benyttes til å formulere og kjøre operasjoner mot relasjonsdatabaser (RDBMS) og som originalt er basert på relasjonsalgebra og -regning. Mange av dagens databasesystemer tilbyr SQL som kontrollgrensesnitt. På norsk brukes også begrepet "strukturert spørrespråk" .


== Operasjoner ==
SQL definerer flere operasjoner og disse kan sorteres inn i tre grupper:

Strukturelle operasjoner (data definition language)
create, lage database, databasetabell, databaseregel eller lignende
drop, slette database, databasetabell, databaseregel eller lignende
alter, endre databasetabell, databaseregel eller lignendeOperasjoner mot data (data manipulation language)
insert, sette data inn i en databasetabell
delete, slette data fra en databasetabell
update, oppdatere data i en databasetabell
select, velge ut data fra en eller flere databasetabellerKontrolloperasjoner (data control language)
grant, gi brukere av databasen eksplisitte rettigheter til å utføre en eller flere operasjoner, eventuelt på bestemte tabeller
revoke, frata brukere av databasen eksplisitte rettigheter til å utføre en eller flere operasjoner, eventuelt på bestemte tabellerSelv om SQL er både ANSI- og ISO-standardisert, leveres de fleste databaseprodukter med proprietære utvidelser av språket. Særlig merkes forskjellene i de deler av SQL som omhandler databasetransaksjoner, for ikke å nevne de utvidelser som blir gjort av databaseleverandørene for å støtte scripting.


== Dokumentasjon ==
SQL-standarden er ikke fritt tilgjengelig, men kan kjøpes fra ISO (for eksempel via Standard Norge) som ISO/IEC 9075(1-4, 9-11, 13, 14):2008.


== Historie ==
Den første versjonen av SQL ble utviklet hos IBM av Donald D. Chamberlin og Raymond F. Boyce tidlig på 1970-tallet. Denne versjonen som het SEQUEL (Structured English Query Language) var designet for å manipulere og hente data lagret i IBMs originale relasjonsdatabaseprodukt System R. I 1986 ble språket formelt standardisert av American National Standards Institute (ANSI) med SQL-86, og i 1987 av Den internasjonale standardiseringsorganisasjonen (ISO). Etterførlgende versjoner av SQL standarden har blitt utgitt som ISO-standarder. Nye versjoner av SQL-standarden har blitt publisert i 1989, 1992, 1996, 1999, 2003, 2006, 2008, 2011 og 2016.


== Se også ==
ISO/IEC 9075, den internasjonale SQL-standarden, hvis opprinnelse kommer fra SEQUEL


== Referanser ==


== Eksterne lenker ==
Fritt nedlastbare utkast til SQL-standarden