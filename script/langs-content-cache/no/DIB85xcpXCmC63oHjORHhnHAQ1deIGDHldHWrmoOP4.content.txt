revision: 22969377
title: Weather
url: https://no.wikipedia.org/wiki/Weather_Report


---

Weather Report (1970 - 1986) tilhører en av de tidligste og mest toneangivende jazzrock- og/eller jazz-fusion-gruppene på 1970- og 80-tallet. Bandet ble startet i november 1970 av keyboardisten Joe Zawinul, saksofonisten Wayne Shorter og den tsjekkiske bassisten, Miroslav Vitous.
Signifikant for bandet var deres evne til kollektiv improvisasjon. Dette var et brudd med jazzens tradisjonelle mønstre for improviserte soli. Ifølge en av stifterne av bandet, Joe Zawinul praktiserte de følgende prinsipp: "In Weather Report everybody solo and nobody solo".
Zawinul og Shorter møtte hverandre første gang mens de spilte for Maynard Ferguson i 1959. Senere møttes de igjen under innspillingene av albumene In A Silent Way(1969), Bitches Brew (1970) og Live-Evil (1970) med Miles Davis, i hans prosjekt med å elektrfisere jazzen.
Den mest kjente melodien til Weather Report er «Birdland». Den er en hyllest til jazzklubben i New York med samme navn. Melodien finnes første gang på Heavy Weather (1977) som også ble bandets største kommersielle suksess. Joe Zawinul hadde i de siste årene av sitt liv sin egen jazzklubb i fødebyen Wien, Østerrike som het Joe Zawinul's Birdland. Klubben gikk konkurs etter hans død i 2008. «Birdland» er senere spilt inn av Quincy Jones, The Manhattan Transfer og Maynard Ferguson.
Weather Reports kanskje mest kjente bandmedlem var Jaco Pastorius i perioden 1976 - 82, som også regnes for bandets mest homogene periode. Bandet ble oppløst i all vennlighet da Zawinul og Shorter i 1986 valgte å gå hver sin vei, ifølge flere biografier.
Tony Zawinul og Danny Kastner arbeider p.t. med en dokumentar om Weather Reports karrière. Arbeidstittel for den er Calm Before The Storm (2014).[1]


== Diskografi ==


=== Hovedalbum ===
1971 – Weather Report
1972 – I Sing the Body Electric
1972 – Live in Tokyo (livealbum)
1973 – Sweetnighter
1974 – Mysterious Traveller
1975 – Tale Spinnin'
1976 – Black Market
1977 – Heavy Weather
1978 – Mr. Gone
1979 – 8:30 (dobbeltalbum med dels liveinnspilling fra turneen i 1978 og en side med studioinnspilling)
1980 – Night Passage
1982 – Weather Report
1983 – Procession
1984 – Domino Theory
1984 – Sportin' Life
1986 – This is This


=== Samlealbum ===
1993 – Starbox
1994 – Collection
1996 – Birdland
1996 – This is Jazz, Vol 10: Weather Report
1998 – This is Jazz, Vol 40 - The Jaco Years
2001 – Jazz Collection
2002 – Live and Unreleased
2002 – The Best of Weather Report


== Kilder ==
Gunther Baumann: Zawinul - Ein Leben aus Jazz. (Residenz Verlag, Salburg, Frankfurt am Main, Wien 2002)


== Eksterne lenker ==
Offisielt nettsted 
(en) Weather Report – kategori av bilder, video eller lyd på Commons 
(en) Weather Report på Apple Music 
(en) Weather Report på Discogs 
(en) Weather Report på MusicBrainz 
(en) Weather Report på Spotify 
(en) Weather Report på Songkick 
(en) Weather Report på AllMusic 
Weather Report på Twitter 
Weather Report på Facebook 
Weather Report på YouTube 
Lenke til dokumentaren Calm Before The Storm (2014)[2]
Stuart Nicholson: In depht - The Genious of Weather Report Stuart Nicholson: In-depth-the-genius-of-weather-report