revision: 23622988
title: Ildringen i Stillehavet
url: https://no.wikipedia.org/wiki/Ildringen_i_Stillehavet


---

Ildringen i Stillehavet (engelsk: Pacific Ring of Fire) er navnet på et 40 000 kilometer langt, hesteskoformet belte av dyphavsgroper, vulkanbelter og plategrenser som ligger langs randen av Stillehavet i Asia, Amerika og Oseania.


== Vulkaner og jordskjelv ==
Langs Ildringen ligger 452 vulkaner, vesentlig i subduksjonssoner. Over 75 % av verdens aktive og sovende vulkaner ligger i Ildringen.. Andelen av de kraftigste utbruddene er enda høyere, med 17 av de 18 kjente vulkanutbruddene med vulkaneksplosivitetsindeks (VEI) 5 eller mer siden 1800. Til dem hører Tambora 1815, Krakatau 1883 og Pinatubo 1991. Også de to siste supervulkanutbruddene har skjedd i Ildringen. Særlig utsatt for kraftige utbrudd (VEI 4 og mer) er Indonesia, Kamtsjatkahalvøya i Russland, Filippinene og Japan. Også ca. 90 % av alle registrerte jordskjelv og ca. 81 % av de største jordskjelvene har funnet sted i Ildringen.


== Referanser ==


== Eksterne lenker ==
(en) Maps of the Pacific Ring of Fire – kategori av bilder, video eller lyd på Commons