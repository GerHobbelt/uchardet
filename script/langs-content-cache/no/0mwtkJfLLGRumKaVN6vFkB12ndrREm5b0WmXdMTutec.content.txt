revision: 22812586
title: "Hinn\xF8ya"
url: https://no.wikipedia.org/wiki/Hinn%C3%B8ya


---

Hinnøya (nordsamisk: Iinnasuolu) er Fastlands-Norges største øy, med et areal på 2 204,49 km² og en befolkning på 31 851 (2006). (Tre øyer på Svalbard er større).
Øya er delt mellom kommunene Andøy, Hadsel, Lødingen, Sortland og Vågan i Nordland, og Harstad, Kvæfjord og Tjeldsund i Troms og Finnmark. Delene av øya som ligger i Andøy, Sortland og Hadsel regnes med til Vesterålen; området i Tjeldsund og Lødingen regnes til Ofoten; Vågans lille del av Hinnøya regnes til Lofoten; mens Kvæfjord og Harstad tilhører Sør-Troms.
Øya er delt mellom fylkene Nordland (1 265 km²) og Troms og  Finnmark (933 km²).
Høyeste fjell på Hinnøya er Møysalen, 1 262 moh.
Byen Harstad og tettstedene Lødingen, Borkenes og Sigerfjord ligger på øya. 
Hinnøya er knyttet til fastlandet med Tjeldsundbrua (1 007 m), som fører europavei 10 over Tjeldsundet. Hinnøya er også knyttet til Langøya med Sortlandsbrua og til Andøya med Andøybrua. I vest er Hinnøya også knyttet til Austvågøya med Raftsundbrua. Lofotens fastlandsforbindelse (Lofast) ble åpnet 1. desember 2007.


== Referanser ==


== Eksterne lenker ==
Turforslag til Lofoten, Vesterålen og Hinnøya på DNT og NRKs nettsted ut.no
Hinnøy.no – Friluftside med rutebeskrivelser, foto + mye mer Arkivert 20. oktober 2007 hos Wayback Machine.
Andøy Historielag med omtale av en del av kommunen som ligger på Hinnøya (1)
Andøy Historielag med omtale av en del av kommunen som ligger på Hinnøya (2)