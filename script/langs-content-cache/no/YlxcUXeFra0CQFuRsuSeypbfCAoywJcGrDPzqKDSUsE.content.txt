revision: 22812913
title: Amazon
url: https://no.wikipedia.org/wiki/Amazon.com


---

Amazon.com, Inc. (NASDAQ: AMZN) er et amerikansk IT-selskap. Selskapet driver elektronisk handel over Internett, og eier blant annet Alexa Internet, A9.com og Internet Movie Database (IMDb). Selskapet er kjent for å ha revolusjonert netthandelen og gjort den til en av de mest lønnsomme industriene i verden i dag. I tillegg driver selskapet den omfattende skytjenesten Amazon Web Services.


== Historie ==
Amazon.com ble grunnlagt som Cadabra.com i 1994 av Jeff Bezos som fikk ideen om å selge bøker online. Selve selskapet kom i gang i 1995. Den første boken Amazon solgte var Fluid Concepts and Creative Analogies: Computer Models of the Fundamental Mechanisms of Thought av Douglas Hofstadter. 
Selskapet skiftet navn til Amazon.com, ettersom Cadabra kunne mistolkes som cadaver (= kadaver), og ble i stedet oppkalt etter verdens største elv i volum, Amazonas, som passet bra med tanke på at selskapet skulle vokse til å bli et av verdens største IT-selskaper mot slutten av 90-tallet. 
I 1999 hadde selskapet nådd sin absolutte topp på børsen, men ble kort tid etter rammet av dot-com boblen i mars 2000. Selskapet overlevde finansboblen, og var innen 2002 tilbake på rett kjøl. Selskapet har gått over til å selge alt mulig, ikke bare bøker, og det varierer fra DVD-er til kjøkkenutstyr. 
I starten av april 2008 hadde selskapet en markedsverdi på ca. 32 milliarder dollar (rundt 160 milliarder kroner).I 2019 kom Amazon på listen Dirty Dozen over USAs farligste arbeidsplasser.


== Varehus ==

Selskapet har store varehus i Nord-Amerika, Europa og Asia. I Europa er de stort sett plassert i England, men også i Tyskland og Frankrike. Varer leveres omtrent verden over. Selskapet har dessuten forskjellige nettsider for forskjellige land, og det er Canada, England, Tyskland, Østerrike, Frankrike, Kina og Japan som for øyeblikket har sine egne sider.


== Datterselskap ==
Selskapet har gjennom årene kjøpt flere teknologiselskaper, disse inkluderer i dag:

1998: IMDb, PlanetAll
1999: Alexa Internet
2004: Joyo.com
2005: BookSurge, Mobipocket.com, CreateSpace
2006: Shopbop
2007: dpreview.com
2014: Twitch.tvI januar 2008 kjøpte Amazon lydbok-produsenten audible.com for 300 millioner dollar.


== Referanser ==


== Eksterne lenker ==
(en-US) Offisielt nettsted 
(en-US) Offisiell blogg 
(en) Offisiell blogg 
(en) Offisiell blogg 
(en) Offisiell blogg 
(de) Offisiell blogg 
(en) Amazon.com – kategori av bilder, video eller lyd på Commons