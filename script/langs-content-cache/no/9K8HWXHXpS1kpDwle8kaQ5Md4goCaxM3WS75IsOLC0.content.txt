revision: 22906997
title: Pseudergolini
url: https://no.wikipedia.org/wiki/Pseudergolini


---

Pseudergolini er en artsfattig gruppe av sommerfugler som hører til den store familien flikvinger (Nymphalidae). Det er kjent åtte arter, som lever mellom Burma i vest og Ny-Guinea i øst. Plasseringen av denne gruppen er usikker, noen har ment de burde høre til i underfamilien Cyrestinae, andre resultater tyder på at Pseudergolini bør regnes som en underfamilie for seg. Sommerfuglene lever i primærskog (relativt uberørt skog).


== Utseende ==
Middelsstore (vingespenn 50 – 70 mm), kraftig bygde sommerfugler med brede, ikke flikete vinger. Grunnfargen er mørkebrun (Amnosia), brunoransje (Pseudergolis) eller mørkt blålig (Dichorragia, Stibochiona). Amnosia decora har et hvitt eller lyseblått skråbånd på forvingene, Pseudergolis har flere tynne, mørke, bølgete tverrlinjer mens de to andre slektene har spredte, lyseblå eller -grønne flekker. Antennene er tynne og rundt halvparten så lange som forvingene. Noen har øyeflekker på bakvingenes underside.


== Systematisk inndeling ==

Ordenen sommerfugler, Lepidoptera Linnaeus, 1758
Gruppen Glossata
Gruppen Coelolepida
Gruppen Myoglossata
Gruppen Neolepidoptera
Gruppen Heteroneura
Gruppen Eulepidoptera
Gruppen Ditrysia
Gruppen Apoditrysia
Gruppen storsommerfugler, Macrolepidoptera
Gruppen dagsommerfugler, Rhopalocera
Overfamilien egentlige dagsommerfugler, Papilionoidea
Familien flikvinger, Nymphalidae Rafinesque, 1815
Gruppen Pseudergolini Doherty, 1889
Amnosia decora Doubleday, 1849 – stor, mørkebrun art, Malaysia, Borneo og Java
Slekten Pseudergolis Felder & Felder, 1867
Pseudergolis avesta – bare på Sulawesi
Pseudergolis wedah – Kina, Sikkim og Thailand
Slekten Stibochiona Butler, 1869
Stibochiona coresia  – Sumatra og Java
Stibochiona nicea – Kina og Malaysia
Stibochiona schoenbergi – Borneo
Slekten Dichorragia Butler, 1869
Dichorragia nesimachus – Burma – Sulawesi
Dichorragia ninus – Ny-Guinea og omkringliggende øyer


== Kilder ==
Wahlberg, N. (2005): Pseudergolini på Tree of life [1]
Markku Savela's Lepidoptera and some other life forms: Sjekkliste over artene. Hentet 28.12. 2011


== Eksterne lenker ==
(en) Pseudergolini hos NCBI 
(en) Kategori:Cyrestinae – bilder, video eller lyd på Wikimedia Commons 
Pseudergolini – detaljert informasjon på Wikispecies