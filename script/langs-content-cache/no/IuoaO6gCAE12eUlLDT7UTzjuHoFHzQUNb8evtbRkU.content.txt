revision: 23436578
title: Troms fylkestrafikk
url: https://no.wikipedia.org/wiki/Troms


---

Troms (nordsamisk: Romsa; kvensk: Tromssa) er et landskap, valgkrets til stortingsvalg, lagsogn, og tidligere fylke i Nord-Norge. Fra 2020 og frem til 31. desember 2023 er Troms en del av sammenslåtte Troms og Finnmark fylkeskommune. Troms ligger mellom Nordland i sør og Finnmark i nordøst, og er det nest nordligste landskapet i Norge. Byene i Troms er Tromsø, Harstad, Finnsnes og Bardufoss. Troms grenser både til Finland og Sverige, og har således en av landets to treriksrøyser.


== Historikk ==
Den administrative enheten Troms er i norsk historie av relativt sett ny dato, og kan spores tilbake til året 1787. I vikingtiden og i middelalderen regnet man de delene av Troms som var bebodd av nordmenn til Hålogaland, mens de samiske bosettingsområdene ble regnet til Finnmark. Siden overgangen var flytende, var også de geografiske betegnelsene omtrentlige. 
Reskript av 8. februar 1671 viser at Nordlandenes amt (som inkluderte dagens Nordland og Troms fylker) administrativt da var underlagt Bergen stiftamt, mens Vardøhus amt, lengst nord, lå under Trondhjems stiftamt.
5. januar 1680 ble Nordlandenes amt og Vardøhus slått sammen til Nordlands amt. Men allerede i 1685 ble dette amtet delt på nytt da Vardøhus fikk egen amtmann. Amtet var i perioden før dette underlagt magistraten i Bergen.
I 1787 ble Senjen og Tromsø fogderi overført fra Nordland til Vardøhus, som da fikk navnet Finmarkens amt. 1. oktober 1866 ble fogderiet skilt ut fra Finmarkens amt og et nytt amt ble opprettet: Tromsø amt. Ved Lov om forandring av rikets inddelingsnavn ble betegnelsen amt fra 1. januar 1919 erstattet av fylke, og da under navnet Troms.
Som en del av Regionreformen i Norge vedtok Stortinget 8. juni 2017 at Finnmark og Troms skal bli slått sammen til ett fylke fra 1. januar 2020, slik det var før 1866. Det nye fylket skal hete Troms og Finnmark.


== Geografi ==
Troms grenser i sør til Nordland fylke og i øst mot Finnmark, og fylket danner den midtre delen av Nord-Norge. Troms er det eneste fylket i Norge som både grenser mot Sverige og Finland, henholdsvis Norrbotten og Lappland. Treriksrøysa, Sveriges nordligste punkt, deles med Troms fylke. En del av Háldi, Finlands høyeste fjell, ligger i Troms. 
Troms har en lang kyst, med mange tusen øyer langs kysten. En knapp halvpart av Norges største øy, Hinnøya, ligger i Troms. Norges nest største øy Senja ligger også i Troms, Norges femte og sjette største øyer, Kvaløya og Ringvassøya like så. Øvrige større øyer i Troms er Vannøya, Arnøya, Rolla og Andørja. Øya med den største befolkningen er likevel den forholdsvis lille Tromsøya. 
Lenger inn ligger fjordene, de lengste ligger nord i fylket. Lyngen er lengst, men også Ullsfjorden, Kvænangen, Balsfjorden og Malangen er betydelige fjorder. Lenger sør er fjordene kortere, som Salangen og Lavangen. Mellom de store fjordene ligger det fjellrike halvøyer. Høyest når Lyngsalpan, hvor toppene når opp i 1833 meter.
Midt i Troms ligger det et skogkledd område av lavere fjell og åser. Målselva med sideelva Barduelva ligger i dalbunnen. Reisadalen danner et langt dalføre i den nordlige delen av fylket. Mot grensen mot Sverige og Finland ligger det avrundede fjell.
Fylkets største by(kommune) var Tromsø, med ca. 75 638 innbyggere i kommunen (1.jan.2018). By nummer to er Harstad, og nummer tre er Finnsnes.


== Tettsteder ==
Det var 43 tettsteder i Troms per 1. januar 2022 (kommune i parentes): 
Tromsø, Tromsdalen og Kvaløysletta hører samtlige til Tromsø by. Tromsø, Harstad, Finnsnes og Bardufoss har bystatus. Se også Tettsteder i Troms.


== Tromsværing ==
Tromsværing betegner en person fra fylket, oftest i Sør-Norge omfattet i begrepet nordlending.Troms lå historisk sett under Nordlandene, en grenseregion i Norge, og det var ikke før i 1599 at riket formelt omfattet Finnmark, slik at Troms ble liggende "inne i" Norge. Av den grunn er det høyst vanlig i Sør-Norge å omtale personer fra Troms som nordlending og ikke tromsværing, på samme måte som vestlending eller trønder.


== Turisme ==
Turismen i Troms har foreløpig liten utbredelse. 

Reisemålet med det største volumet i Troms er Tromsø, som både er en viktig cruisehavn, konferanseby og som etterhvert har blitt viktig for nordlysturismen om vinteren.Langs hele kystlinja og delvis inn i fjordene ligger det flere anlegg for havfiske.Området rundt Lyngenfjorden og øyene i Nord-Troms vekker i økende grad interesse blant off-piste-kjørere fra hele Europa.Målselva og Reisaelva er blant noen av Norges beste lakseelver.Fjellvandring langs Nordkalottleden, i nasjonalparkene og i Lyngsalpan tiltrekker seg erfarne fjellvandrere.Troms har fire nasjonalparker, disse er: 

Ånderdalen nasjonalpark i Senja kommune
Øvre Dividal nasjonalpark i Målselv
Reisa nasjonalpark i Nordreisa
Rohkunborri i Bardu


== Samferdsel ==


=== Flyplasser ===
Troms fylke har tre flyplasser med sivil rutetrafikk.

Bardufoss lufthavn
Sørkjosen lufthavn
Tromsø lufthavnHarstad/Narvik lufthavn, Evenes ligger på fylkesgrensen mellom Troms og Nordland, men flyplassen ligger offisielt i Evenes kommune i Nordland.


=== Båttrafikk ===
Hurtigruten anløper daglig Harstad, Finnsnes, Tromsø og Skjervøy.
HurtigbåtFølgende hurtigbåtruter kjøres i 2016:

Tromsø - Finnsnes - Brøstadbotn - Engenes - Harstad
Tromsø - Skjervøy
Tromsø - Lysnes - Tennskjær - Vikran
Sommarøy - Tussøy - Sandneshamn
Harstad - Bjarkøystedene - Sør Senja
Skjervøy - Vorterøy
Skjervøy - KvænangenDe kjøres av Torghatten Nord (Skjervøy - Vorterøy og Kvænangen), Sommarøy Cruise (Sommarøy - Tussøy - Sandneshamn) og Boreal Sjø (resten av rutene), men billetter og varemerke administreres i 2016 av fylkeskommunens selskap Troms fylkestrafikk.
FergeI 2016 drives følgende fergeruter i Troms:
Torghatten Nord driver følgende ruter:

Bellvik - Vengsøya - Laukvik - Musvær - Risøya - Mjølvika
Hansnes - Karlsøya - Vannøya
Hansnes - Stakkvik
Mikkelvik - Bromnes
Refsnes - Flesnes
Rotsund - Havnnes - Uløybukt
Storstein - Lauksundskaret - Nikkeby (Kågen - Arnøya - Laukøya)Norled driver følgende ruter:

Sørrollnes - Stangnes
Stornes - Bjørnerå
Bjarkøya - Grytøya - SandsøyaBjørklids Ferjerederi driver følgende ruter (på oppdrag for Norled):

Breivikeidet - Svensby
Lyngseidet - OlderdalenI tillegg driver Torghatten Nord følgende sommerruter (Senjafergene):

Botnhamn - Brensholmen (Senja - Kvaløya) (28.04.16 - 04.09.16)
Gryllefjord - Andenes (Senja - Andøya (Nordland)) (20.05.16 - 04.09.16)Sambandet Skrolsvik - Bjarkøya - Harstad kjøres ikke i 2016.
Billetter og varemerke administreres av fylkeskommunens selskap Troms fylkestrafikk.


=== Buss ===
Troms fylkeskommune har ansvar for lokal busstrafikk i fylket, administrert av selskapet Troms fylkestrafikk FKF, som også brukes som varemerke, men lokale bedrifter kjører bussene. Troms fylkestrafikk kjører også langdistansebusser til Narvik og Alta.
Eskelisen Lapin Linjat kjører ekspressbuss fra Tromsø til Finland.


== Kommuner ==
Troms var inndelt i 24 kommuner:


== Administrative inndelinger ==
Troms utgjorde tidligere et fogderi med navnet Senjen og Tromsø fogderi som frem til 1789 tilhørte Nordlandenes amt. Fogderiet ble da slått sammen med Vardøhus amt til det nye Finnmarkens amt. Da formannskapslovene ble innført i 1837 ble fogderiet i likhet med landet forøvrig inndelt i kommuner med utgangspunkt i den eksisterende geistlige inndelingen i prestegjeld. I 1866 ble fogderiet utskilt som et eget fylke med navnet Tromsø amt, som i 1919 ble endret til Troms fylke.


=== Nåværende inndelinger ===
Troms er i dag inndelt i 24 kommuner som til sammen utgjør Troms fylke, og som sammen med Ofoten i Nordland utgjør helsedistriktet Helse Tromsø under Helseregion Nord-Norge. Utover dette er kommunene i fylket inndelt i ulike administrative sammenhenger på følgende måte:


== Politikk ==


=== Fylkestinget 2015-2019 ===
Fylkeskommunen har en parlamentaristisk styringsmodell. Fylkestinget har 37 medlemmer.Knut Werner Hansen (Ap) er fylkesordfører og Irene Dahl (V) er fylkesvaraordfører.


=== Fylkesrådet 2015-2019 ===
Troms fylkeskommune har en parlamentaristisk styringsform med et fylkesråd som en slags fylkesregjering. Det er fylkesordføreren som velger en aktuell kandidat til vervet som leder av fylkesrådet, og denne står da fritt til å utnevne de øvrige rådsmedlemmene.Fylkesrådet i Troms har (fra oktober 2017) følgende medlemmer:
Willy Ørnebakk (Ap), fylkesrådsleder
Ivar B. Prestbakmo (Sp), fylkesråd for samferdsel og miljø og fylkesrådets nestleder
Roar Sollied (V), fylkesråd for utdanning
Ane-Marthe Sani (KrF), fylkesråd for plan og økonomi
Sigrid Ina Simonsen (Ap), fylkesråd for kultur og næring


=== Stortingsrepresentanter ===
Troms har seks stortingsrepresentanter i perioden 2017–2021: 

Historisk representasjon på Stortinget fra Troms siden 1973:


=== Partioppslutning ===
Historisk prosentvis partioppslutning ved stortingsvalg i Troms siden 1973:Fet skrift markerer blokkene (Venstresiden Ap+SV. Sentrum KrF+V+Sp. Høyresiden H+Frp). M = Antall mandater innvalgt på Stortinget.


=== Tidligere fylkesting og fylkesråd ===
Troms fylkeskommune har en parlamentarisk styringsform med et fylkesråd som en slags fylkesregjering. Det er fylkesordføreren som velger en aktuell kandidat til vervet som leder av fylkesrådet, og denne står da fritt til å utnevne de øvrige rådsmedlemmene.Etter fylkestingsvalget 2011 fortsatte det politiske samarbeidet mellom Arbeiderpartiet, Høyre og Kristelig Folkeparti. Fylkesrådets medlemmer var ved starten av valgperioden disse:
Pia Svensgaard (A), fylkesrådsleder
Kent Gudmundsen (H), fylkesråd for utdanning
Mariam Rapp (KrF), fylkesråd for kultur
Terje Olsen (H), fylkesråd for samferdsel
Kari-Anne Opsal (A), fylkesråd for plan og næringI mars 2013 ble Willy Ørnebakk (A) ny fylkesråd for plan og næring etter at Kari-Anne Opsal fratrådte etter eget ønske. I oktober samme år overtok Magnus Mæland (H) som fylkesråd for utdanning, ettersom Kent Gudmundsen ble valgt inn på Stortinget.I desember 2013 trakk Høyre seg fra fylkesrådssamarbeidet, da partiet ikke kunne støtte rådets framlegg til budsjett for 2014. Ettersom de gjenværende partiene var i mindretall i fylkestinget, valgte fylkesrådsleder Pia Svensgaard å melde fylkesrådets avgang.Etter sonderinger ble det i januar oppnådd enighet om en ny flertallskonstellasjon bestående av Høyre, Fremskrittspartiet, Venstre, Senterpartiet og Kystpartiet. Fylkesrådet består fra 8. januar 2014 av:Etter sonderinger ble det i januar oppnådd enighet om en ny flertallskonstellasjon bestående av Høyre, Fremskrittspartiet, Venstre, Senterpartiet og Kystpartiet. Fylkesrådet består fra 8. januar 2014 av:
Line Fusdahl (H), fylkesrådsleder
Line Miriam Sandberg (Frp), fylkesråd for næring, kultur og helse
Ivar B. Prestbakmo (Sp), fylkesråd for samferdsel og miljø
Roar Sollied (V), fylkesråd for utdanning


=== Se også ===
Stortingsvalget 2017 i Troms
Stortingsvalget 2013 i Troms
Liste over fylkesmenn i Troms
Liste over fylkesrådsledere i Troms


== Referanser ==


== Eksterne lenker ==
Troms fylkeskommune Arkivert 11. juni 2016 hos Wayback Machine.
Guide til Troms
Fjelltopper Troms
TromsPortalen