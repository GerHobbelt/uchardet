revision: 22759825
title: Stanley Eugene Fish
url: https://no.wikipedia.org/wiki/Stanley_Eugene_Fish


---

Stanley Eugene Fish (født 19. april 1938 i Providence, Rhode Island) er en amerikansk litteraturteoretiker og jurist.
Han blir ofte forbundet med postmodernismen. Han arbeider som professor i juss ved Florida International University i Miami, og er professor emeritus ved College of Liberal Arts and Sciences ved University of Illinois i Chicago. I tillegg er han forfatter av ti bøker. Professor Fish har også vært gjesteforeleser ved University of California, Berkeley, Johns Hopkins University, Columbia University, og ved Duke University.
Fish ble utdannet ved University of Pennsylvania, og han ble tildelt sin doktorgrad fra Yale University i 1962. Han underviste i engelsk ved University of California, Berkeley og ved Johns Hopkins University før han ble professor i Arts and Sciences i engelsk og professor i juss ved Duke University mellom 1986 og 1998.
Fra 1999 til 2004 var han ansatt som dekan ved College of Liberal Arts and Sciences ved University of Illinois i Chicago. Han holdt også flere foredrag ved Institutt for statsvitenskap og juss, og han var formann i komiteen for religionsvitenskap.
Fish er gift med forskeren Jane Tompkins. Han er også en fjern slektning av forfatteren Theodore Sturgeon.


== Referanser ==