revision: 23415317
title: Smerlinger
url: https://no.wikipedia.org/wiki/Smerlinger


---

Smerlinger er en overfamilie av små, bunnlevende fisker som lever i ferskvann. Mange arter er populære akvariefisker.
De er utbredt nesten alle steder der det finnes vann i Eurasia fra De britiske øyer og Portugal i vest til Japan i øst og Java i sør. De mangler i Norge, men i Sverige og Finland er det to arter og i Danmark tre, dynnsmerling, sandsmett og smerling. Det er også tre afrikanske arter fra Marokko og Etiopia.
De fleste lever i elver og bekker i fjell og åslandskap, men noen finnes i bekker i regnskoger, i tanninholdige dammer i torvmoseskog, eller i oaser. Gruppen har mange arter som lever i grotter, mens andre er spesialisert til å leve i fosser og stryk. De finnes opptil 5200 moh i Tibet og ned til 50 muh i Turfandepresjonen.


== Systematikk ==
Fram til 1980-tallet ble de fleste smerlinger regnet til familien Cobitidae. Algeeterne utgjorde en egen familie, og det fantes en familie Homalopteridae, som delvis tilsvarer dagens Balitoridae. Oppsplitting i flere familier er gjort på forskjellige måter hos ulike forskere. På norsk wikipedia brukes systematikken til Kottelat (2012) med ti familier av smerlinger.
Den systematiske posisjonen til sugekarpene er omstridt. Dersom sugekarpene er søstergruppen til smerlingene, bør smerlingene regnes som overfamilien Cobitoidea og gruppen sugekarper og smerlinger som underordenen Cobitoidei. Hvis sugekarpene derimot er søstergruppen til alle andre karpefisker, kan en gjøre som Kottelat og kalle smerlingene Cobitoidei.Kladogrammet nedenfor viser slektskapet mellom de ulike gruppene av karpefisker og bygger på molekylærgenetiske undersøkelser. Noen av familiene hos Kottelat er ikke tatt med, og sugekarpene er vist i to ulike posisjoner.


== Populære arter i akvarium ==
bengalbotia
blågrønn botia
Botia histrionica
Botia kubotai
dvergbotia
kinesisk værål
kuhliål
pakistanbotia
praktbotia


== Referanser ==


== Eksterne lenker ==
(en) Smerlinger hos ITIS 
Cobitoidea – detaljert informasjon på Wikispecies