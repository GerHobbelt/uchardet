revision: 22303140
title: Myrperlemorvinge
url: https://no.wikipedia.org/wiki/Myrperlemorvinge


---

Myrperlemorvinge (Boloria aquilonaris) er en sommerfugl som tilhører gruppen perlemorvinger (Argynnini) i den artsrike familien flikvinger (Nymphalidae). Den er ganske lett å kjenne på den friske, oransje fargen og er vanlig på myrer over det aller meste av Norge, men den kan mangle noen steder ytterst ved kysten.


== Utseende ==
En forholdsvis liten perlemorvinge, lettest å kjenne på de friske fargene: oversiden er mer oransje og mindre brunlig enn de andre norske perlemorvingene, og de brune flekkene på bakvingens underside er rustrøde. Forvingene er smale med markerte forhjørner. Den nærtbeslektede arten fjellperlemorvinge (Boloria napaea) er ganske lik, men noe blekere på farge, de svarte flekkene på oversiden er mindre og den lever bare i høyfjellet, der myrperlemorvingen også forekommer.

		


== Levevis ==
Larven lever på tranebær (Vaccinium oxycoccus) og sommerfuglen flyr derfor helst på myrer der denne vokser, men i fjellet kan den også påtreffes på temmelig tørre steder.


== Utbredelse ==
Arten finnes i Nord- og Mellom-Europa. På grunn av forveksling med andre arter er det uklart om den også finnes i Asia. I Norge er den vanlig over det aller meste av landet.


== Litteratur ==
Eliasson, C.U., Ryrholm, N., Holmer, M. Jilg, K. & Gärdenfors, U. 2005. Nationalnyckeln till Sveriges flora och fauna. Fjärilar: Dagfjärilar. Hesperiidae – Nymphalidae. ArtDatabanken, SLU, Uppsala. ISBN 91-88506-51-7
Aarvik, Leif, Berggren, Kai, Hansen, Lars Ove. 2000. Norges Sommerfugler. Catalogus Lepidopterorum  Norwegiae. Norsk entomologisk forening. 192 sider. ISBN 82-995095-1-3
Aarvik, Leif, Hansen, Lars Ove, Vladimir Kononenko. 2009. Norges Sommerfugler. Håndbok over Norges dagsommerfugler og nattsvermere. Norsk entomologisk forening, Naturhistorisk museum, Universitetet i Oslo. 432 sider. ISBN 978-82-996923-2-8


== Eksterne lenker ==
(en) myrperlemorvinge i Encyclopedia of Life 
(en) myrperlemorvinge i Global Biodiversity Information Facility 
(no) myrperlemorvinge hos Artsdatabanken 
(sv) myrperlemorvinge hos Dyntaxa 
(en) myrperlemorvinge hos Fauna Europaea 
(en) myrperlemorvinge hos NCBI 
(en) Kategori:Boloria aquilonaris – bilder, video eller lyd på Wikimedia Commons 
(en) Boloria aquilonaris – galleri av bilder, video eller lyd på Wikimedia Commons 
Boloria aquilonaris – detaljert informasjon på Wikispecies 
Nettsiden Svenska Fjärilar, med bildegalleri
Nettsiden Norges sommerfugler