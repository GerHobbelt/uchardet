revision: 23276831
title: Piktogram
url: https://no.wikipedia.org/wiki/Piktogram


---

Piktogram er et enkelt grafisk symbol som skal symbolisere et ord, et objekt eller en idé. Moderne piktogrammer er utformet med tanke på å være utvetydige og lettforståelige fremstillinger av det de skal symbolisere. De brukes på informasjonsskilt, trafikkskilt, i bruksanvisninger og dataprogrammer for å forenkle kommunikasjonen på tvers av ulike språk. Internasjonalt finnes det ISO-standardiserte piktogrammer for bruk på informasjonsskilt i det offentlige rom (ISO 7001:2007 Graphical symbols -- Public information symbols).
Piktogrammer kan dessuten brukes som betegnelse for bildetegn i såkalte piktografiske skrifter. Slike tegn kalles også ideogrammer. Begrepet piktogrammer brukes da om tegn og bilder som viser objekter fra virkeligheten, mens ideogrammene er bildetegn som er mer abstrakte og ikke like umiddelbart forståelige. Også bokstavene i vårt alfabet stammer opprinnelig fra enkle piktogrammer. 


== Se også ==
Piktografisk skrift
Faresymboler
Ikon
Hieroglyf


== Kilder ==
Norges Byggforskningsinstitutt: Piktogrammer i bygd miljø (pdf) (av Jon Christophersen, 2004) Besøkt 26. desember 2017


== Eksterne lenker ==
(en) Pictograms – kategori av bilder, video eller lyd på Commons