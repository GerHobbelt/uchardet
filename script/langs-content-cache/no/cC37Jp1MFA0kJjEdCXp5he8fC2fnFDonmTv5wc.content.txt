revision: 23261515
title: Hjerteslag (band)
url: https://no.wikipedia.org/wiki/Hjerteslag_(band)


---

Hjerteslag er et norsk poprock-band fra Bergen som ble startet i 2011.


== Historie ==


=== Dannelse (2011-2014) ===
Bandet ble dannet i 2011 og i 2014 spilte de på musikkfestivalene by:Larm og Øyafestivalen.


=== Møhlenpris motell (2015) ===
I januar 2015 ble de nominert til Årets Urørt med låten Papirsvaner, duell mot bandet Slutface om å nå finalen. Etter telte stemmer gikk ikke Hjerteslag videre. I mars 2015 ga bandet ut debutalbumet Møhlenpris motell, som høstet blant annet terningkast fem i VG og Aftenposten.


=== Vannmann 86 (2016) ===
I 2016 kom album nummer to, Vannmann 86, som fikk terningkast fem av samtlige medier. Albumet ble nominert til Spellemannprisen 2016 i klassen rock. Singelen Sang Til Sonja fikk en del spilletid på NRK P3.


=== Nattseileren (2018) ===
Slutten av 2018 kom bandets tredje album ut med navnet Nattseileren. Albumet inneholdte singler som Skyggesiden og Det Raymond sa. Hjerteslag avsluttet festivalen Bergenfest i 2019 på Plenen med rundt 8 000 tilstede.


=== Konflikt om varemerket «Hjerteslag» ===
Bandet ble meldt oppløst i 2021 av flere av medlemmene. Etter dette oppsto det uenighet mellom Eidevik og resten av bandet om rettighetene til varemerket Hjerteslag. Den 5. oktober 2021 gav Patentstyret Aarland, Hjelmås, Raknes og Sætre rettighetene til varemerket. Eidevik begjærte en administrativ overprøving av tildelingen i februar 2022.Patentstyret konkluderte i september 2022 med at verken Eidevik eller de fire andre hadde enerett, men at partene eide navnet sammen.Under koronapandemien (2021–2022) spilte Robert Eidevik og en ny besetning (Arve Isdal, Yngve Andersen og Ivar Thormodsæter) inn et nytt album. Eidevik kunngjorde i september 2022 at de ville gi ut albumet under bandnavnet Hjerteslag, og at albumet med tittelen Tyvens dagbok skulle lanseres den 11. november 2022.


== Diskografi ==


=== Album ===
2015: Møhlenpris motell
2016: Vannmann 86
2018: Nattseileren
2022: Tyvens dagbok


== Referanser ==


== Eksterne lenker ==
(no) Offisielt nettsted 
Arkivert hjemmeside
Hjerteslag på Facebook
(en) Hjerteslag på Apple Music 
(en) Hjerteslag på Discogs 
(en) Hjerteslag på MusicBrainz 
(en) Hjerteslag på Spotify 
(en) Hjerteslag på Last.fm 
(en) Hjerteslag på AllMusic