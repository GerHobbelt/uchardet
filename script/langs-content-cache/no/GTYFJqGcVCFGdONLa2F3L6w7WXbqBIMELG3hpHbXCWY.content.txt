revision: 22066603
title: Beneath the Snow Encumbered Branches
url: https://no.wikipedia.org/wiki/Beneath_the_Snow_Encumbered_Branches


---

Beneath the Snow Encumbered Branches (også kjent som The Shortening Winter's Day Is Near a Close) er et maleri fra 1901 av den skotske maleren Joseph Farquharson (1846–1935). Bildet forestiller en hyrde som er ute i vinterkulden med fårene sine. I bakgrunnen skimtes den nedadgående vintersolen bak trærne. 
Farquharson malte ofte vinterscener fra sitt gods i Aberdeenshire. For ikke å fryse under malerseansene, lot han bygge en liten malehytte på hjul med innebygget ovn, som ble trukket rundt til de forskjellige motivene han lot seg inspirere av på eiendommen. På Beneath the Snow Encumbered Branches brukte han en ansatt til å posere som fårhyrde.


== Proveniens ==
Det antas at Farquharson utstilte bildet på Royal Academy i 1901. Senere forsvant det ut av offentligheten, for igjen å dukke opp førr år senere da det ble satt på auksjon. I 2008 ble det igjen satt til auksjon, og ble solgt i slutten av november samme år. Bildet kan ses i Lady Lever Art Gallery, Liverpool, med aksesjonsnummeret LL3152. Det ses ofte gjengitt som motiv på juleartifakter, og var et av Hallmark Cards mest poulære julekort.


== Referanser ==