revision: 22355201
title: Circus Maximus
url: https://no.wikipedia.org/wiki/Circus_Maximus


---

For det norske progressive metal-bandet, se: Circus Maximus (band)
Circus Maximus er en hippodrom fra antikken beliggende mellom Palatinerhøyden og Aventinerhøyden i Roma. Den skal ha blitt anlagt allerede i begynnelsen av 500-tallet f.Kr. av kong Tarquinius Priscus.
I løpet av de etterfølgende århundrene ble Circus Maximus forbedret og bygget ut. Keisertidens arena var 620 meter lang, og tilskuertribunene var opp til 30 meter høye. Man regner med at det har vært plass til et par hundre tusen tilskuere, noe som er flere ganger Colosseums kapasitet. Det ble avholdt kappløp med hest og vogn. Ved de store festlighetene til Jupiters ære i september varte disse i flere uker. 
Circus Maximus ble også anvendt for andre formål som gladiatorleker, parader og offentlige henrettelser. De fleste kristne som led martyrdøden ved de ulike forfølgelsene døde her og ikke på Colosseum.
De siste kappløpene ble arrangert 549 e.Kr. I dag er det knapt mer enn en gressplen igjen av Circus Maximus. Som en kuriostet kan det nevnes at brannen som herjet Roma år 64 e.Kr. begynte i svingen på østsiden.


== Eksterne lenker ==
Offisielt nettsted 
(en) Circus Maximus (Rome) – kategori av bilder, video eller lyd på Commons 
(en) Circus Maximus – galleri av bilder, video eller lyd på Commons