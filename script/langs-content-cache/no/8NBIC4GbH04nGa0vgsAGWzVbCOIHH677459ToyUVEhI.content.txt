revision: 23225634
title: Jostein Stalheim
url: https://no.wikipedia.org/wiki/Jostein_Stalheim


---

Jostein Stalheim (født 23. juli 1960) er professor ved Høgskolen på Vestlandet.


== Bakgrunn ==
Han begynte med akkordeon hos Olav Ullestad og har siden studert med Mogens Ellegaard og Matti Rantanen. Som komponist har han studert hos Ib Nørholm, Lasse Thoresen og Olav Anton Thommessen. Han debuterte i 1986 med Danmarks radio Symfoniorkester i urfremføring av Ib Nørholm akkordeonkonsert Spiraler. Han har siden spilt med en rekke orkestre i og utenfor Norden og vært sentral i videreutvikling av norsk musikk for akkordeon.


== Karriere ==
Han har spilt med orkestre i og utenfor Norden, blant annet med Oslo filharmoniske orkester. Han har spilt inn flere CD-er med norsk musikk for akkordeon bl.a solo-CD Kast. 
Som komponist har han gjestet festivaler i inn- og utland og hadde høsten 2005 premiere på helaftens ballett De vilde Svaner over eventyret av H.C. Andersen. Hans verker har vært å finne på programmet til festivaler som Borealisfestivalen og Festspillene i Bergen. 
Stalheim har også laget musikk til opera, teater og utstillinger foruten en rekke verk for symfoniorkester, kammerensembler og soli. Musikken hans er spilt inn av en rekke artister bl.a Postures for strykesekstett og Hidden Music for fløyte og klaver. Orkesterverket TANchoreiÁRDÁstev finnes på CD-en Ung Symfoni og ble spilt på turne til St. Petersburg. 
Stalheim var med å starte konsertserien Avgarde som er oppkalt etter hans verk for solofiolin. Han fikk Fartein Valen-stipendet i 2001. Han ble 2019 nominert til The American Prize for operaen Rosetta´s Stone sammen med John G. Bilotta, John McGrew og Oded Ben-Horin.


== Diskografi ==
Kast – Rubeus m.m.
Hexa – Postures
Jabulani – Edward meets Edvard..
Live from Grieghallen – TANchoreiardaSTEV
Chromos – Hidden Music
Singing Landscape – Crossing lines
In Real Time – Inside
Avgarde – Dialog
Graffiti – "De vilde Svaner".


== Eksterne lenker ==
(en) Offisielt nettsted 
(en) Jostein Stalheim på Discogs