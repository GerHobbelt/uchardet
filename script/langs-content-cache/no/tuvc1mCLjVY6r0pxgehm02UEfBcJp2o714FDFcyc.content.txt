revision: 22892005
title: Byctiscini
url: https://no.wikipedia.org/wiki/Byctiscini


---

Byctiscini er en gruppe av biller i gruppen snutebiller (Curculionoidea). Deres mest slående trekk er at mange arter ruller sammen blader til en sigarlignende rull der larvene utvikler seg. De fleste artene lever i tropiske skoger, men noen arter finnes i de aller fleste områder. I Norge er det registrert 11 arter.


== Utseende ==
Små til middelsstore biller (ofte 2 – 6 mm), kroppen gjerne mer eller mindre pæreformet, oversiden glatt eller fint hårete, som oftest med metallglans. Hodet er i midten trukket ut til en snute som vanligvis er lengre, ofte mye lengre, enn resten av hodet. Fasettøynene er runde og utstående. Brystskjoldet (pronotum) er omtrent så langt som bredt, framover tilsmalnet, med rundede sider. Hos noen arter har det en kraftig, framoverrettet pigg på siden. Dekkvingene er mye bredere enn brystskjoldet, med tydelige skuldre, parallellsidige eller bredest i den bakerste delen. Beina er kraftige og middels lange.


== Levevis ==
Snutebladrullerne er uvanlige i og med at billene legger forholdene spesielt til rette for avkommet sitt ved å bygge hus til dem. Ofte gjør de dette ved å rulle sammen blader. Sigarrulleren (Byctiscus betulae) lager et lignende kammer ved å folde sammen et eller flere blader til en kapsel. Den kan finnes på ulike slags løvtrær. 
Noen arter lager ikke bladruller, men de voksne billene gnager skader i frukter eller plantevev, og larvene ernærer seg på det skadede vevet. En del arter regnes som skadegjørere på trær og busker. De aller fleste artene lever på busker og trær, noen få på urter.


== Systematisk inndeling / norske arter ==

Ordenen biller, Coleoptera Linnaeus, 1758
Underordenen Polyphaga Emery, 1886
Gruppen (infraorden) Cucujiformia Lameere, 1938
Familien snutebladrullere, Rhynchitidae Gistel, 1856
Stammen Byctiscini Voss, 1923
Understammen Byctiscina
Slekten Aspidobyctiscus Schilsky, 1903 - 19 arter
Slekten Byctisculus Legalov, 2003 - 2 arter
Slekten Byctiscus Thomson, 1859 - 89 arter, i Norge:
Sigarruller, Byctiscus betulae (Linnaeus, 1758)
Byctiscus populi (Linnaeus, 1758)
Slekten Neobyctiscidius Legalov, 2007 - 2 arter
Understammen Listrobyctiscina Legalov, 2003
Slekten Listrobyctiscus Voss, 1923 - 28 arter
Slekten Nelistrobyctiscus Legalov, 2003 - 4 arter
Understammen Svetlanaebyctiscina Legalov, 2003
Slekten Baikovius Legalov, 2005 - én art
Slekten Byctiscidius Voss, 1923 - 4 arter
Slekten Byctiscophilus Voss, 1930 - én art
Slekten Probyctisculus Legalov, 2007 - 2 arter
Slekten Svetlanaebyctiscus Legalov, 2001 - én art


== Referanser ==


== Kilder ==
Silfverberg, H. 1992. Enumeratio Coleopterorum Fennoscandiae, Daniae et Baltiae (Liste over Nordens biller). Helsinki.Zahradník, J. og Chvála, M. 1991. Teknologisk forlags store bok om insekter. N.W. Damm. Om snutebladrullere, s. 378-380.


== Eksterne lenker ==
(no) Byctiscini hos Artsdatabanken 
(en) Byctiscini hos Fauna Europaea 
(en) Kategori:Byctiscini – bilder, video eller lyd på Wikimedia Commons 
Byctiscini – detaljert informasjon på Wikispecies Sigarruller og Pselaphorhynchites aequatus: [1] Arkivert 22. mai 2007 hos Wayback Machine.