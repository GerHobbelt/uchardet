revision: 23267836
title: Hans Moleman
url: https://no.wikipedia.org/wiki/Hans_Moleman


---

Hans Moleman er en fiktiv muldvarplignende karakter fra "The Simpsons". Han debuterte i episode 38, sesong 3, "Scary movie". Flere har lagt stemmer til figuren, deriblant Dan Castellaneta.I episode 13 av sesong 26, "Walking Big & Tall", blir det avslørt at Moleman var den tidligere ordføreren for Springfield. Men han ble forvist av alle de andre innbyggerne fra Springfield på en hest, etter at Moe Szyslak oppdager at en sang Moleman visstnok skal ha funnet på - som Springfields by-sang tretti år tidligere - egentlig var en kopi av en sang som tilhørte en annen by. Men denne sangen ble allerede brukt som by-sang av en rekke andre byer over hele USA. Moleman er også vert for et radio-program med tittelen "Moleman in the Morning" som går på Springfield sin radio-stasjon KJAZZ. I likhet med mange av de andre tilbakevendende karakterene i TV-serien har Hans Moleman hatt et bredt spekter av forskjellige jobber i løpet av TV-serien.
Hans Molemans opptredener kommer vanligvis i form at han blir drept i forskjellige ulykker. Men på uforklarlig vis kommer han hele tiden tilbake uskadd i de påfølgende episodene. Han har blant annet blitt henrettet via den elektriske stolen, kastet ut av et vindu, spist opp av alligatorer, drept av Grim Reapers berøring, druknet etter å ha kjørt lastebilen sin over en ødelagt bro, og bilen hans eksplodere etter å ha kjørt inn i et tre. I tillegg har han blitt knust av forskjellige gjenstander, ved ulike anledninger. I The Simpsons Movie kjører Homer Simpsons bil over ham. Moleman har også lidd forskjellige ikke-dødelige ulykker - for eksempel å bli truffet i lysken av en fotball, eller krasjet bilen hans inn i restauranten Planet Hype.


== Referanser ==