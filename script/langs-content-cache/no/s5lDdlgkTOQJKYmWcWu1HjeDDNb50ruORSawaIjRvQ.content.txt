revision: 23333625
title: Civita
url: https://no.wikipedia.org/wiki/Civita


---

Civita er en norsk borgerlig og liberal tankesmie. Civita ledes av Høyre-medlem og tidligere Høyre-statsråd Kristin Clemet. Tankesmien ble stiftet 2003 og er tilknyttet det internasjonale nettverket Atlas Network. Styreleder i Civita er i 2021 investor i investeringsfirmaet Sundt AS og tidligere styreformann for Oslo Børs Leiv Askvig.


== Formål ==
Ifølge Civitas egen formålsbeskrivelse skal organisasjonen «[arbeide] for økt kunnskap og oppslutning om liberale verdier, institusjoner og løsninger, for å fremme en samfunnsutvikling basert på respekt for individets frihet og personlige ansvar. Civita skal realisere sitt formål gjennom utredninger og analyser, deltakelse i samfunnsdebatten, skolering, møter og seminarer.»


== Virke ==
Civita gjennomfører årlige seminarer i Oslo, og med jevne mellomrom også i Bergen og Trondheim. Oscarsborg-, Flesland- og Værnesseminaret er møteplasser som når ut til ideologisk interesserte unge mennesker fra politikk og samfunnsliv. Seminarene er idédebatt og dialog med anerkjente foredrag og gruppediskusjoner. Civita-akademiet og Civita-skolen arrangeres årlig. Der bidrar forskere og politikere fra Norge og utlandet til å belyse temaer i politisk ideologi og filosofi.
Civita utgir også bøker, rapporter og notater.
Civita ble etablert i 2003 og fikk kontorer i Akersgata 36 i februar 2004.


== Personer tilknyttet Civita ==
Kristin Clemet (leder), Marius Doksheim (fagsjef),  Therese Thomassen (kommunikasjonssjef), Lars Kolbeinstveit - Filosof og rådgiver,  Eirik Løkke - Rådgiver,  Bård Larsen - Historiker,  Mathilde Fasting - Siviløkonom og idéhistoriker,  Torkel Brekke - Professor i religionshistorie, Lars Fr. H. Svendsen


== Styret ==
Styrets leder er i 2021 investor i Sundt AS og tidligere styreformann for Oslo Børs Leiv Askvig.Øvrige medlemmer av styret til Civita er:
Administrerende direktør og investor Benedicte Elisabeth Bakke Agerup
Høyre-medlem Espen Søilen
Milliardær og investor Kim Wahl
Høyre-medlem og tidligere statsråd Thorhild Widvey
NHO-direktør Gjermund LøyningI mars 2021 trakk daværende styremedlem Ragnhild Astrup Tschudi seg fra styret da det ble kjent i Dagens Næringsliv at familien hennes har skjult milliardformue i utlandet fra norske skattemyndigheter gjennom flere generasjoner.


== Kjente aksjonærer i Civita ==
Aksjeselskapet Civita er non-profit og gikk med et underskudd på 9,8 millioner i 2012. Aksjonærer spenner fra ulike selskaper innen shipping, investering, holding og rederier, samt en rekke arbeidsgiverforeninger.
De største aksjonærene inkluderer  blant annet:
Næringslivets Hovedorganisasjon - 17 %
Liberalt forskningsinstitutt - 15 %
Norges Rederiforbund - 12 %
Ferd Holding - 9 %Øvrige aksjonærer involverer blant annet Jens Ulltveit-Moe (gjennom Umoe AS), Hovedorganisasjonen Virke, Leif Höegh & Co, Jotun AS, Höegh Autoliners, Carl Otto Løvenskiold (1953) (gjennom  Løvenskiold–Vækerø), Stein Erik Hagen (gjennom Canica), Christen Sveaas (gjennom Kistefos AS).


== Referanser ==


== Eksterne lenker ==
(no) Offisielt nettsted 
(en) Offisielt nettsted 
(no) Civita på Twitter 
(no) Civita på Facebook 
(no) Civita på Instagram 
(no) Civita på LinkedIn