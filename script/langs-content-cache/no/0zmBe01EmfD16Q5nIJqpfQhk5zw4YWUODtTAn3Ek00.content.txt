revision: 23215643
title: Sandaler
url: https://no.wikipedia.org/wiki/Sandaler


---

Sandaler er en type åpent fottøy som består av en fast, oftest flat såle fastspent til foten med remmer på ulike måter. Det kan også være lette sko med åpent, gjennombrutt og luftig overlær.  
Fordi sandaler gir bedre lufting for foten og tærne, brukes de i utstrakt grad i varme deler av verden, men også i varme årstider andre steder. Sandaler kan benyttes av kvinner og menn, barn og voksne. De kan også brukes som luftige innesko og for å unngå eller behandle fotsopp.


== Historikk ==
Sandaler med såler og remmer er sammen med myke, sokkeliknende skinnsko blant de eldste typene fottøy en kjenner til. Bildegalleriet viser sandaler av ulike typer flettverk, av skinn og lær og med tresåle.

		
		
		
		
		
		
		
		
Ordet sandal har kommet til norsk og dansk fra tysk som har det fra det latinske sandalium, som igjen har hentet ordet fra gresk der det har asiatisk opprinnelse. 
Flippflopper, også kalt kjippkjapper og slippers, er en type enkle sandaler som bare er festet til foten med en y-formet reim mellom og over tærne. Slippers har tradisjonelt vært brukt som strand- eller badesko, men har også blitt et sommerlig moteplagg.


== Se også ==
Flippflopper
Badesko
Mokasin
Tøfler
Espadriller


== Eksterne lenker ==
(en) Sandals – kategori av bilder, video eller lyd på Commons 
«DigitaltMuseum: Søk:  'sandaler'». DigitaltMuseum. Besøkt 21. mai 2012.