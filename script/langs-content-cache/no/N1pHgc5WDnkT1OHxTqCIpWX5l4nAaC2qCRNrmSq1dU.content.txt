revision: 19735144
title: Liberatores
url: https://no.wikipedia.org/wiki/Liberatores


---

Liberatores («frigjørere») er den betegnelsen som Julius Cæsars drapsmenn brukte om seg selv for å rettferdiggjøre drapet.
Mennene som er regnet for å være lederne av sammensvergelsen, var Gaius Cassius Longinus og Marcus Junius Brutus (sønn av Cæsars elskerinne Servilia Caepionis)
Marcus Tullius Cicero var ikke medlem av sammensvergelsen, og ble overrasket da attentatet var et faktum, men skrev senere til konspiratoren Trebonius at han ønsket han hadde blitt «invitert til den herlige banketten». Cicero mente at liberatorene også skulle ha drept Marcus Antonius. Konspiratorene mente imidlertid at én tyranns dødsfall ville ha en sterkere symbolsk effekt, og hevdet i tillegg at hensikten ikke var et statskupp, men å fjerne en tyrann.
Mordet på Julius Cæsar var resultatet av en konspirasjon ved flere romerske senatorer. Det ble ledet av Gaius Cassius Longinus, Decimus Junius Brutus, og Marcus Junius Brutus. Der stakk Julius Cæsar til døde på et sted som lå tilstøtende til Pompeius’ teater på Idus martiae (15. mars) 44 f.Kr. Cæsar var romersk diktator av den romerske republikk på denne tiden etter å ha blitt erklært dictator perpetuo (diktator på livstid) av senatet. Denne utnevnelsen førte til at flere senatorer fryktet at Cæsar ønsket å fjerne senatet til fordel for et tyranni. Konspiratørene, liberatores, som de kalte seg, var ikke i stand til å gjenopprette republikken. Forgreningene av konspirasjonen og drapet førte til innbyrdeskrig og til sist at prinsipatet ble innført, noe som var begynnelsen på det romerske keiserrike


== Liste over liberatores ==
Rundt 40 mennesker var involvert i sammensvergelsen, men rundt halvparten av navnene har gått tapt i historien og bortimot ingenting er kjent om de navnene som har overlevd. De kjente attentatmennene var:

Gaius Cassius Longinus
Marcus Junius Brutus
Lucius Minucius Basilus
Servilius Casca
Gaius Casca (Servilius Cascas bror)
Decimus Junius Brutus Albinus
Lucius Tillius Cimber («Metellus Cimber» i Shakespeares drama Julius Cæsar, 1599)
Servius Sulpicius Galba
Gaius Trebonius
Lucius Minucius Basilus
Gaius Servilius Casca (bror av Publius Servilius Casca Longus)
Publius Servilius Casca Longus (bror av Gaius Servilius Casca og den som var ansvarlig for å stikke først)
Lucius Cassius Longinus (bror av Gaius Cassius Longinus)
Gaius Cassius Parmensis
Caecilius (bror av Bucolianus)
Bucolianus (bror av Caecilius)
Rubrius Ruga
Marcus Spurius
Publius Sextius Naso
Lucius Pontius Aquila[
Petronius
Decimus Turullius
Pacuvius Antistius Labeo
Lucius Cornelius Cinna (sønn av fire ganger konsul med samme navn)


== Referanser ==


== Eksterne lenker ==
Redegjørelse av drapet fra Nikolaos fra Damaskus
Redegjørelse av drapet fra historikeren Appian. Seksjon 114 inneholder en liste over de som deltok.
Suetonius, Life of Julius Caesar, inkluderer en redegjørelse av sammensvergelsen.