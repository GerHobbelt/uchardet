revision: 23668955
title: Kommunenummer
url: https://no.wikipedia.org/wiki/Norske_kommunenummer


---

Norske kommunenummer omfatter alle norske kommuner med tilhørende kommunenummer som historisk har vært eller er i bruk.
Norske kommunenummer på formatet ffkk, hvor ff angir fylkestilhørigheten og kk løpenummer innen hvert fylke, ble innført av SSB ved folketellingen 1946. Den opprinnelige fylkesnummerserien var 01–20, ettersom Norge hadde 20 fylker, inkludert Bergen fylke, i 1946.
I forbindelse med kommunereformen og sammenslåing av fylker var det mange endringer i fylkes- og kommunenummereringen fra 1. januar 2018 (Trøndelag) og 1. januar 2020 (øvrige), ved at sammenslåtte (nye) fylker har nye fylkesnummer i serien 30, 34 til 54 (med intervall på 4). Dermed fikk alle kommuner i de nye fylkene også nye kommunenummer basert på disse fylkesnumrene. Ettersom Oslo, Rogaland, Møre og Romsdal og Nordland fylker ikke var omfattet av sammenslåingene, beholder disse sine opprinnelige fylkesnummer også etter 2020. I oversikten er utgåtte nummerserier markert med "◆". Flere av fylkessammenslåingene er vedtatt reversert med virkning fra 1. januar 2024, hvor fylker som avsluttes er merket med "◇" og fylker som gjenopprettes med "☆".
Oversikten angir årstall (og eventuelt dato) for når kommunen ble opprettet, hvilke(n) kommune(r) som inngår eller har avgitt områder ved dannelsen av kommunen, årstall (og eventuelt dato) for når kommunen ble videreført, hvilke(n) kommune(r) som kommunen er innlemmet i, delt i eller overført et område til. I disse kolonnene er tidligere kommuner og tidligere navneformer angitt med kursiv. For navneformer som skiller seg tydelig fra hverandre, f.eks. Sylte og Tresfjord, er disse angitt i kolonnen for kommunenavn, men her er det vanskelig å sette et skarpt skille mot revisjoner av skrivemåten.


== Historikk ==
Historisk har antallet kommuner i Norge variert kraftig. Ved innføringen av demokratisk lokalstyre med formannskapsdistrikter i 1838 ble det opprettet 397 kommuner i hele landet, som i oversikten er markert med "★". Det opprinnelige kommunestrukturen hadde en nummerering på formatet a.f, hvor a angav amtstilknytningen angitt med romertall I - XX (1–20) og f løpende fra 1 angav formannskapsdistriktet innenfor hvert amt begynnende med kjøp- og ladesteder - ikke ulikt formatet som ble innført i 1946. I oversikten er det opprinnelige formannskapsdistriktsnummer på disse 397 enhetene oppført.
For de 355 herredskommunene på landet var inndelingen basert på datidens prestegjeld og i noen tilfeller kirkesogn, mens 25 kjøp- og ladesteder, dvs. byer (for)ble egne enheter. Et stort antall prestegjeld og kirkesogn kan føre sin historikk tilbake til middelalderen og er markert med hhv. "‡" og "†". Både den geistlige og sivile historikken er oppført i feltet "Forhistorie", adskilt av en horisontal skillelinje. I perioden fra 1838 og utover til 1930-årene økte antallet kommuner kraftig, dels ved at herredskommuner ofte basert på store prestegjeld ble oppdelt i sine enkelte kirkesogn, eller at nye kjøp- og ladesteder ble utskilt som egne kommunale enheter. Følgelig økte antallet i denne perioden til sitt høyeste på 747 kommuner i 1947. Senere har dette blitt redusert gjennom Schei-komiteen i 1960-årene og mindre omfattende sammenslåinger i 1980- og 90-årene (Buvik-utvalget), og sist 2014–2020 (Kommunereformen) hvor antall kommuner ble redusert fra 428 (2014) til 358 (fra 1. januar 2020).
Den opprinnelige serien på dette formatet på kommunenumre ble innført av Statistisk sentralbyrå i forbindelse med folketellingen 1946, hvilket tilfeldigvis sammenfalt med tidspunktet med flest antall kommuner i Norge. Nummerrekkefølgen innen hvert fylke baserer seg på den tidligere fogderiinndelingen. For statistiske formål har kommunale enheter som har eksistert tilbake til 1838, blitt gitt egne kommunenummer uten at de i realiteten hadde kommunenummer i den perioden de eksisterte, disse ble gitt tredjesiffer 8 eller 9 og/eller er angitt med "*". Ved delinger og sammenslåinger har nye kommuner fått nye kommunenummer, og det var tidligere vanlig å beholde eller "gjenbruke" kommunenummer, og av denne grunn forekommer mange kommunenummer flere ganger. Gjenbruk av kommunenummer uten direkte videreføring av den opprinnelige kommunen er angitt med "#". Det er også tilfeller hvor en kommune har vært delt i mindre enheter en periode, for senere å bli gjenopprettet, for eksempel Gausdal og Rendalen. Kommuner som skifter fylke får også nytt kommunenummer, hvilket i tidsperioden 1840–2018 bare omfattet noen få kommuner, mens ved kommunereformen omfattet omkring 3/4 av Norges kommuner.
Fra 1838 ble det skilt mellom bykommune og herredskommune, og dette ble fra 1946 angitt ved at førstnevnte har tredjesiffer 0, mens sistnevnte har tredjesiffer 1, 2 og så videre. Noen bykommuner ble ved sammenslåing med omliggende landkommuner, definert som landkommune, hvilket er er angitt med ◎. Skillet mellom by- og landkommuner ble fjernet i 1992 er dette skillet i kommunenummer beholdt, også i den nye nummerserien fra 2018/20. Likefullt har Holmestrand fått tilbake bystatus, og er merket med ●.
I oversikten er tidligere kommunenavn og historiske skrivemåter oppført, tilbake til norrønt, med endringstidspunkt der dette er kjent, ellers angis årstall for folketellingshefte eller stortingsvalg hvor navneformen er benyttet. En rekke stedsnavn ble fornorsket i matrikkelen av 1886, og 1903, samt ved kongelige resolusjoner i årene 1900–1940. Ved rettskrivningen av 1917 ble aa erstattet av å, og denne bokstaven var innført ved folketellingen 1920. Det betyr at enkelte kommuner hadde tre skrivemåter i løpet av få år, f.eks. Vaage (til 1917), Vaagaa (1918–1919) og Vågå (fra 1920).


== 1946-nummerserien ==


=== 01. Østfold◆ ===
I. Smaalenenes Amt 1671–1918
01. Østfold fylke 1919–2019
Inngår fra 1.1.2020 i Viken, og samtlige kommuner fikk nye kommunenummer.


=== 02. Akershus◆ ===
II. Akershus Amt 1671–1918
02. Akershus fylke 1919–2019
Inngår fra 1.1.2020 i Viken, og samtlige kommuner fikk nye kommunenummer.


=== 03. Oslo ===
Utskilt fra Akershus Amt 1842
III. Christiania Amt 1842–1918
03. Kristiania fylke 1919–1924, Oslo fylke fra 1.1.1925
Består som eget fylke etter 1.1.2020, og beholder sitt fylkes- og kommunenummer.


=== 04. Hedmark◆ ===
Utskilt fra Oplandenes Amt 1781
IV. Hedemarkens Amt 1781–1918
04. Hedmark fylke 1919–2019
Inngår fra 1.1.2020 i Innlandet, og samtlige kommuner fikk nye kommunenummer.


=== 05. Oppland◆ ===
Utskilt fra Oplandenes Amt 1781
V. Kristians Amt 1781–1918
05. Oppland fylke 1919–2019
Inngår fra 1.1.2020 i Innlandet, unntatt Jevnaker og Lunner overført til Viken, og samtlige kommuner fikk nye kommunenummer.


=== 06. Buskerud◆ ===
VI. Buskeruds Amt 1680–1818
06. Buskerud fylke 1919–2019
Inngår fra 1.1.2020 i Viken, og samtlige kommuner fikk nye kommunenummer.

0680 Strømm og 0681 Strømsgodset tilhørte Vestfold under hele sin levetid, så Juvkams oppførelse under Buskerud ansees å være feil.


=== 07. Vestfold◆ ===
Opprettet av Laurvig og Jarlsberg grevskaper 1821
VII. Jarlsberg og Larviks Amt 1821–1918
07. Vestfold fylke 1919–2019
Inngår fra 1.1.2020 i Vestfold og Telemark, unntatt Svelvik som inngikk i Drammen i Viken, og samtlige kommuner fikk nye kommunenummer.


=== 08. Telemark◆ ===
VIII. Bratsberg Amt 1671–1918
08. Telemark fylke 1919–2019
Inngår fra 1.1.2020 i Vestfold og Telemark, og samtlige kommuner fikk nye kommunenummer.


=== 09. Aust-Agder◆ ===
IX. Nedenes Amt 1685–1918
09. Aust-Agder fylke 1919–2019
Inngår fra 1.1.2020 i Agder, og samtlige kommuner fikk nye kommunenummer.


=== 10. Vest-Agder◆ ===
X. Lister og Mandals Amt 1685–1918
10. Vest-Agder fylke 1919–2019
Inngår fra 1.1.2020 i Agder, og samtlige kommuner fikk nye kommunenummer.

1Gyland (1838-39) regnes ikke blant de "opprinnelige" formannskapsdistriktene, men som en del av Bakke.2Bakke i sin helhet regnes blant de "opprinnelige" formannskapsdistriktene. Det ble imidlertid opprettet tre formannskapsdistrikt: 1) Vestre Bakke og Sirdal sogn i Stavanger amt, 2) Østre Bakke og Sirdal sogn, og 3) Gyland, de siste to i Lister og Mandals amt. Disse ble slått sammen til et formannskapsdistrikt 1839.


=== 11. Rogaland ===
XI. Stavanger Amt 1671–1918
11. Rogaland fylke fra 1.1.1919
Består som eget fylke etter 1.1.2020 og beholder sitt fylkesnummer. Fylkets kommuner, med unntak av kommunesammenslåinger, beholder sine kommunenummer.


=== 12. Hordaland◆ ===
Utskilt fra Bergenhus Amt 1763
XII. Søndre Bergenhus Amt 1763–1918
12. Hordaland fylke 1919–2019
Inngår fra 1.1.2020 i Vestland, og samtlige kommuner fikk nye kommunenummer.


=== 13. Bergen◆ ===
Utskilt fra Søndre Bergenhus Amt 1831
XIII. Bergen Amt 1831–1918
13. Bergen fylke 1919–1971
Inngikk fra 1.1.1972 i Hordaland.


=== 14. Sogn og Fjordane◆ ===
Utskilt fra Bergenhus Amt 1763
XIV. Nordre Bergenhus Amt 1763–1918
14. Sogn og Fjordane fylke 1919–2019
Inngår fra 1.1.2020 i Vestland, og samtlige kommuner fikk nye kommunenummer. Unntatt Hornindal overført til Møre og Romsdal og inngår i nye Volda kommune.


=== 15. Møre og Romsdal ===
XV. Romsdals Amt 1671–1918
15. Møre fylke 1919–1934, Møre og Romsdal fylke fra 1.1.1935
Består som eget fylke etter 1.1.2020 og beholder sitt fylkesnummer. Fylkets kommuner, med unntak av kommunesammenslåinger, beholder sine kommunenummer. Unntatt Rindal (1.1.2019) og Halsa (1.1.2020) overført til Trøndelag.


=== 16. Sør-Trøndelag◆ ===
Utskilt fra Trondhjems Amt 1804
XVI. Søndre Trondhjems Amt 1804–1918
16. Sør-Trøndelag fylke 1919–2017
Inngår fra 1.1.2018 i Trøndelag, og alle kommuner fikk nye kommunenummer.

1Rennebu regnes blant de "opprinnelige" formannskapsdistriktene. Enkelte kilder oppgir at Rennebu formelt ble skilt ut fra Meldal i 1839.


=== 17. Nord-Trøndelag◆ ===
Utskilt fra Trondhjems Amt 1804
XVII. Nordre Trondhjems Amt 1804–1918
17. Nord-Trøndelag fylke 1919–2017
Inngår fra 1.1.2018 i Trøndelag, og alle kommuner fikk nye kommunenummer.


=== 18. Nordland ===
XVIII. Nordlands Amt 1671–1918
18. Nordland fylke fra 1.1.1919
Består som eget fylke etter 1.1.2020 og beholder sitt fylkesnummer. Fylkets kommuner, med unntak ved kommunesammenslåinger, beholder sine kommunenummer. Unntatt Tjeldsund overført til Troms og Finnmark.


=== 19. Troms◆ ===
Utskilt fra Finmarkens Amt 1866
XIX. Tromsø Amt 1866–1918
19. Troms fylke 1919–2019
Inngår fra 1.1.2020 i Troms og Finnmark, og samtlige kommuner fikk nye kommunenummer.


=== 20. Finnmark◆ ===
Vardøhus amt 1668–1787
XX. Finmarkens Amt 1787–1918
20. Finnmark fylke 1919–2019
Inngår fra 1.1.2020 i Troms og Finnmark, og samtlige kommuner fikk nye kommunenummer.


== 2018-nummerserien ==


=== 30. Viken◇ ===
30. Viken fylke 2020-2023
I Viken inngår kommuner fra tidligere Østfold, Akershus og Buskerud fylker, Svelvik kommune i Vestfold, samt Jevnaker og Lunner i Oppland. Viken har fylkesnummer 30, fra 1.1.2020 - 31.12.2023.
Deles fra 1.1.2024 i Østfold, Akershus og Buskerud, og samtlige kommuner får nye kommunenummer.


=== 31. Østfold☆ ===
Østfold gjenopprettes som eget fylke fra 1.1.2024 med kommunene som tilhørte, eller ble slått sammen av kommuner som lå i Østfold før sammenslåingen til Viken 1.1.2020, med unntak av Rømskog som inngikk i Aurskog-Høland fra samme dato.


=== 32. Akershus☆ ===
Akershus gjenopprettes som eget fylke fra 1.1.2024 med kommunene som før 1.1.2020 tilhørte, eller ble slått sammen av kommuner som lå i Akershus før sammenslåingen til Viken, Rømskog fra Østfold som inngikk i Aurskog-Høland, Røyken og Hurum fra Buskerud som inngikk i Asker, og Jevnaker og Lunner som tilhørte Oppland.


=== 33. Buskerud☆ ===
Buskerud gjenopprettes som eget fylke fra 1.1.2024 med kommunene som før 1.1.2020 tilhørte, eller ble slått sammen av kommuner som lå i Buskerud før sammenslåingen til Viken, samt Svelvik fra Vestfold som inngikk i Drammen og unntatt Røyken og Hurum som inngikk i Asker fra samme dato.


=== 34. Innlandet ===
I Innlandet inngår kommuner fra tidligere Hedmark og Oppland fylker, unntatt Jevnaker og Lunner overført til Viken. Innlandet har fylkesnummer 34, fra 1.1.2020.


=== 38. Vestfold og Telemark◇ ===
39. Vestfold og Telemark fylke 2020-23
I Vestfold og Telemark inngår kommuner fra tidligere Vestfold og Telemark fylker, unntatt Svelvik overført til Viken. Vestfold og Telemark har fylkesnummer 38, fra 1.1.2020 - 31.12.2023.
Deles fra 1.1.2024 i Vestfold og Telemark, og samtlige kommuner får nye kommunenummer.


=== 39. Vestfold☆ ===
Vestfold gjenopprettes som eget fylke fra 1.1.2024 med kommunene som før 1.1.2020 tilhørte, eller ble slått sammen av kommuner som lå i Vestfold før sammenslåingen til Vestfold og Telemark, unntatt Svelvik som inngikk i Drammen i Viken fra samme dato.


=== 40. Telemark☆ ===
Telemark gjenopprettes som eget fylke fra 1.1.2024 med kommunene som før 1.1.2020 tilhørte, eller ble slått sammen av kommuner som lå i Telemark før sammenslåingen til Vestfold og Telemark.


=== 42. Agder ===
I Agder inngår kommuner fra tidligere Aust-Agder og Vest-Agder fylker. Agder har fylkesnummer 42, fra 1.1.2020.


=== 46. Vestland ===
I Vestland inngår kommuner fra tidligere Hordaland og Sogn og Fjordane fylker, unntatt Unntatt Hornindal overført til Møre og Romsdal. Vestland har fylkesnummer 46, fra 1.1.2020.


=== 50. Trøndelag ===
I Trøndelag inngår kommuner fra tidligere Sør-Trøndelag og Nord-Trøndelag fylker, samt Halsa og Rindal fra Møre og Romsdal.
Trøndelag har fylkesnummer 50, fra 1.1. 2018.


=== 54. Troms og Finnmark◇ ===
54. Troms og Finnmark fylke 2020-2023
I Troms og Finnmark inngår kommuner fra tidligere Troms og Finnmark fylker, samt Tjeldsund fra Nordland. Troms og Finnmark har i fylkesnummer 54, fra 1.1.2020 - 31.12.2023.
Deles fra 1.1.2024 i Troms og Finnmark, og samtlige kommuner får nye kommunenummer.


=== 55. Troms☆ ===
Troms gjenopprettes som eget fylke fra 1.1.2024 med kommunene som før 1.1.2020 tilhørte, eller ble slått sammen av kommuner som lå i Troms før sammenslåingen til Troms og Finnmark, samt Tjeldsund fra Nordland som ble slått sammen med Skånland fra samme dato.


=== 56. Finnmark☆ ===
Finnmark gjenopprettes som eget fylke fra 1.1.2024 med kommunene som før 1.1.2020 tilhørte, eller ble slått sammen av kommuner som lå i Finnmark før sammenslåingen til Troms og Finnmark.


== Kommunenummer på annet enn kommuner ==
Skatteetaten og Statistisk sentralbyrå benytter enkelte nummer for skatteopplysninger og økonomisk statistikk som vanligvis er knyttet til en kommune, men som i noen tilfellet ikke kan knyttes til noe område eller kommune i Norge.

2211 Jan Mayen
2311 Kontinental-sokkelen syd for 62° N
2321 Kontinental-sokkelen nord for 62° N
2312 Utland/Næringsdrift. Brukes om utenlandssaker, næringsdrift, petroleumsvirksomhet utenfor fastland. Skattested for tjenestemann i utenrikstjeneste m.v.
2435 Kildeskatt pensjon. Brukes for spesialskatteordning for utenlandske borgere med pensjon fra Norge, men som ikke oppholder seg i landet i inntektsåret (og som ikke av andre årsaker betaler "vanlig skatt" på linje med innbyggerne i landet).


== Referanser ==


== Litteratur ==
NOU 1992: 15 Kommune- og fylkesinndelingen i et Norge i forandring
Norges kirke og presteskap ved 900-årsjubileet. Oslo: Hanche. 1930. 


== Kilder og eksterne lenker ==
Historisk oversikt over endringer i kommune- og fylkesinndelingen, Dag Juvkam, 1999, SSB.no
Kommunekatalog gjeldende fra 1.1. 2008
Nasjonalbiblioteket
Norske Gaardnavne
Indrebø, Gustav (1935). Fjordung. [s.n.] 
Norges kommuner 1837-1997, Frode Korslund, 1997
Endring i kommune- og fylkesinndelingen, ssb.no
Stortingsvalget 1918
Fødestedskoder for Norge og utlandet
Folketellingen i Norge 1946 – SSB
Nye kommune- og fylkesnummer fra 2020
Bygdebøker på Nasjonalbiblioteket [1].
Historikk for prestegjeld og sogn, arkivverket.no
Norske-kirker.net
Norges kirker
Kirkesøk - Kirkebyggdatabasen
Dietrichson, L. (Lorentz) (1888). Sammenlignende Fortegnelse over Norges Kirkebygninger i Middelalderen og Nutiden. Malling. 
Kulturminnesøk
Norway's Parishes