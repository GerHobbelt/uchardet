revision: 21749266
title: Daddelpalme
url: https://no.wikipedia.org/wiki/Daddelpalme


---

Daddel er frukten av daddelpalmen (Phoenix dactylifera) i palmefamilien. Frukten er egentlig et bær som inneholder ett frø. Dadler dyrkes i tørre strøk av Asia og Nord-Afrika, særlig i oaser. Den er særlig økonomisk viktig i Midtøsten.
Daddelpalmen er et middels stort tre, 15-25 meter høyt, enten med flere stammer fra samme rotsystem eller med enkel stamme. Bladene er 3-5 meter lange. Dadler har vært brukt til mat i Midtøsten i tusenvis av år. De har vært dyrket fra Mesopotamia til forhistoriske Egypt, muligens så tidlig som 4000 f.Kr. Arkeologiske funn tyder på at dadler kan ha vært kultivert øst i Arabia i 6000 f.Kr.
Et 2000 år gammelt daddelfrø fra Masada nær Dødehavet ble i 2008 det eldste frøet i verden som man har fått til å spire. Foreløpige undersøkelser har vist at planten deler omtrent halvparten av DNAet med tre moderne varianter av daddelpalmen, fra Egypt, Irak og Marokko.


== Referanser ==


== Eksterne lenker ==
(en) daddelpalme i Encyclopedia of Life 
(en) daddelpalme i Global Biodiversity Information Facility 
(no) daddelpalme hos Artsdatabanken 
(sv) daddelpalme hos Dyntaxa 
(en) daddelpalme hos ITIS 
(en) daddelpalme hos NCBI 
(en) daddelpalme hos The International Plant Names Index 
(en) daddelpalme hos Tropicos 
(en) Kategori:Phoenix dactylifera – bilder, video eller lyd på Wikimedia Commons 
(en) Phoenix dactylifera – galleri av bilder, video eller lyd på Wikimedia Commons 
Phoenix dactylifera – detaljert informasjon på Wikispecies