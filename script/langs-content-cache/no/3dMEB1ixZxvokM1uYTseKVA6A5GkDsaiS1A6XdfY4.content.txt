revision: 23568943
title: '''''Sentralbad'''''
url: https://no.wikipedia.org/wiki/Sentralbadet_(Trondheim)


---

Sentralbadet er en tidligere svømmehall i Midtbyen i Trondheim som hadde tilhold i kommunens administrasjonsbygning i Prinsens gate 61. Svømmehallen var i bruk i perioden 1959 og frem til 2001, da Pirbadet ble åpnet.


== Historie ==
Spørsmålet om å bygge et sentralbad i Trondheim var på dagsorden allerede før krigen. Svømmehallen ble vedtatt utbygd av bystyret i 1954 som en del av Trondheim kommunes administrasjonsbygning og utførende arkitekt var Roar Tønseth. Bygningen stod ferdig i 1959 og regnskapet fra 1960 viste en total byggekostnad på ni millioner kroner. Bygningen ble oppført i syv etasjer på grunnen til flere sanerte tregårder langs Prinsens gate, Gjetveita og Skradikveita. Utbyggingen gjorde at Skradikveita forsvant helt.Svømmehallen bestod av et saltvannbasseng på 35 x 12,5 meter. Anlegget bestod ellers av stupetårn, badstue og garderobeanlegg. Svømmehallen ble lagt ned i 2001 ved åpningen av Pirbadet og i 2005 var hele bygningen bygget om til 106 leiligheter underlagt Sentralbadet borettslag. Parkeringshuset Sentralbadet P-hus har også tilhold i bygningen med 250 parkeringsplasser.


== Referanser ==


== Litteratur ==
Bratberg, Terje T. V. (2008). Trondheim byleksikon. Oslo: Kunnskapsforlaget. s. 473. ISBN 978-82-573-1762-1. 


== Eksterne lenker ==
(en) Sentralbadet, Trondheim – kategori av bilder, video eller lyd på Commons
Wikioppføring av «Sentralbadet» hos Strinda historielag