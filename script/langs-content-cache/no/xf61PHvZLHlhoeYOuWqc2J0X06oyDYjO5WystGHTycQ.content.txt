revision: 23555527
title: "Pelle Parafins B\xF8ljeband og automatsp\xF8kelsene"
url: https://no.wikipedia.org/wiki/Pelle_Parafins_B%C3%B8ljeband


---

Pelle Parafins Bøljeband var navnet på et band i Tramteaterets TV-serier for barn og ungdom, vist på NRK. Seriene med Pelle Parafins Bøljeband var Serum Serum (1980), Pelle Parafins Bøljeband og automatspøkelsene (1981) og Randi og Ronnis restaurant (1986). De ble vist i NRKs lørdagsprogram Halvsju. Seriene, som ble populær underholdning for hele familien, ble skrevet av Terje Nordby, musikken av Arne Garvang og Anders Rogg, regissør var Kalle Fürst.
PPB som popkulturell referanse dukket opp i en sketsj i NRKs Team Antonsen-serie i februar 2004, der Harald Eia, utstyrt med liknende pannebånd som Pelle Parafin brukte, ble utsatt for et politiavhør som besto av de første linjene i kjenningsmelodien. Pelle Parafins Bøljeband ble også parodiert en 4-ruters stripe i tegneserien M i humorbladet Pondus i 2005. 
"Bølje" henviser til New wave.


== Diskografi ==
Pelle Parafins Bøljeband (1981, gjenutgitt i 2003)
Randi og Ronnis restaurant (1986)
Tramteatrets krøniker (1995)
25 beste (2001)
40 beste (2003)


== Medlemmer av bandet ==
Billy Betong (spilt av Billy Johansson): Bass
Frida Frosk (spilt av Liv Aakvik): Sang, kor
Guttorm Grevling (spilt av Thorsten Dulsrud): Trommer, perkusjonsinstrumenter (til 1982)
Kåre Kelner (spilt av Henning Westeng): Trommer, perkusjonsinstrumenter (fra 1982)
Leon Latex (spilt av Anders Rogg): Tangentinstrumenter, sang, kor
Pelle Parafin (spilt av Arne Garvang): Gitar, munnspill, sang, kor
Ragna Rekkverk (spilt av Anne Nyutstumo): Sang, kor
Sandra Salamander (spilt av Marianne Krogness): Gitar, sang, kor
Randi (spilt av Kine Hellebust)
Ronny (spilt av  John Nyutstumo)
læreren og spøkelse (Spilt av Magne Berteig)


== Eksterne lenker ==
(en) Pelle Parafins Bøljeband på Discogs 
OM Tramteateret og Pelle Parafins bøljeband
Hjemmesiden til Arne Garvang
Tekster til de mest populære låtene fra Pelle Parafins Bøljeband