revision: 20728457
title: Dima Bilan
url: https://no.wikipedia.org/wiki/Dima_Bilan


---

Dima Bilan, russisk Дима Билан (født Viktor Nikolajevitsj Belan – Виктор Николаевич Белан, 24. desember 1981 i Karatsjajevo-Tsjerkessia) er en russisk artist. 
Dima Bilan representerte Russland under Eurovision Song Contest 2006 med sangen «Never Let You Go» og endte på andreplass. Han deltok igjen i Eurovision Song Contest 2008 og vant med sangen «Believe». I det påkostede sceneshowet i vinnerframføringen deltok blant annet den russiske kunstløperen og OL-mesteren Jevgenij Pljusjtsjenko.


== Biografi ==
Da han var bare to år gammel flyttet familien hans til bestemoren hans i byen Naberezhnye Chelny i Tatarstan. Som seksåring flyttet han og familien til Kabardino-Balkaria hvor han gikk på skolen sammen med søsteren. Han deltok i morgensamlinger, leste dikt og sang sanger.
Han ble utdannet som sanger ved Gnesins Musical College. Bilan debuterte som artist da han fikk fjerdeplass i den russisk/latviske festivalen New Wave i 2002. I 2003 ga han ut sitt første album, med tittelen «Nochnoy Huligan», som inkluderte versjoner av «Caruso» av Lucio Dalla og «Fever» av Elvis. I 2004 ga han ut den suksessrike singelen «Na beregu neba», som også er tittelen på hans andre album.
Bilan prøvde å bli valgt ut som Russlands deltaker i Eurovision Song Contest med sangen Not That Simple i 2005, men endte på andreplass i den russiske, nasjonale finalen. Musikkvideoen til den russiske versjonen av sangen ble kjent som den dyreste i russisk musikkproduksjons historie frem til da. I desember 2005 fikk Bilan to gullgrammofoner for sangen «Ty dolzjna ryadom byt», den russiske versjonen av «Not That Simple». Året etter vant han den russiske nasjonale finalen før Eurovision Song Contest, og kom til slutt på andreplass i den internasjonale finalen med «Never Let You Go», og i 2008 vant han også den internasjonale finalen med sangen «Believe».


== Diskografi ==


=== Album ===
2003 Ja notsjnoj khuligan (Я ночной хулиган – I'm a Night Hooligan)
2004 Na beregu neba (На берегу неба – At The Sky's Shore)
2006 Vremja – reka (Время-река – Time River)
2008 06 05 Protiv Pravil (Против Правил – Against The Rules)
2008 (New English album)
2008 (New Spanish album)


=== Singler ===
2003 Ja Notsjnoj Khuligan (Я ночной хулиган – I'm a Night Hooligan)
2005 Ty dolzjna rjadom byt (Ты должна рядом быть – Du burde bli hos meg; spilt inn på engelsk som «Not That Simple») Beste plassering på offisiell russisk hitliste: # 2
2005 Kak Khotel Ja (Как хотел я – How I wanted) # 2
2005 Ja tebja pomnju (Я тебя помню – I Remember You) # 18
2006 Eto byla ljubov (Это была любовь – It was love) # 1
2006 Never Let You Go # 3
2006 Nevozmozjnoje vozmozjno (Невозможное возможно – Det umulige er mulig; spilt inn på engelsk som «Lady Flame») # 1
2007 Vremja Reka (Время река – Tiden er ei elv; spilt inn på engelsk som «See What I See») # 2
2007 Number One Fan (produsert av Timbaland) #1
2007 Gore – zima (Горе-зима – Winter is Sorrow)


== Referanser ==


== Eksterne lenker ==
Offisielt nettsted 
(en) Dima Bilan – kategori av bilder, video eller lyd på Commons 
(en) Dima Bilan – galleri av bilder, video eller lyd på Commons 
(en) Dima Bilan på Internet Movie Database 
(en) Dima Bilan hos The Movie Database 
(en) Dima Bilan på Apple Music 
(en) Dima Bilan på Discogs 
(en) Dima Bilan på MusicBrainz 
(en) Dima Bilan på Spotify 
(en) Dima Bilan på Songkick 
(en) Dima Bilan på Last.fm 
(en) Dima Bilan på AllMusic 
Dima Bilan på Twitter 
Dima Bilan på Facebook 
Dima Bilan på Instagram 
Dima Bilan på YouTube 
Dima Bilan på Myspace 
Dima Bilan på TikTok 
Dima Bilan på Telegram