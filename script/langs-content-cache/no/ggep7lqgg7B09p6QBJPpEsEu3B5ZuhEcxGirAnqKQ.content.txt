revision: 15194437
title: Mastaba
url: https://no.wikipedia.org/wiki/Mastaba


---

Mastaba er et oldegyptisk begravelsesmonument bestemt for de tidligste konger av landet. Mastaba betyr «benk» og hentyder til formen på denne gravtypen.
Mastabaen blir i Egypt avløst av pyramidene som gravkamre for landets konger, selv om man til tider ser, at visse konger som eksempelvis Djedefre, sønnen av Khufu, valgte en Mastaba som siste hvilested på tross av at hans far nettopp hadde bygget Egypts største pyramide.
Det er med utgangspunkt i Mastabaen at pyramidene oppstår. Dette sees i forbindelse med Djosers gravanlegg i Sakkara, som er det første egyptiske monumentet i sten. Denne graven begynte opprinnelig som en mastaba, men man besluttet (Djoser og Imhotep formodentlig), at man ville bygge opp en grav av atskillige mastabaer stablet over på hverandre, og således oppstod den første trinnpyramiden i Egypts historie.
Senere, da det var normalt for konger å bli gravlagt i pyramider, ble mastabaen den foretrukne graven til gravleggelse av kongens nærmeste hoff, vesiren og de øverste embetsmenn.