revision: 23502874
title: Earth
url: https://no.wikipedia.org/wiki/Google_Earth


---

Google Earth er et globusprogram fra dataselskapet Google der man kan se satellittbilder fra hele jordkloden. Det varierer fra sted til sted hvor bra oppløsningen på bildene er, men på noen steder, som for eksempel i Bergen og Oslo, kan man se biler på parkeringsplasser og folk i gater.
Google Earth het tidligere Earth Viewer og var produsert av Keyhole, men skiftet navn da Google kjøpte selskapet.
Ideen bak teknologien ble hentet fra tyske TerraVision som mange år tidligere hadde utviklet en tilsvarende PC-programvare.


== Funksjoner ==
I tillegg til å se satellitt- og flybilder av hele jordkloden, kan man se landskap og bygninger i 3D. Man kan forandre synsvinkelen, og det er da mulig å se for eksempel fjellene i Jotunheimen med tilnærmet naturtro profil. Man kan også se opp og studere stjernehimmelen.


=== SketchUp ===
Google har lansert gratisprogrammet Google SketchUp. Med dette programmet kan man enkelt konstruere og publisere 3D-modeller for Google Earth. På nettstedet 3D Warehouse publiseres fortløpende 3D-modeller for Google Earth.


=== PlaceMarks ===
I Google Earth kan man legge til og dele bokmerker (PlaceMarks) som kan inneholde både tekst og bilder som vises i et vindu.


=== Overlays ===
Man kan også legge til «Image Overlays». For eksempel kan man legge inn et kart, flyfoto eller satellittbilde for et område.


=== Oppdaterte databaser ===
Google Earth kan også brukes til fortløpende automatiske oppslag i databaser som er tilpasset slik bruk ved hjelp av en såkalt Network Link. Ved hjelp av disse kan man for eksempel følge flytrafikk, regattaer og sykkelløp som Tour de France.


=== Bildebase ===
Bildebasen i Google Earth blir oppdatert og utvidet med ujevne mellomrom. Foreløpig er Norge for det meste dekket med lavoppløselige bilder.


=== Flysimulator ===
«Google Earth Flight Simulator» er en integrert flysimulator i Google Earth. Ved hjelp av simulatoren kan man fly verden rundt i forskjellige flytyper, som f.eks. Airbus A380.


== Referanser ==


== Eksterne lenker ==
(mul) Offisielt nettsted 
(en) Offisiell blogg 
(en) Google Earth – kategori av bilder, video eller lyd på Commons 
Google Earth på Twitter 
Google Earth på YouTube 
(en) German Google Earth Community
(en) View Wikipedia in Google-Earth (english)
(no) LiveLookup oppslag i Reiselivsbasen fra Google Earth, viser overnattingssteder i Norge med avstand og retning i forhold til skjerm senter.
(en) Info and News of the powerful Google Earth