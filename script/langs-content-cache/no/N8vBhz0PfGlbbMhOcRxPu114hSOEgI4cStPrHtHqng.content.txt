revision: 23228907
title: Dyrekretsen
url: https://no.wikipedia.org/wiki/Dyrekretsen


---

Dyrekretsen, stjernetegnene eller zodiaken er et begrep innen astrologi og refererer til et imaginært (tenkt) belte rundt jorden som heller 23,5 grader i forhold til ekvator. Dyrekretsen kalles også for ekliptikken. Den kan også ses på som en gradskive som solen følger gjennom årets gang. For oversiktlighetens skyld ble den delt inn i tolv 30-graders deler, som hver fikk navn etter stjernebilder. Astrologer sier at solen står i «Væren», mens astronomene kaller det samme for null grader.


== Innen medisin ==
Dyrekretsen var også viktig i medisinen i eldre tider da en trodde at de forskjellige stjernetegnene hadde innflytelse på forskjellige kroppsdeler.


== Innen astrologien ==

I astrologien er hvert enkelt stjernetegn blitt tilknyttet bestemte kjennetegn og egenskaper.
I grupper på tre er stjernetegnene tilknyttet de fire elementene, som er ild (Væren, Løven og Skytten), jord (Tyren, Jomfruen og Steinbukken), luft (Tvillingene, Vekten og Vannmannen) og vann (Krepsen, Skorpionen og Fiskene).


== Inndeling ==
De tolv delene eller «stjernetegnene» dyrekretsen er delt inn i er:

Væren (Aries) 21. mars – 20. april
Tyren (Taurus) 21. april – 20. mai
Tvillingene (Gemini) 21. mai – 21. juni
Krepsen (Cancer) 22. juni – 23. juli
Løven (Leo) 24. juli – 23. august
Jomfruen (Virgo) 24. august – 23. september
Vekten (Libra) 24. september – 22. oktober
Skorpionen (Scorpio) 23. oktober – 22. november
Skytten (Sagittarius) 23. november – 21. desember
Steinbukken (Capricorn) 22. desember – 19. januar
Vannmannen (Aquarius) 20. januar – 19. februar
Fiskene (Pisces) 20. februar – 20. mars


== Slangebæreren ==
Enkelte mener at stjernebildet Slangebæreren bør innlemmes i astrologien som det 13. stjernetegnet. Dette er ikke blitt allment vedtatt blant astrologer.


== Se også ==
Horoskop


== Referanser ==


== Eksterne lenker ==
(en) Zodiac – kategori av bilder, video eller lyd på Commons 
(en) Zodiac – galleri av bilder, video eller lyd på Commons