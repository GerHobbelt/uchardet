revision: 20687006
title: "Cecil B\xF8dker"
url: https://no.wikipedia.org/wiki/Cecil_B%C3%B8dker


---

Cecil Skaar Bødker (født 27. mars 1927 i Fredericia, død 19. april 2020) var en dansk forfatter, særlig av barnebøker.


== Liv og virke ==


=== Bakgrunn ===
Faren hennes, Hans Peter Jacobsen, var tegner ved en sølvvarefabrikk. Hun ble utlært som sølvsmed i 1948. Deretter arbeidet hun som sølvsmed, men forlot yrket til fordel for sitt forfatterskap. 


=== Forfatter ===
Allerede som barn hadde hun begynt hun å skrive. Hennes første diktsamlinger ble utgitt under navnet Cecil Skaar. Etternavnet Bødker stammer fra ekteskapet med Arne Bødker i perioden 1953-1974. 
Hennes debut var diktsamlingen Luseblomster, 1955. Den ble vel mottatt og plasserte henne sammen med de følgende diktsamlinger Fygende Heste, 1956, og Anadyomene, 1959, som en viktig forfatter innenfor etterkrigstidens mytisk orienterte modernisme.Hun utga sin første barnebok i 1967, og skrev siden en barnebok i året, stort sett. Hun er mest kjent for bøkene om Silas;  den første av dem, Silas og den sorte hoppe (1967) er innlemmet i Danmarks kulturkanons «barnekanon». Hungerbarnet ble i 2002 filmatisert under tittelen Ulvepigen Tinke. 
Hun har også skrevet flere bøker fra bibelhistorien. Et opphold i Etiopia i 1969 var bakgrunn for bøkene Leoparden og Dimma Gole. 
Formodentlig inspirert av sine opplevelser i Etiopia gjenopptok hun i I Fortællinger omkring Tavs (1971) tanken om det primitive liv som midlet mod det moderne menneskes fremmedgjorthet. Hun beskriver oppdragelsens betydning for den enkeltes selvrealisering. Ofte har hun skrevet om undertrykkelse, angst og sosial nød, og forfatterskapet rommer dypt engasjerte replikker til historiens gang.I 1998 mottok hun Det Danske Akademis Store Pris. Hun anvender bevisst gale stavemåter – for eksempel «hoderne» (korrekt dansk: «hovederne»), «lårt» (lort), «ihjæl» (ihjel), «somom» (som om) og «treerne» (træerne).Mange av hennes bøker er oversatt til andre språk. 
Bødker innstiftet Silas-Prisen, som er blitt utdelt hvert annet år siden 2001.


== Bibliografi ==


== Priser og utmerkelser i utvalg ==
 
Kritikerprisen 1961 for novellesamlingen Øjet
Første pris i Det Danske Akademis barnbokskonkurranse for Silas och den svarta hästen 1967
Kulturministeriets barnbokspris 1968 for Silas og den sorte hoppe
Den nederlandske ungdomsbokprisen Sølvgriffen 1972 for Rovdjuret
H.C. Andersendiplom 1974
Tagea Brandts Rejselegat 1975
H.C. Andersen-medaljen 1976
Otto Rungs Forfatterlegat 1981
Børnebogsprisen 1983 for "Marias barn"
Egholtsprisen 1983 for Silas-serien
Boghandlernes gyldne Laurbær 1985 for Marias Barn. Drengen og Marias Barn. Manden
Søren Gyldendal-prisen 1987
Dansk skolebibliotekarforenings børnebogspris 1992
Det Danske Akademis Store Pris 1998
Henrik Pontoppidans Mindefonds Legat 2004


== Referanser ==


== Eksterne lenker ==
(en) Cecil Bødker på Internet Movie Database 
(da) Cecil Bødker på danskefilm.dk 
(da) Cecil Bødker på danskfilmogtv.dk 
(en) Cecil Bødker hos The Movie Database 
(da) Cecil Bødker på bibliografi.dk