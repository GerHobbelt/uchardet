revision: 23568418
title: Pete Sandoval
url: https://no.wikipedia.org/wiki/Pete_Sandoval


---

Pete Sandoval (født 21. mai 1963 i Santa Ana, El Salvador) er en amerikansk trommeslager innen ekstrem metal. 
Hans første betydelige stint som trommeslager var for grindcore-bandet Terrorizer, som ble dannet midt på 1980-tallet, og hvor han begynte å vise frem sitt talent.  Sterkt påvirket av grindcore-musikken rundt seg utviklet Sandoval raskt sine ferdigheter som trommeslager med lite formell opplæring eller musikalsk utdanning. 
I 1988 ble Sandoval invited til å bli med i death metal-bandet Morbid Angel. Samtidig ble den opprinnelige lineup'en i Terrorizer oppløst etter at Sandoval og gitaristen Jesse Pintado (som deretter sluttet seg til Napalm Death) hadde forlatt gruppen.     
Enkelte nevner Sandoval som den trommeslageren som har bidratt mest til å innføre rytmisk presise blast beats i vanlig bruk. Selv om variasjoner av blast beats hadde forekommet i flere tiår, så bygde Sandoval videre på idéen med sin egen tilnærming og ble raskt en foregangsmann for bruken av konseptet i Morbid Angels musikk.  
Sandoval er også blant de første ekstrem metal-trommeslagere som brukte akustiske trommetriggere; en praksis som engang ble foraktet og sett på som «juks». Og han bibeholder fortsatt den ekstreme perkussive formelen han selv har bidratt til å skape. Uttrykk som er blitt brukt for å beskrive han er blant annet «Pete the Feet» og «The Commando».  
Interessant nok, så hadde Sandoval aldri brukt to stortrommer før han ble med i Morbid Angel. Han måtte øve ofte for å få føttene sine til å henge med, og spilte inn Altars of Madness bare et par måneder etter at han sluttet seg til gruppen. Ifølge Morbid Angels gitarist Trey Azagthoth kom bandet fra tid til annen inn i øvingslokalet og fant Sandoval sloknet over trommesettet. Etter å ha blitt vekt opp sa han umiddelbart: «På tide å komme seg tilbake på jobb igjen!»Sandoval kalles ofte ved sitt tilnavn, «Commando».


== Referanser ==


== Eksterne lenker ==
(en) Pete Sandoval – kategori av bilder, video eller lyd på Commons 
(en) Pete Sandoval på Discogs 
(en) Pete Sandoval på MusicBrainz