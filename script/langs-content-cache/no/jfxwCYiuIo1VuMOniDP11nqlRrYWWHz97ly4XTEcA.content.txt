revision: 23678709
title: I kveld med Ylvis
url: https://no.wikipedia.org/wiki/Ylvis


---

Ylvis er en norsk komikerduo og musikalsk revygruppe bestående av brødrene Bård Ylvisåker og Vegard Ylvisåker. De er kjent for sine sceneforestillinger og for TV-programmer som Norges herligste, Ylvis møter veggen, I kveld med YLVIS og Ylvis i Sogn. 
De fikk internasjonal oppmerksomhet i 2013 med musikkvideoen «The Fox», som var en av brødrenes poplåter laget som musikkvideoparodi til talkshowserien I kveld med YLVIS på TVNorge. Den ble kjent langt utenfor landets grenser etter at videoen ble lagt ut på YouTube.
I 2022 hadde de premiere på programserien Ylvis i Sogn på VGTV. I serien reiste de med lillebroren Bjarte Ylvisåker til Sogndal i Sogn for å lage åtte nye låter på to uker om nærmiljøet i Sogn. Prosjektet endte opp i en konsert på «Meieriet» i Sogn. Familien Ylvisåker har røtter i Sogndal. 


== Bakgrunn ==
Brødrene Ylvisåker vokste opp i Bergen, Mosambik, Angola og Bodø.


== Karriere ==
Brødrene debuterete profesjonelt 19. oktober 2000 på Ole Bull Scene i Bergen med forestillingen Ylvis – en kabaret. I forbindelse med forestillingen ble sangen «Rumour says» spilt inn, trykket som CD-singel og solgt under forestillingen, men ble aldri lagt ut for vanlig salg. «Rumour says» er en boybandparodi basert på Jan Eggums ballade Ryktet forteller.
Etter norgesturné med Ylvis – en kabaret, framførte Ylvis i 2001 konserten Ylvis Goes Philharmonic sammen med Bergen Filharmoniske Orkester i Grieghallen i Bergen. Samme år debuterte Bård og Vegard på TV som faste gjester i Rune Larsens Absolutt norsk på NRK. Året etter bidro de med faste innslag i Trond-Viggo Torgersens TV-program TVT, også det på NRK. I 2003 var Ylvis gjesteartister på den svenske vokalgruppen The Real Groups jule-CD Julen er her. 
Sommeren 2004 solgte de billetter for 4,8 millioner til forestillingen Ylvis – En konsert som gikk i Tønsberg. I denne forestillingen gjorde Ylvis en versjon av Ole Ivars-sangen «I kjempeform» fra Ole Ivars (1977). Sangen ble populær blant publikum og spilt inn som musikkvideo. Da roeren Olaf Tufte vant OL-gull under sommer-OL 2004 i Athen hyllet han Ylvis og sang «Jeg er i kjempeform, jeg er i kjempeform!» under seiersdansen. Duoen var programledere for programmet O-fag på NRK P3 somrene 2006 og 2008. 
Forestillingen Ylvis III hadde premiere 27. januar 2007 på Ole Bull Teater i Bergen. Duoen satte dessuten opp forestillingen i Oslo og turnerte med den i flere omganger i fram til 2009. Siste forestilling ble spilt i Odda Kino 5. desember 2009. Innholdet i forestillingen beskrives som utfordrende og surrealistiske musikalsk humor. Vegard og Bård skriver selv store deler av tekstene og musikken de fremfører. Med seg på både Ylvis- en kabaret og Ylvis III har de hatt regissør Arvid Ones og koreograf Hilde Sol Erdal. 3. desember 2008 ble Ylvis III utgitt på DVD av Walt Disney Studios Home Entertainment Norge og var Ylvis sin første egne utgivelse i åpent salg.
Høsten 2007 presenterte Bård og Vegard en egen serie på TVNorge som het Norges herligste  en norsk utgave av det svenske programmet 100 höjdare. Norges Herligste hadde premiere i november 2007, ble siden sendt på svensk TV og gitt ut på DVD i Norge.
Ylvis var lagledere i tv-programmet Ylvis møter veggen, som er en norsk versjon av et japansk tv-konsept, kjent som Human tetris eller Hole in the wall.
Ylvis møter veggen ble sendt høsten 2008 på TVNorge med høye seertall. I 2009 var de faste deltakere i programmet Hvem kan slå Ylvis på TVNorge, hvor den norske befolkningen kunne prøve å slå dem, klarte de det kunne de vinne 250 000 kr, 500 000 kr, 750 000 kr eller 1 000 000 kr.
Våren 2010 hadde de programmet Nordens herligste på TVNorge. En ny versjon av Norges herligste, men denne gangen i hele med personer fra hele Norden. 20. januar 2010 hadde de premiere på forestillingen Ylvis 4 på Ole Bull Scene i Bergen. Forestillingen ble senere satt opp i Oslo.
Ylvis i Sogn
Ylvis i Sogn er Ylvis sitt nye TV-program på VGTV høsten 2022. I Ylvis i Sogn tar Bård Ylvisåker og Vegard Ylvisåker med seg den hittil ukjente lillebroren Bjarte Ylvisåker til Sogn. Mange tror Ylvis kommer fra Bergen, men de kommer egentlig fra Sogndal, og mor og far til brødrene bor i Sogndal. Derfor reiser de tilbake dit, leier seg en ranch og starter prosjektet Ylvis i Sogn. I programmet skal Bård, Vegard og Bjarte lage åtte sanger om Sogn på to uker. 
Ylvis i Sogn hadde premiere på VGTV 13. oktober 2022. Serien består av 10 episoder som slippes ukentlig på VGTV. 


=== I kveld med YLVIS ===
Høsten 2011 hadde duoen premiere med talkshowet I kveld med Ylvis på TVNorge. De var selv programledere, og hadde i tillegg med Calle Hellevang-Larsen som sidekick. Programmet ble spilt inn på Riksscenen i Oslo fra sesong 1 til 3, og ble kåret til beste forestilling – TV/Film under Komiprisen 2012.
Høsten 2012 ble sesong 2 av I kveld med Ylvis sendt på TVNorge. Calle var opptatt med Raske Menn og nytt sidekick var den svenske komikeren David Batra. Høsten 2013 kom sesong 3 av I kveld med Ylvis med Calle Hellevang-Larsen tilbake i trioen. Fra sesong 4 ble programmet sendt direkte fra Folketeateret i Oslo.


==== The Fox ====

Som promotering for den tredje sesongen av I kveld med Ylvis 2013 publiserte TVNorge musikkvideoen The Fox 3. september. Etter tre uker på nettet hadde sangen passert 50 millioner visninger på youtube, og den er blitt omtalt som den neste Gangnam Style. Den har havnet på flere hitlister, blant annet i Canada, Storbritannia, Tyskland, Danmark og Sverige, og ikke minst klatret høyt opp på den amerikanske Billboard Hot 100. I Norge gikk den rett inn blant topp ti på VG-lista, og gikk videre til førsteplass uken etter. Braksuksessen førte til at første sending av I kveld med Ylvis satt seerrekord.12. september rapporterte nettstedet 730.no at The Fox var blitt fjernet fra iTunes på grunn av usikkerhet om opphavsrett. Den var fraværende fra iTunes frem til 16. september, da den igjen ble lagt ut. I mellomtiden ble det lagt ut mange coverversjoner av låten, både på Youtube og på iTunes, og da originalversjonen kom ut på nytt, gikk den direkte til topps.18. september ble det klart at den amerikanske TV-kanalen Fox Broadcasting hadde fått tillatelse til å bruke låten i sin nye promo. I kjølvannet av suksessen ble brødrene invitert til å delta i en episode av The Ellen DeGeneres Show, et av USAs største talkshows. Like etter opptrådte de foran 20 000 publikummere på iHeartRadio-festivalen i Las Vegas, sammen med stjerner som Elton John, Paul McCartney, Miley Cyrus og Katy Perry.For sangen fikk Ylvis Spellemannprisen 2013 i klassen årets hit.


=== Show i Oslo Spektrum ===
28. februar 2014 arrangerte Ylvis påkostet humorkonsert med nye og gamle musikknumre i Oslo Spektrum. Det kom omkring 8500 tilhørere.


=== Stories from Norway ===

I februar 2018 hadde de premiere på TV-serien Stories from Norway på TVNorge. Serien er en kombinasjon av dokumentar og musikal hvor hver episode tar for seg en konkret hendelse som blir presentert med sangnummer på en humoristisk måte. For serien ble de nominert til publikumsprisen under Gullruten 2018, og selve serien vant to priser og var nominert i totalt syv kategorier.


=== Annet ===
I 2019 deltok både Vegard og Bård på den første sesongen av TVNorge programmet Kongen Befaler.Etter at NRK i januar 2022 offentliggjorde hvem som skulle delta i Melodi Grand Prix 2022, startet det å versere rykter om at Ylvis stod bak den anonyme duoen Subwoolfer. Spekulasjonene om duoens identitet fortsatte frem til Gaute Ormåsen og Ben Adams i februar 2023 stod frem og viste at det var de som hadde opptrådt som Subwoolfer det seneste året.


== Sanger ==


== Referanser ==


== Eksterne lenker ==
(en) Offisielt nettsted 
(en) Ylvis – kategori av bilder, video eller lyd på Commons 
(en) Ylvis på Internet Movie Database 
(en) Ylvis på Discogs 
(en) Ylvis på MusicBrainz 
(en) Ylvis på SoundCloud 
(en) Ylvis på Songkick 
(en) Ylvis på Last.fm 
(en) Ylvis på Genius — sangtekster 
(en) Ylvis på AllMusic 
(en) Ylvis på Twitter 
(mul) Ylvis på Facebook 
Ylvis på YouTube Ylvis i Sogn på VGTV høsten 2022
Verdenspremiere på Skaol skadle med Ylvis og Kjartan Lauritzen
https://www.sognavis.no/ukjend-ylvisbror-om-ny-sognelat-eit-resultat-av-god-stemning-og-mykje-cider/s/5-115-880838
https://www.youtube.com/watch?v=aPGfwAB1Gbw
https://www.ba.no/ylvis-og-kjartan-lauritzen-med-ny-vill-musikkvideo/s/5-8-2034158
https://www.porten.no/ferje-fodnes-mannheller-kjendis/ylvis-spelte-inn-musikkvideo-pa-ferja-fyrst-tenkte-eg-eigentleg-at-det-berre-var-eit-tulleband/373969
https://www.vg.no/rampelys/i/OrOmvE/ylvis-ferdig-i-discovery-gaar-til-vgtv