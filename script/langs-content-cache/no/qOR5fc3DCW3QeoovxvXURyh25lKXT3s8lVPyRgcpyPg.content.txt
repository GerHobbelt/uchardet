revision: 21126394
title: Steinert-familiens palass
url: https://no.wikipedia.org/wiki/Steinert-familiens_palass


---

Steinert-familiens palass (polsk Pałac Steinertów) ligger ved Piotrkowska-gaten 272 i Łódź.
Palasset ble bygd til Steinert-brødrene Emil og Karl i årene 1909–1911 etter tegninger av den berlinske arkitekten Alfred Balcke i tysk nasjonalstil («Deutsche Renaissance»), hvilket skulle understreke Steinert-familiens nasjonalitet.
Palasset var tiltenkt to familier, noe som gjenspeiles i den symmetriske fasaden og de to inngangsportene. Det består likeledes av to selvstendige treetasjesbygninger, og gårdsplassen deles på samme måte i to av en mur. 
Den symmetriske fasaden er utsmykket med mange forskjellige detaljer. Palasset har to etasjer høye karnapper på begge sidene av frontelevasjonen og over disse tredelte vinduer. Mellom vinduene finnes en dekorativ kartusj med sentensen SALUS INTRANDIBUS og byggingsdatoen. Bygningen har mansardtak.
Ved siden av palasset står Steinert-familiens hus. Den beskjedne bygningen utgjør en sterk kontrast til det sideliggende palasset.