revision: 22325139
title: "Martin Sch\xF8yen"
url: https://no.wikipedia.org/wiki/Martin_Sch%C3%B8yen


---

Martin Schøyen (født 31. januar 1940) er en norsk forretningsmann og samler av historiske skrifter og andre gjenstander. Schøyen var arving og eier av Ingeniør M.O. Schøyens Bilcentraler.


== Schøyen-samlingen ==

Schøyen startet å samle på gamle skrifter i 1955, og eier verdens største private samling av historiske håndskrifter; over 13 500 skrifter fra hele verden, der de eldste er 5 000 år gamle. 

Disse skriftene dekker alt fra papyrus og papir til leire og stein. Schøyen-samlingen er lokalisert både i Oslo og i London. Samlingen har blitt forsøkt solgt til norske myndigheter og anslått pris var 850 millioner. Salget ble ikke gjennomført siden deler av samlingen mangler eierhistorie og kan være smuglet ut av opprinnelseslandene. Opprinnelsen av deler av samlingen har også senere vært undersøkt i en rapport fra University College London  i forbindelse med en utstilling. Rapporten ble aldri offentliggjort.I august 2021 har beslagla Økokrim nesten hundre kulturgjenstander fra oldtidens Mesopotamia fra samlingen. En rekke kulturhistoriske gjenstander som irakiske myndigheter krever tilbakelevert var blant beslagene.


== Eksempler fra samlingen ==
En koptisk bibeloversettelse fra det 3. århundre, verdens eldste bok i privat eie
Biter av Dødehavsrullene
Sumerernes lov fra det 21. århundre f.Kr.; Ur-Nammus lover (leire) – verdens eldste kjente lovverk
Babylonsk kalender fra 2000-1600 f.Kr
Tutankhamons signetring


== Se også ==
The Schøyen Human Rights Foundation


== Referanser ==


== Eksterne lenker ==
The Schøyen Collection