revision: 20466684
title: Talent (mynt)
url: https://no.wikipedia.org/wiki/Talent


---

For den gamle mynt- og vektenheten, se talent (myntenhet).Talent er betegnelsen på medfødte begavelser, og kan defineres som individets potensial til å nå lengst mulig innen en aktivitet ut i fra individets forutsetninger på kort og lang sikt. Uttrykket nevnes flere steder i Bibelen, blant annet i en lignelse fra Det nye testamente som handler om betrodde verdier og det å dyrke og ta vare på disse. Uttrykket er i dag brukt med beslektet betydning, nemlig om spesielle personlige, medfødte begavelser, enten de er kunstneriske, intellektuelle eller sportslige. Det kan være talent for å spille fiolin, forstå matematikk eller spille fotball, men brukes oftest om kunstneriske ferdigheter der det kanskje henger igjen noe om å ta vare på en gudegitt gave. Ekstreme begavelser kalles gjerne genialitet. Det blir fra tid til annen arrangert såkalte talentkonkurranser der talentjegere eller -speidere kan finne nye begavelser. 
Litterære skildringer av talenter har vi mange av. Her kan nevnes Jens Bjørneboes Blåmann og Irwing Stones Han som elsket livet som handler om maleren Vincent van Gogh.
Sciencefictionforfatteren Anne McCaffrey skildrer i sin Pegasus- serie en gruppe mennesker i en alternativ verden, som etter hvert får tilnavnet «The Talents» som blir sentrale nøkkelpersoner for interplanetarisk kommunikasjon ved at de er ekstra godt utrustet med ESP- egenskaper.


== Se også ==
Begavelse
Genialitet
Nådegave
Talentjeger
Talentkonkurranse
Talent (plateselskap)


== Referanser ==


== Eksterne lenker ==
Oppslagsordet Talent (mynt- og vektenhet) i Nordisk Familjebok fra 1919 (på svensk)
Oppslagsordet Talang (begavelse) i Nordisk Familjebok fra 1919 (på svensk)