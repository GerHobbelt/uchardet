revision: 22402119
title: "S\xE6ter holdeplass"
url: https://no.wikipedia.org/wiki/S%C3%A6ter_holdeplass


---

Sæter holdeplass er en holdeplass på Ekebergbanen i bydel Nordstrand. Den ble åpnet i 1917 da Ekebergbanen ble tatt i bruk hit og var endestasjon til Ekebergbanen ble forlenget til Ljabru i 1941. 

Opprinnelig ble banen bygget med enkeltspor fram til Sæter, der det ble anlagt en vendetrekant på endeholdeplassen. Senere ble denne utvidet til en sporsløyfe. Det ble også bygget et sidespor.Dobbeltsporet fra Bråten til Sæter ble ferdig i 1945. Trikkebroen over Nordstrandveien ble imidlertid beholdt med enkeltspor fram til 2014.
Sæter holdeplass ble bygget om, sporet oppgradert og den enkeltsporede broen ble erstattet med dobbeltspor i perioden mars-desember 2014. I byggeperioden ble det kjørt buss for trikk på strekningen fra Kastellet holdeplass til endeholdeplassen på Ljabru.


== Referanser ==


== Eksterne lenker ==
Ruters nettsted
Ruters linjekart for trikken