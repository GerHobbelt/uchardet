revision: 23399922
title: History
url: https://no.wikipedia.org/wiki/History


---

History (tidligere The History Channel) er en kringkastingskanal som spesialiserer seg på historiske og samtidshistoriske emner, Den er eid i fellesskap av A&E Networks, som eier den amerikanske History-kanalen og britiske Sky, Programmene sendes i all hovedsak på engelsk med regionalt tilpassede undertekster.


== History Scandinavia ==
History Scandinavia er en TV-kanal som sender programmer relatert til historie, som for eksempel dramatiseringer av historiske hendelser og dokumentarer. Språket er engelsk, men de fleste programmene har undertekster tilgjengelig på norsk, svensk, finsk og dansk i de respektive land. 
Kanalen er et joint venture mellom British Sky Broadcasting og eieren av The History Channel i USA, A&E Television Networks. Kanalen startet sendingene 1. februar 2007, og distribueres i Norge av Canal Digital.
En HDTV-versjon av kanalen ble lansert 13. desember 2007. HDTV-kanalen har egen sendeplan separat fra moderkanalen. Den amerikanske versjonen av The History Channel var tidligere tilgjengelig i Norden, distribuert av Viasat. Kanalen ble fjernet fra Viasats tilbud da de lanserte sin egen historie-kanal Viasat History i november 2004. 


== H2 ==
Historys søsterkanal, H2, ble lansert i Norge 12. november 2014 som en faktabasert underholdningskanal. Kanalen beskrives som en naturlig forlengelse av History, med programmer som skal gå i dybden på temaer som blant annet vitenskap, millitærhistorie,eldre og moderne kulturer og historie og konspirasjonsteorier.


== Referanser ==


== Eksterne lenker ==
(es) Offisielt nettsted