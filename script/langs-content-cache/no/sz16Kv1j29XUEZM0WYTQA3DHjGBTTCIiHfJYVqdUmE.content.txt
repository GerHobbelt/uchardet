revision: 23411606
title: Rotten Tomatoes
url: https://no.wikipedia.org/wiki/Rotten_Tomatoes


---

Rotten Tomatoes er en nettside som setter sammen beskrivelser, informasjoner og anmeldelser av filmer og videospill. Navnet går tilbake til en klisjé fra vaudevilletiden om at publikum kunne finne på å bombardere skuespillerne med råtne tomater (tomatoes) dersom de ikke likte forestillingen.
Nettstedet ble opprettet av Senh Duong som et prosjekt på fritiden og lansert den 12. august 1998. Hans målsetting med Rotten Tomatoes var «å skape et nettsted hvor folk fikk tilgang til omtaler fra en rekke anmeldere i USA». Medarbeiderne i Rotten Tomatoes leter gjennom Internett for å oppdrive så mange anmeldelser og omtaler av nye filmer som mulig, og teller antallet positive og negative anmeldelser.
Et fåtall av filmene når opp til klassifiseringen «Certified Fresh». Disse må ha minst 75 % positive anmeldelser og være basert på minst 40 anmeldelser (inkludert fem toppkritikere). Disse filmene får et eget emblem. Eksempelvis er den Oscar-belønnede filmen Storbyhavnen «Certified Fresh» med nærmere 100 %.Nettsiden endret design i 2018. Dette var den mest omfattende visuelle endringen siden oppstarten i 1998.


== Referanser ==


== Eksterne lenker ==
(en) Offisielt nettsted 
(en) Rotten Tomatoes (website) – kategori av bilder, video eller lyd på Commons