revision: 22172518
title: Alan Moore
url: https://no.wikipedia.org/wiki/Alan_Moore


---

Alan Moore (født 18. november 1953) er en engelsk forfatter som hovedsakelig er kjent for sine tegneserier og grafiske romaner, et medium hvor han har produsert serier som  Watchmen, V for vendetta, og From Hell, mange er også blitt filmatisert. Han er hyppig beskrevet som den beste tegneserieforfatteren noensinne, og noe mer beskjedent som «en av de viktigste britiske forfatterne i de siste femti år». Han har tidvis benyttet pseudonymer som Curt Vile, Jill de Ray, og Translucia Baboon.
Moore begynte som skribent og tidvis som tegner for britiske undergrunnstegneserier og for alternative fanziner på slutten av 1970-tallet før han fikk suksess med å utgi tegneseriestriper i magasiner som 2000 AD og Warrior. Han ble deretter plukket opp av det amerikanske tegneserieforlaget DC Comics og som «den første tegneserieforfatter som bodde i Storbritannia som gjorde betydelig arbeid i Amerika», arbeidet han med betydelige tegneseriefigurer som Batman (Batman: The Killing Joke) og Supermann (Whatever Happened to the Man of Tomorrow?), i stor grad utviklet seriefiguren Swamp Thing fra en endimensjonal figur til en kompleks personlighet og skjebne, og skrev nye og originale serier som Watchmen. I løpet av tiåret bidro Moore til å gi større sosial respekt for tegneseriemediet i Storbritannia og i USA. Han fortrekker betegnelsen «tegneserie» framfor den nyere betegnelsen «grafisk roman». På slutten av 1980- og tidlig på 1990-tallet forlot han den kommersielle tegneserieindustrien og gikk uavhengig for en tid, og arbeidet da med mer eksperimentelle seirer som den episke From Hell, den (påståtte) pornografiske Lost Girls, og prosaromanen Voice of the Fire. Han kom deretter tilbake til den kommersielle industrien på slutten av 1990-tallet og arbeidet da for selskap som Image Comics hvor han utviklet  tegneserieheftet med den ubeskjedne tittelen America's Best Comics, og hvor han utga verker som The League of Extraordinary Gentlemen og det okkultbaserte Promethea.
Moore er selv okkultist, seremoniell magier, og anarkist, og fremmet slike temaer i sine verker, blant annet Promethea, From Hell, og V for Vendetta, foruten også ha hatt avantgardistisk framføringer av okkultistiske «verker» som The Moon and Serpent Grand Egyptian Theatre of Marvels, en del av dette har blitt utgitt på CD.
Til tross for hans personlig protester har hans bøker blitt grunnlag for et antall  Hollywood-filmer, inkludert From Hell (2001) med blant andre Johnny Depp og Heather Graham; The League of Extraordinary Gentlemen (2003) med blant andre Sean Connery; V for vendetta (2005) med blant andre Natalie Portman; og Watchmen (2009). Moore har også blitt referert til i populærkulturen, og har blitt anerkjent som en betydelig innflytelse på en rekke litterære og underholdningsmessige figurer som Neil Gaiman, Joss Whedon og Damon Lindelof.


== Bibliografi (utvalg) ==
TegneserierV for Vendetta (1982–1985)
Marvelman/Miracleman (1982-1984)
Swamp Thing (1984-1987)
Watchmen (1986–1987)
Batman: The Killing Joke (1988)
From Hell (1989–1996)
A Small Killing (1991)
Lost Girls (1991–1992, 2006)
Promethea (1999–2005)
Tom Strong (1999–2006)
Top 10 (1999–2001)
The League of Extraordinary Gentlemen (1999–2019)
The Courtyard (2003)
Neonomicon (2010)
Fashion Beast (2012-2013)
Providence (2015-2017)RomanerVoice of the Fire (1996)
Jerusalem (2016)SakprosaAlan Moore's Writing for Comics (2003)


== Litteratur ==

Bensam, Richard (2010): Minutes to Midnight: Twelve Essays on Watchmen. Sequart Research & Literacy Organization.
Effron, Samuel (1996): «Invocation and Formal Presentation of the Superhero Comic in Moore and Gibbons' Watchmen» i: Taking Off the Mask – Watchmen Deconstructed.
Groth, Gary (1990–1991): «Big Words» i: The Comics Journal (Fantagraphics Books): 138–140.
Molcher, Michael (2006): «Comic Auteurs: Alan Moore—Man on the Outside». Judge Dredd Megazine (246).
Moore, Alan (Mars 1995): From Hell: the Compleat Scripts Book One. Borderlands Press/SpiderBaby Graphics. ISBN 978-1-880325-07-0.
Moore, Alan (1999): «Appendix I: Annotations to the Chapters». From Hell. Eddie Campbell Comics. ISBN 978-0-86166-156-5.
Moulthrop, Stuart; Kaplan, Nancy; et al. (1997–2000): «Watching the Detectives». An Internet Companion for Readers of Watchmen.
Sabin, Roger (26. mars 1993): Adult Comics: An Introduction. Routledge. ISBN 978-0-415-04419-6.
Millidge, Gary Spencer; Smoky Man, red. (29. desember 2003): Alan Moore: Portrait of an Extraordinary Gentleman. Abiogenesis Press. ISBN 978-0-946790-06-7.
Whitson, Roger (Winter 2007): «Panelling Parallax: The Fearful Symmetry of William Blake and Alan Moore». ImageTexT 3 (2).
Young, Robert (2004): «Zero Sum Masterpiece: The Division of Big Numbers». The Comics Interpreter 2 (3).


== Referanser ==


== Eksterne lenker ==
Offisielt nettsted 
(en) Alan Moore – kategori av bilder, video eller lyd på Commons 
 Wikiquote: Alan Moore – sitater
(en) Alan Moore på Internet Movie Database 
(sv) Alan Moore i Svensk Filmdatabas 
(da) Alan Moore på Scope 
(fr) Alan Moore på Allociné 
(en) Alan Moore på AllMovie 
(en) Alan Moore hos The Movie Database 
Alan Moore på Open Directory Project
Alan Moore på Internet Book List
(en) Alan Moore på Internet Speculative Fiction Database
Intervju med Alan Moore på magasinet LeftLion