revision: 20260649
title: Argostolibukten
url: https://no.wikipedia.org/wiki/Argostolibukten


---

Argostolibukten (gresk: Κόλπος Αργοστολίου, Kólpos Argostolíou) er en bukt på øya Kefallinia i Det joniske havet i det vestlige Hellas. Den skiller Paliki-halvøya fra Kefallinia på fastlandet og åpner seg mot Det joniske hav i sør. Bukten er om lag 10−12 km lang i nord-sør-retning og 2−3 km bred. Lixouri, som er den nest største byen på Kefallinia, ligger på vestkysten, og hovedbyen Argostoli ligger i en mindre bukt på østkysten av Argostolibukten. 
Kysten er preget av fjell, spesielt på østsiden. Den østlige delen av bukten i øst er en liten lagune der det går en smal vei i overgangen mellom bukten og lagunen. Av landsbyer og byer langs vestsiden av bukten finner en fra sør til nord (med klokken): Lepada, Lixouri, Agios Dimitrios og Livadi. På østsiden finner en fra nord til sør (med klokken) følgende bosetninger: Kontogourata, Farsa, Drapano og Argostoli. Argostolibukten er farbar og trafikkeres av ferger som går fra havnene i Argostoli og Lixouri. 
Det er få elver som munner ut i bukten. Lassi-halvøya ligger i sørøst. Nord på halvøya ligger dammen og campingstedet Katavathres. Av strender ved bukten har en blant annet Lassi og Argostoli i øst og Lepeda i vest. Et fyr står på Lassi-halvøya. Fjell dekker områdene i nord og i øst og Palikí-halvøya i vest. Nesten hele bukten er omringet av veier.


== Eksterne lenker ==
Om Argostolibukten på Greek Travel Pages − gtp.gr (en) (el)