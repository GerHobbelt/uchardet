revision: 22837327
title: Isabella Leonarda
url: https://no.wikipedia.org/wiki/Isabella_Leonarda


---

Isabella Leonarda (1620–1704) var en italiensk nonne og komponist av adelig avstamming.


== Biografi ==
Man vet ikke sikkert hvem som ga henne musikalsk undervisning, men Gasparo Casati  som var maestro di cappella i Novaras katedral utga i 1640  en samling av sine egne verk som også inneholdt Leonardas første komposisjoner, og det er en indikasjon på at han kan ha vært hennes lærer.
Hun trådte inn i ursulinerklosteret Collegio di Sant'Orsola som 16-åring i 1636, og tilbrakte størstedelen av sitt liv som nonne. I 1686 ble hun abbedisse og i 1696 madre vicaria.


== Musikk ==
Leonarda publiserte over 200 enkeltstykker i 20 egne samlinger, først og fremst kirkemusikk som motetter for soli og continuo og en messe for soli, kor, strykere og continuo. Hennes eneste instrumentalverk (op. 16, Bologna 1693) inneholder elleve triosonater og en solosonate, og er de første instrumentalverkene publisert av en kvinnelig komponist.
Sammenlignet med andre samtidige komponister, som for eksempel Arcangelo Corelli skapte hun lengre sonater, ofte med seks satser mot de vanlige fire. Hun modulerte også mer, og med en større bredde av relaterte tonearter innen sonatene.


== Publiserte verk ==


== Kilder ==
Giulia Grilli: «Leonardi (Leonarda), Isabella», treccani.it. Dizionario Biografico degli Italiani - Volume 64 (2005. 
Isabella Leonarda, klassica.info (tysk)


== Referanser ==