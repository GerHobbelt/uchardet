revision: 22404948
title: Vadmyra
url: https://no.wikipedia.org/wiki/Vadmyra


---

Vadmyra er et boligområde i Loddefjord i Laksevåg bydel i Bergen. Området preges av store borettslag bestående av høyblokker og lavblokker, men har også en del eneboliger. Vadmyra ligger like ved Vestkanten kjøpesenter, omgitt av Hetlevik i sør og vest og Loddefjorddalen i nord og øst. Loddefjord skole, Sandgotna skole og Vadmyra skole ligger i området.  
Vadmyra omfattes av grunnkretsene Klasatjørna, Sandgotna, Vadmyra og Vestre Vadmyra, med til sammen 3 220 innbyggere 1. januar 2012 og et samlet landareal på 0,73 km² og 0,05 km² ferskvann. 
Området har et eget idrettslag, Vadmyra Idrettslag som ble stiftet 1.okt 1972. Idrettslaget har aktiviteter på Vadmyrabanen, Vadmyrahallen og i gymsalene til nærliggende skoler.