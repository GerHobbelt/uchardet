revision: 20169419
title: Grammar
url: https://no.wikipedia.org/wiki/Grammar_school


---

Grammar school er en skoletype som forekommer i visse engelsktalende land. De første av slaget ble til på 1500-tallet. Opprinnelig har hensikten å lære elevene grammatikk i et eller to europeiske kontinentale språk, derav navnet; det ene språket var vanligvis latin. I moderne tid er det en skoleform som forbereder for høyere utdannelse med en læreplan på linje med andre skoler med samme målsetning, og kan i dette henseende sammenlignes med videregående skoler i Norge. 
I Storbritannia er grammar schools statlige skoler som tar imot studieinteresserte elever. Fra 1960-årene ble disse skoler i sin alminnelighet erstattet av comprehensive schools, som ikke har noen utvelgelsesprosess og tilbyr såvel studieforberedende som praktisk utdannelse. Per 2016 fantes det 163 grammar schools i England (ut av omtrent 3 000 statlige skoler) og 63 i Nord-Irland, men det fantes ingen offentlige grammar schools i Skottland eller Wales, til tross for at noen fortsetter å bruke navnet.Grammar schools velger ut elevene basert på en test, kalt 11-plus, som tas i siste året av primary school.


== Referanser ==


== Eksterne lenker ==
A general timeline of British education
The situation of grammar schools today, BBC News
Q and A: Advanced schools, BBC News
Grammar schools, The Guardian.