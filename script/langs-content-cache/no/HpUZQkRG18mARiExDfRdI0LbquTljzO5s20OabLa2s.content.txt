revision: 19962809
title: Frederik Nannestad
url: https://no.wikipedia.org/wiki/Frederik_Nannestad


---

Frederik Nannestad (født 21. oktober 1693 i Eidsberg, død 11. august 1774 i Christiania) var en norsk biskop.


== Liv og virke ==


=== Bakgrunn ===
Frederik Nannestad ble født i Eidsberg som sønn av sogneprest Christopher Jensen og hans tredje hustru, Karen Tønnesdatter Unrov. 


=== Prest ===
I 1718 ble han magister, 1722 regensprost, og 1732 stiftsprost i Århus, hvor han 6. august 1732 ble gift med Martha Elisabeth Jensdatter Wissing, som døde i barsel ett år senere.
Nannestad var tilhenger av den gamle ortodoksi, hvilket innviklet ham i strid om Pontoppidans forklaring, som han omtalte i skarpe uttrykk fra prekestolen.I 1742 fikk han den teologiske doktorgrad og ble professor theologiæ extraordinarius 1747.


=== Biskop i Trondheim og i Christiania ===
Den 11. mai 1748 ble han biskop i Trondheim. Her forestod han opprettelsen av Seminarium Lapponicum. Han var opptatt av at samene skulle få Evangeliet forkynt på eget språk. 
Etter ti års i Trondheim virke ble han 1758 forflyttet til Christianias bispestol.  Her gjorde han sig straks bemeærket ved å innkalle samtlige kandidater og studenter i byen til eksamen, og et par å etter, i 1761,  sammenkalte han i Christianias Kirke et visitasmøde som siden ble en fast kirkelig skikk. Den eneste lutherske biskop som er ordinert i Norge før 1814, J. C. Spidberg, fikk sin innvielse ved Nannestad i 1759. 
Da Nannestad dro på alderen, fikk han atiftsprost Otto Holmboe adjungert, men da denne døde i oktober 1773, ble han den 9. desember samme år entlediget.


== Utvalgte verker ==
Dissertatio theologica de Mariolatria Pontificiorum horrenda, ex occasione monumenti cujusdam Edsbergensis in Norvegia (København 1742)
Hilaria Aarhusiensia ipso die unctionis Regiæ Friderici (København 1748)
Tronhiems Æres-Portes Beskrivelse, saadan som den mod Hs. kgl. Majestæts forventede Nærværelse (Trondhjem 1749?)
En christelig Prædiken over Psalm. LXXXIX, v. 1–6 (1749?)
Afskeds-Skrivelse til Tronhjem, afsendt fra Christiania (1759)


== Referanser ==


== Eksterne lenker ==
Erlandsen
Dansk biografisk Lexikon
Store norske leksikon Frederik Nannestad – utdypning (NBL-artikkel)