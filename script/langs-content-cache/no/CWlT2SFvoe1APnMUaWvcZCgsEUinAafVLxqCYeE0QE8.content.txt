revision: 22106873
title: Lene Drange
url: https://no.wikipedia.org/wiki/Lene_Drange


---

Lene Drange (født 1991) er programleder i TV-programmet Luksusfellen på TV3 fra sesong 17. Hun har tidligere arbeidet i redaksjonen som økonomisk rådgiver. Hun er utdannet ved Handelshøyskolen BI og har arbeidet hos inkassoselskapet Kredinor.Hun driver Snapchat-kontoen «Snaponomi» som hun startet i september 2018. Kontoen er for unge som har ulike spørsmål om personlig økonomi. I januar 2020 ga hun ut boken Snaponomi - bli supergod på egen økonomi, utgitt på forlaget Vigmostad og Bjørke. Boken ble nominert til Brageprisen i 2020, åpen klasse for nyttebøker.
I mai 2020 startet Drange den ideelle stiftelsen «Verdistiftelsen», som skal dra rundt på skolebesøk til den videregående skolen for å spre uavhengig kunnskap om personlig økonomi. Stiftelsen har som hovedformål å bevise og skape sunne holdninger om personlig økonomi hos ungdommer og unge voksne, ved å formidle objektiv og uavhengig kunnskap. På en engasjerende måte vil elevene få en bedre forståelse av pengene sine, lære viktigheten av å kontrollere sin egen økonomi og få gode betalingsvaner.


== Referanser ==