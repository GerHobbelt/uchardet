revision: 18493230
title: Pieter Bleeker
url: https://no.wikipedia.org/wiki/Pieter_Bleeker


---

Pieter Bleeker (født 10. juli 1819 i Zaandam, Nederland, død 24. januar 1878 i Haag) var en nederlandsk doktor og iktyolog som først og fremst var aktiv i Nederlandsk Østindia der han i årene 1842 til 1860 arbeidet som feltlege for den nederlandske hæren.
Da han kom tilbake fra Østindia, ble Bleeker ansatt ved det naturhistoriske riksmuseet i Leiden. Det finnes fortsatt noe igjen av samlingen Bleeker lagde i Asia, omfattende mer enn 12 000 eksemplarer av fisk, konservert i etanol og formalin.
Fra 1826 frem til sin død i 1878 utga Bleeker det rikt illustrerte samlingsverket Atlas Ichthyologique i 36 bind, i hvilket han redegjør for sitt vitenskapelige arbeide i Indonesia. Verket ble nyutgitt på engelsk i 1970- og 1980-årene av USA nasjonalmuseum, Smithsonian Institution.
Bleeker har beskrevet 1925 arter av fisk samt 511 slekter av fisk og bløtdyr, blant annet kampfisker (Betta), Hemiancistrus og Rasbora.


== Referanser ==


== Eksterne lenker ==
(en) Pieter Bleeker – kategori av bilder, video eller lyd på Commons 
(en) Pieter Bleeker – galleri av bilder, video eller lyd på Commons