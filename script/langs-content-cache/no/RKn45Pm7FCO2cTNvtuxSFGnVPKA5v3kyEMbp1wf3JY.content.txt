revision: 19862806
title: Chromobotia
url: https://no.wikipedia.org/wiki/Praktbotia


---

Praktbotia (Chromobotia macracanthus) er en indonesisk ferskvannsfisk og den eneste arten i slekten Chromobotia. Den ble tidligere regnet til gruppen Botia.
Praktbotia har oransje finner og tre svarte bånd på en gulaktig kropp, og skjeggtråder rundt munnen. 
Denne fisken vokser sakte opp til 30-40 cm lengde i fangenskap. I naturen kan den bli enda større. 
Praktbotia kan leve opp til 50 år.
I naturen lever praktbotiaen i tropisk klima og foretrekker vann med en pH på mellom 5,0 og 8,0, en hardhet på 5-12 dGH, og en ideell temperatur på 25-30 °C. 
Den eter små makker, bløtdyr og plantemateriale.


== Akvaristikk ==
Dette er en populær art å holde i akvarium. 
Den gyter sjelden i fangenskap, dels fordi den ikke blir kjønnsmoden før etter ni eller ti år.
Praktbotiaen har pigger under øynene som den setter ut hvis den føler seg svært truet. Hvis den setter seg fast med piggene når den blir tatt i håv, bør man være forsiktig når man løsner fisken, eller være tålmodig og la fisken roe seg ned og komme seg løs ved egen hjelp. Noen akvarister har blitt stukket når de har prøvd å fange eller berøre disse fiskene.


=== Adferd ===
Praktbotia er en aktiv og sosial fisk. Det er best å holde den i grupper på fem eller flere. Den er relativt harmløs, men eter snegler og kan begynne å nappe finnene av slørkampfisk.
De fleste akvarister er glade for å bli kvitt damsnegler og andre uønskede arter, men blir mindre glade når eplesneglene og sebrasneglene forsvinner.
Når praktbotia holdes i mindre grupper, tilbringer de ofte mer tid i skjul.
Denne botiaen lager hørbare klikkelyder når den er oppspilt og når den eter. 
Noen ganger ligger den på siden på bunnen av akvariet, uten å røre seg. Dette er vanlig og akvarister bør være oppmerksomme på denne adferden, slik at de ikke fjerner en frisk fisk i den tro at den er død.


== Eksterne lenker ==
(en) praktbotia – oversikt og omtale av artene i WORMS-databasen 
(en) praktbotia i Encyclopedia of Life 
(en) praktbotia i Global Biodiversity Information Facility 
(en) praktbotia hos FishBase 
(en) praktbotia hos ITIS 
(en) praktbotia hos NCBI 
(en) Kategori:Chromobotia macracanthus – bilder, video eller lyd på Wikimedia Commons 
(en) Chromobotia macracanthus – galleri av bilder, video eller lyd på Wikimedia Commons 
Chromobotia macracanthus – detaljert informasjon på Wikispecies 
(en) Chromobotia macracanthus - FishBase