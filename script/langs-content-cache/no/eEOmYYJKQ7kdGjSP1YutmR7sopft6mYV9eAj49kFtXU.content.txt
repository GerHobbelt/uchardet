revision: 22356085
title: Damplassen (Oslo)
url: https://no.wikipedia.org/wiki/Damplassen_(Oslo)


---

Damplassen (1–25, 2–24) er en plass i boligområdet Ullevål Hageby i Oslo ved begynnelsen av Nils Lauritssøns vei. Plassen fikk sitt navn i 1918. 
På plassen lå tidligere den såkalte «Svenskedammen» (opprinnelig to fiskedammer, ikke én), som i likhet med en del steingjerder i distriktet, som i Havnabakken, skal ha blitt bygget av svenske krigsfanger i perioden 1807–1814. Rundt 1920 ble det anlagt en ny dam med fontene. Damplassen er den sentrale plassen i Ullevål Hageby. Plassen ble omlagt i 1998.


== Bygninger ==
Rundt plassen ligger det nybarokke forretnings- og boliggårder i tegl. Gårdene ble bygget på 1920-tallet, og tilhørte da alle Ullevaal Samvirkelag. Samvirkelaget reklamerte da for at de var Vestre Akers største og mest velassorterte forretning. Samvirkelaget hadde egne avdelinger for kolonialvarer, kjøtt, fisk og grønnsaker, melk, brød og delikatesser, isenkram, kjøkkenutstyr, glass og malervarer, fiskematkjøkken og fryse- og kjølelager. Damplassen hadde også, i hvert fall fram til 1970-tallet, også skomaker. I dag er dette dagligvareforretning, konditori, kles- og gaveforretninger.


== Referanser ==


== Litteratur ==
Oslo byleksikon: Damplassen