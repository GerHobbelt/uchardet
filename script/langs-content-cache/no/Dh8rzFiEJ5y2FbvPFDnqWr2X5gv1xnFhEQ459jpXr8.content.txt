revision: 22910566
title: "Lor\xE1nd E\xF6tv\xF6s"
url: https://no.wikipedia.org/wiki/Lor%C3%A1nd_E%C3%B6tv%C3%B6s


---

Loránd Eötvös (1848–1919) var en ungarsk fysiker og fjellklatrer som spilte en viktig rolle i Ungarns intellektuelle og politiske liv på 1800-tallet.


== Virke ==
I dag er Eötvös mest kjent for arbeider innen væskers overflatespenning og gravitasjon, spesielt det svake ekvivalensprinsippet, som fikk betydning for relativitetsteorien, samt tidevannskreftene på jordas overflate.
Som ungarsk kultur- og undervisningsminister reformerte Loránd Eötvös landets høyere skolevesen og gav matematikkundervisningen en betydningsfull posisjon. Denne innflytelsen varer fremdeles ved, idet ungarske gymnasiaster hyppig vinner konkurranser som den internasjonale matematikkolympiaden.
Fra 1886 til sin død underviste Loránd Eötvös ved Universitetet i Budapest.
Eötvös var en kjent fjellklatrer. Han hadde flere førstebestigninger i Dolomittene, vanligvis gjennomført sammen med fjellføreren Michel Innerkofler, eksempelvis Sextener Rotwand 1878. Han var dessuten mangeårig president i den ungarske turistforeningen.


== Ettermæle ==
Oppkalt etter Loránd Eötvös
Den nå forlatte enheten Eötvös, et mål på endringene i gravitasjonskreftene mellom ulike geofysiske objekter.
Eötvöstallet brukes innen strømningsmekanikken: en dimensjonsløs størrelse for å beskrive formen på en flytende kule (eksempelvis en vann- eller luftboble).
Eötvösregelen brukes til å beregne overflatespenningen i en tilfeldig valgt ren væske ved alle temperaturer.
I 1950 fikk Universitetet i Budapest navnet Eötvös Loránd Universitet.
Eötvös-krateret på månen.
Fjelltoppen Cima Eötvös i Dolomittenes Cadinigruppe.ÆresbevisningerEötvös ble utnevnt som æresdoktor ved Universitetet i Oslo i anledning 100-års jubileet 6. september 1911


== Referanser ==


== Kilder ==
«Eötvös Roland Baron». I Österreichisches Biographisches Lexikon 1815–1950 (ÖBL). Bind 1, Verlag der Österreichischen Akademie der Wissenschaften, Wien 1957, s. 257.


== Eksterne lenker ==
Eötvös Loránd Virtual Museum Arkivert 3. mars 2016 hos Wayback Machine. (en)