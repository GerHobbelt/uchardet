revision: 22489452
title: Aguilera
url: https://no.wikipedia.org/wiki/Christina_Aguilera


---

Christina María Aguilera (født 18. desember 1980 på Staten Island i New York) er en amerikansk popsanger med latinamerikansk bakgrunn. Sammenlagt har hun solgt 42 millioner album.


== Biografi ==


=== Oppvekst ===
Hun ble født i New York til foreldrene Fausto Wagner Xavier Aguilera og Shelly Loraine (pikenavn Fidler). Faren hennes er født i Ecuador. 
Aguileras far var voldelig mot moren, henne selv og søsteren hennes, noe som har preget mye av musikken hennes. Foreldrene hennes skilte seg da hun var sju, og sammen med søsteren sin, Rachel, og moren flyttet de til Aguileras bestemor i Pittsburgh. Det var bestemoren som først oppdaget hennes sangtalent da hun sang for bamsene sine før hun skulle legge seg.
Helt fra ung alder av deltok hun i mange ulike sangkonkurranser, og ifølge TV-programmet VH1 var hun så suksessfull at konkurrenter pleide å trekke seg hvis de fikk vite at de skulle konkurrere med henne.


=== The Mickey Mouse Club ===
Tolv år gammel ble hun medlem av The Mickey Mouse Club sammen med andre superstjerner som Britney Spears, Justin Timberlake, JC Chasez og Keri Russel. På denne tiden ble hun omtalt som «den lille jenta med den store stemmen».


=== Gjennombrudd ===
Det store gjennombruddet fikk hun i 1999 med sangen «Genie in a Bottle» fra hennes debutalbum som ble utgitt samme år. Etter det første albumet ble det utgitt et spansk album Mi Reflejo i 2000, samme år som hennes tredje album, da på engelsk igjen, ble gitt ut under tittelen My Kind Of Christmas.


== Reklamer og produkter ==
Aguilera reklamerte for Coca-Cola i 2001 i en 60 sekunders reklamefilm som hun fikk 10 millioner dollar for. Siden 2006 har Aguilera byttet fra Cola og reklamerer nå for Pepsi.
Aguilera markedsførte sin egen parfyme i 2007 med slagordet «Sometimes, It’s all you need to wear».


== Stemme ==
Aguilera har blitt presentert som «Voice of her generation» og «a blue-eyed soul singer». Hun havnet på førsteplass på COVEs liste over de «100 beste popsangerne i verden». Hun kom på femteplass på MTVs liste over «de 22 beste stemmene i musikk». Med hennes versjon av James Brown sin låt «It’s a mans, mans, mans world» havnet hun på tredjeplass i «Grammy's Greatest Moments». Magasinet Rolling Stone rangerte henne som nr. 58 av de «100 beste sangerne noensinne». Sangpedagogene Phyllis Fulford og Michael Mailler beskrev stemmen hennes slik: «her low register is light and tired, the belting register is ample and full, but very scratchy because she scream; and head voice as well as whistle register are light, pure and bright. Her vocal range extends from G below middle C to C-sharp one octave above soprano high C (G3 – C#7). She can belt to F one octave and a third above middle C (F5). She possesses a good-sized technical arsenal. Her trill is solid, she have a big mastery of melisma, and can sustain very long notes.»
Helt siden hennes debut i 1999 er vokalteknikkene hennes blitt sammenlignet med Mariah Carey, Whitney Houston, Barbra Streisand, Gladys Knight og Etta James.
Aguilera har også blitt kritisert for å «oversynge». En av hennes produsenter, Linda Perry, fortalte om da hun jobbet med Aguilera i produksjonen av låten «Beautiful»: «Jeg bad henne om å bare holde det helt enkelt, ikke drive med den fingringen (anm. Aguilera er kjent for å fingre på mikrofonen når hun utfører lange, pompøse toner), hver eneste gang hun begynte med «ahh, ooh» stoppet jeg tapen og sa du «gjør det igjen». Perry endte med å bruke det første opptaket og sa videre: «Hun slet med å godta det. Hun sang ikke perfekt der. Stemmen ble veldig rå. Hun kjenner sin egen stemme godt. Hun hører ting andre ikke hører.»


== Personlig ==
Aguilera var gift med musikkprodusent Jordan Bratman fra 19. november 2005 til oktober 2010 da Aguilera tok ut skilsmisse. Under svangerskapet vekket Aguilera oppsikt ved å posere naken på forsiden av bladet Marie Claire. Hun er forlovet med skuespiller Matthew Rutler, og sammen har de datteren Summer Rain, født i august 2014. 


== Burlesque ==
I 2010 debuterte Aguilera som skuespiller i musikalen Burlesque sammen med artisten Cher. Videoen handler om en jente som drar til Los Angeles for å bli stjerne. Til tross for at svært mange musikkartister har debutert med videoer som går ut på at artisten er en anonym person som deretter oppnår berømmelse, fikk Burlesque gode kritikker. Også de norske avisene viste seg positive til filmen. 


== Diskografi ==
1999: Christina Aguilera
2000: Mi Reflejo (spansk)
2000: My Kind of Christmas
2002: Stripped
2006: Back to Basics
2008: Keeps Gettin Better, A Decade Of Hits (samlealbum)
2010: Bionic
2012: Lotus
2018: Liberation


=== Stripped ===
I 2002 ble Stripped, hennes fjerde album, gitt ut. Hun uttrykte selv at hun valgte denne tittelen fordi mange av tekstene var så ærlige og «nakne». Albumet solgte over 20 millioner eksemplarer. Hun sjokkerte store deler av musikkverdenen med sin «comeback»-single «Dirrty» hvor hun også viste en mer «dirty» side av seg selv. Protester mot å vise denne musikkvideoen på TV kom da det ble kjent at det var noen plakater i bakgrunnen i en av scenene som på et fremmed språk reklamerte for barnesex. Dette var ukjent for alle, også produsentene og Aguilera selv. 


=== Back to Basics ===
Back to Basics ble utgitt i august 2006 og er inspirert av 1920-, 1930- og 1940-tallet. Aguilera har beskrevet blues og jazz som hennes absolutte yndlingsmusikk med idoler som Etta James og Bessie Smith. Aguilera uttrykte at dette prosjektet var det hun så langt hadde vært mest fornøyd med. Kritikerne sa seg enig i det og lurte på om Aguilera endelig hadde «funnet seg selv». Jazz og blues tillot henne både å være sexy og utfordrende, men også få vist frem den sterke stemmen sin i en heldig kombinasjon. Første singelen fra dette albumet het «Ain't No Other Man» og ble en kommersiell suksess.
Den andre singelen er «Hurt», som hun skrev sammen med Linda Perry og har en sirkusinspirert video. Etter dette kom en ny singel, «Candyman», også en kommersiell suksess.


=== Bionic ===
Albumet Bionic kom ut juni 2010 og var basert på elektropop, syntetiske lyder og farger. Albumet fikk generelt dårlig kritikk. The Washington Post beskrev den som «Noisy, robotic and overstuffed, a great disappointment, a virtual abandonmen of Aguilera's voice». (Bråkete, robotaktig, overgjort, en stor skuffelse, en direkte forrådelse mot Aguileras stemme). Til tross for kritikken har to av låtene nådd førsteplass på BillBoard-lista, «Not Myself Tonight» og «You Lost Me»


== Referanser ==


== Eksterne lenker ==
(en) Offisielt nettsted 
(en) Christina Aguilera – kategori av bilder, video eller lyd på Commons 
(en) Christina Aguilera – galleri av bilder, video eller lyd på Commons 
(en) Christina Aguilera på Internet Movie Database 
(no) Christina Aguilera hos Filmfront 
(sv) Christina Aguilera i Svensk Filmdatabas 
(da) Christina Aguilera på Filmdatabasen 
(da) Christina Aguilera på Scope 
(fr) Christina Aguilera på Allociné 
(en) Christina Aguilera på AllMovie 
(en) Christina Aguilera hos Turner Classic Movies 
(en) Christina Aguilera hos Rotten Tomatoes 
(en) Christina Aguilera hos TV Guide 
(en) Christina Aguilera på Apple Music 
(en) Christina Aguilera på Boomplay 
(en) Christina Aguilera på Discogs 
(en) Christina Aguilera på MusicBrainz 
(en) Christina Aguilera på SoundCloud 
(en) Christina Aguilera på Spotify 
(en) Christina Aguilera på Songkick 
(en) Christina Aguilera på Last.fm 
(en) Christina Aguilera på Genius — sangtekster 
(en) Christina Aguilera på AllMusic 
(en) Christina Aguilera på Twitter 
(en) Christina Aguilera på Facebook 
Christina Aguilera på Instagram 
(es) Christina Aguilera på YouTube 
(es) Christina Aguilera på YouTube 
(en) Christina Aguilera på Myspace 
Christina Aguilera på TikTok 
Offisiell MySpace