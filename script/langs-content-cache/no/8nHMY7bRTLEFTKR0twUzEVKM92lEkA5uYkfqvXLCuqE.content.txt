revision: 23176712
title: Maler
url: https://no.wikipedia.org/wiki/Maler


---

Maler er en yrkestittel som brukes både på yrkes- og håndverksmalere, som maler bygninger, interiører, konstruksjoner, fartøyer osv., og på kunstmalere, som maler bilder. 
Blant yrkesmalerne er det utøvere både innen gamle håndverksfag (dekorasjonsmalere, teater- og kulissemalere, skiltmalere, porselensmalere, hus- og interiørmalere) og nyere, industrielle fag (autolakkerere, skipsmalere osv.).
På videregående opplæring i Norge kan man ta to ulike utdannelser/fagbrev: Malerfaget eller Industrimalerfaget.Malerfaget er et av de håndverksfagene i Norge hvor en kan ta mesterbrev i og oppnå tittelen malermester.


== Historikk ==
Det har vært yrkesmalere siden oldtida, men i Norge er de kjent først fra ca. 1300. I Norge var det imidlertid malerlaug bare i Bergen. Maling av hus var ikke vanlig den gangen, og malerne arbeidet oftest innendørs med dekorasjoner og portretter. Portrettmalerne ble kalt kontrafeiere og skildrere. Først på 1800-tallet oppstod skillet mellom kunstnere og håndverkere med spesialisert utdanning for hver faggrein. Maler- og byggtapetsermestrenes Landsforbund ble stiftet i 1908.


== Se også ==
Malere omtalt på norsk wikipedia


== Referanser ==


== Eksterne lenker ==
Utdanning.no: yrkesbeskrivelse av maler
Utdanning.no: yrkesbeskrivelse av kunstner