revision: 23503163
title: Scholar
url: https://no.wikipedia.org/wiki/Google_Scholar


---

Google Scholar er en gratis tilgjengelig spesialisert søkemotor som indekserer fulltekst eller metadata for akademisk litteratur innen de fleste typer formater og på tvers av disipliner, og som beregner siteringstall og annen siteringsstatistikk. Den ble lansert i 2004 og dekker de fleste akademiske tidsskriftartikler og bøker som er publisert på internett, særlig på engelsk og i tiden etter årtusenskiftet. Den dekker også andre typer publikasjoner, som avhandlinger, rapporter og lignende. Dekningen av eldre publikasjoner, publikasjoner som bare finnes på papir og ikke-engelske publikasjoner har ofte vært dårligere, men også dekningen av eldre publikasjoner har gradvis  blitt bedre over tid. Google Scholar anses å gi et ganske dekkende bilde av vitenskapelig litteratur publisert gjennom de vanligste publiseringskanalene, særlig vitenskapelige tidsskrifter og større akademiske forlag. I mai 2014 ble Google Scholar antatt å inneholde 160 millioner dokumenter. Google Scholar har til dels samme funksjonalitet som de kommersielle og abonnementsbaserte tjenestene Scopus og Web of Science.


== Referanser ==