revision: 21154593
title: Kikert
url: https://no.wikipedia.org/wiki/Kikert


---

Kikert (Cicer arietinum) er en spiselig belgfrukt i erteblomstfamilien.
Planten er 20 til 50 cm høy, og har små blader på begge sider av stammen. En belg inneholder to eller tre erter. Blomstene er hvite eller blå med rødlig skjær. Kikerter vokser i subtropisk eller tropisk klima med mer enn 400 mm nedbør i året. De kan også dyrkes i temperert klima, men avlingen vil da bli langt mindre.
Kirkerter dyrkes særlig i middelhavsområdet, det vestlige Asia og India. I det sørøstlige Tyrkia finner man Cicer reticulatum, som er en eldre, viltvoksende slektning av kikerten. Det antas derfor at det var i dette området man først begynte å dyrke kikerter.
Modne kikerter kan brukes i salater, stuinger, males til mel (i indisk matlagning er dette kjent som besan), hakkes og frityrstekes i boller som falafel, røres sammen og bakes som farinata, kokes og moses til hummus eller ristes og krydres som snacks. I India, hvor de kalles chana, er kikerter en viktig proteinkilde i vegetarisk mat. I mange deler av India spiser man også umodne kikerter som snacks, mens planten brukes som en grønnsak i salater.

		
		


== Eksterne lenker ==
(en) kikert i Encyclopedia of Life 
(en) kikert i Global Biodiversity Information Facility 
(no) kikert hos Artsdatabanken 
(sv) kikert hos Dyntaxa 
(en) kikert hos ITIS 
(en) kikert hos NCBI 
(en) kikert hos The International Plant Names Index 
(en) kikert hos Tropicos 
(en) Kategori:Cicer arietinum – bilder, video eller lyd på Wikimedia Commons 
(en) Cicer arietinum – galleri av bilder, video eller lyd på Wikimedia Commons 
Cicer arietinum – detaljert informasjon på Wikispecies Kikerter og ris, det e det æ spis. Æ spis ikke gris, gi mæ kikerter og ris.