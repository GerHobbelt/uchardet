revision: 23383409
title: "Bu\xF8ya (N\xE6r\xF8y)"
url: https://no.wikipedia.org/wiki/N%C3%A6r%C3%B8y


---

Nærøy er en tidligere kommune i Ytre Namdalen i Trøndelag, som fra 2020 er en del av Nærøysund kommune. Stedet har i overkant av 5 100 innbyggere, og omfatter områdene på begge sider av fjorden Innerfolda og områdene utenfor ut til Nærøysundet, som skiller Nærøy fra Vikna. Kommunen grenset ellers til Leka i nordvest, Bindal i nord, Høylandet i øst, og Fosnes i sør. Nærøy har sitt navn etter det historiske handels- og kirkestedet på Nærøya, oppkalt etter den norrøne havguden Njord.
Administrasjonssentrum var Kolvereid, som med bystatus fra 2002 og 1 728 innbyggere per 1. januar 2022 er Norges minste by. Mange arbeidsplasser på Kolvereid er knyttet til varehandel, tjenesteyting, bygg og anlegg, og til maritim industri, fremfor alle Moen Marin med bedding og verkstedhall. Brønnbåtrederiet NTS har hovedkontor på Kolvereid. På Marøya og Ottersøya ved Nærøysundet finnes den store sjømatbedriften SinkabergHansen og leverandørindustri for havbruket. Jordbruket er en viktig næringsvei i hele kommunen med en stor melkeproduksjon. Val videregående skole har fagtilbud innen jordbruk og akvakultur, og driver oppdragsforskning. De historiske handelsstedene Abelvær og Buøya er kjente turistmål.
Kolvereid er det trafikale knutepunktet i Nærøy: Fylkesvei 770 forbinder Kolvereid med båt- og flytrafikk på Rørvik i vest, og Fylkesvei 17 (Kystriksveien) på Foldereid i øst. Fylkesvei 769 forbinder Kolvereid med Salsbruket og Lund i samme kommune, og med Namsos, via fergesambandet Hofles–Geisnes–Lund.


== Geografi ==
Saglivatnet
Torfjellet
Hagafjellet


== Samfunn ==
Administrasjonssenteret i Nærøy kommune var Kolvereid som er Norges minste by. Andre tettsteder er  Abelvær, Foldereid, Ottersøya, Måneset og Gravvik. Kommunen kan nås med hurtigbåt fra Namsos.
Val landbruksskole ligger i Nærøy.


=== Politikk ===


==== Kommunestyrevalget 2015 ====


==== Kommunestyrevalget 2011 ====


== Næringsliv ==
Viktige næringer er fiskerinæring, landbruk samt en del båtbyggerindustri (f. eks Moen slip).


== Historie ==


== Kultur ==
Fingalshula, som har Norges største samling av hulemalerier, ligger i Gravvik, Nærøy.
Nærøy og Nærøya kirke som er en overbygd kirkeruin fra 1100-tallket, er i dag et kultiurminne i Ytre Namdalen.


=== Tusenårssted ===
Kommunens tusenårssted er øya Nærøya, med Nærøya kirke fra middelalderen som hovedattraksjon. Det er i tillegg etablert en kultur- og
natursti på øya, som også er kommunens bidrag til Fotefar mot Nord. Nærøya, eller Njords øy, var religiøst og administrativt senter fra den
eldre jernalder og fram til midten av 1800-tallet. Øya er i privat eie, og er kun tilgjengelig med båt.
Det kommunale tusenårstreet, en ask, er plantet utenfor Kulturhuset i Nærøy, i kommunesenteret Kolvereid. I tillegg ble det plantet tusenårstrær i disse grendene i kommunen; Abelvær (ved Abelvær Vel), Naustbukta (ved Gravvik hagelag), Foldereid (ved Foldereid hagelag), Ottersøy (ved Ottersøy hagelag), Indre Nærøy (ved Fikkan og omegn Vel), Lund (ved Lund grendelag), Salsbruket (ved Opløfjord Vel) og i Marøya (ved Smevikaunet Vel).
I tillegg fikk disse skolene tildelt hundremeterskog: Kolvereid skole (en lerk og en lønn), Værum skole, Måneset (en lerk og to lønn), Abelvær skole (to lerk og 1 lønn), Nærøy ungdomsskole (tre lerk og to lønn) og Fikkan skole (en lerk og en lønn).


== Kjente nærøyværinger ==
Mikkel Mogenssøn (1590–1654), prest og dikter
Hans von Aphelen (1719–1779), leksikograf
Georg Sverdrup (1770-1850), eidsvollsmann og professor
Maren Reisner Falch Sverdrup (1865–1911), maler
Hans E. Kinck (1865–1926), forfatter
Paal Bog (1919-2002), ambassadør
Gullow Gjeseth (1937-2017), generalmajor, sjef for landstridskreftene i Sør Norge


== Referanser ==


== Eksterne lenker ==
Nærøy kommune Arkivert 8. juni 2007 hos Wayback Machine.
Nærøy - Store norske leksikon
Bygdesamlinger.no - Nærøy Arkivert 16. oktober 2016 hos Wayback Machine.
Visit Namdalen.com - Nærøy