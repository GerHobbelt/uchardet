revision: 22938650
title: Video Game
url: https://no.wikipedia.org/wiki/Flerspiller


---

Et flerspillervideospill (engelsk: multiplayer video game) er et videospill som flere enn en person kan spille i samme omgivelser samtidig, enten lokalt eller over internett. Man kan spille flerspillerspill via LAN, Internett eller «splitscreen» (flere spillere på samme skjerm) på samme tid. Sistnevnte er spesielt brukt i mange konsollspill. Flere videospill har både enspiller- og flerspiller-modus, som for eksempel Minecraft.


== Asymmetrisk flerspiller ==
Et spill som har «asymmetrisk flerspiller» (engelsk: asymmetrical multiplayer) har ujevne lag eller forskjellige evner blant spillerne, som gir en forskjellig spillopplevelse fra et lag til det andre. Eksempler på spill som har sterk asymmetri er Deathgarden: Bloodharvest, Last Year: The Nightmare, Friday the 13th: The Game og Dead by Daylight, hvor spillerne er på ett av to lag. Det ene laget er én spiller, som har målet om å eliminere de fire–fem andre spillerne på det andre laget. Spilleren som er alene har sterke evner som eventuelt kan fjerne en spiller fra spillet, mens spillerne som må overleve kan ha et utvalg av evner og egenskaper som hjelper dem å komme seg vekk fra den enslige spilleren.


== Se også ==
Enspiller


== Referanser ==