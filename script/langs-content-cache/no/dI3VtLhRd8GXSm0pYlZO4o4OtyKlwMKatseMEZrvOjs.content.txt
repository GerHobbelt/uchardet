revision: 18491804
title: John Edward Gray
url: https://no.wikipedia.org/wiki/John_Edward_Gray


---

John Edward Gray (født 12. februar 1800 i Walsall i West Midlands i England, død 7. mars 1875 i London) var en britisk zoolog. 


== Liv og virke ==


=== Bakgrunn ===
John Edward Gray var eldre bror av George Robert Gray og sønn av farmakologen og botanikeren Samuel Frederick Gray.


=== Karriere ved British Museum ===
Gray var zoologiinspektør ved British Museum i London fra 1840 til 1874. Han utga adskillige kataloger over museets samlinger, hvilke også inneholdt omfattende diskusjoner om dyregrupper samt beskrivelser av nye arter. Han forbedret de zoologiske samlingene og gjorde dem til noen av de beste i verden.Gray var født i Wallsall, men familien flyttet til London hvor han studerede medisin. Han hjalp faren med å skrive The Natural Arrangement of British Plants (1821). Gray ble ansatt ved British Museums zoologiske avdeling i 1824 for å hjelpe John George Children med å katalogisere reptilsamlingen. I 1840 overtok han Childrens post som zoologiinspektør.
Gjennom de 50 år da han var ansatt ved British Museum skrev Gray nesten 500 avhandlinger, hvorav mange beskrev nye arter, bl.a. afrikansk palmeruller, baykatt, berghøne, karakal og tartarfalk. Han står også oppført som autor for grupper som eplesnegler, kenguruer, menneskeaper, pungrotter, storker og stålormer. De meste kjente krypdyrene i Australia er som regel beskrevet av Gray: krageagam, blåtungeskinker, torndjevel og gouldvaran. 


=== Frimerkesamler ===
Gray hadde allerede før frimerker ble tatt i bruk samlet på alskens saker. Den 6. mai 1840, som var utgivelsesdagen for verdens første frimerke, kjøpte han noen eksemplar for å samle på dem. Gray innskrenket seg ikke til britiske frimerker men samlet utgaver fra hele verden. I 1861 gav han ut en liste med navnet Hand Catalogue of Postage Stamps, som lignet frimerkekataloger som de er forblitt frem til moderne tid. Men også en bokhandler fra Strasbourg, Oscar Berger-Levrault, betegnet seg som oppfinner av frimerkeskatalogen. Disse kataloger var ikke ment for allmenheten. Først noen år senere ble det til en versjon av Alfred Potiquet som kunne kjøpes i bokhandlere.


== Verker ==
Illustrations of Indian Zoology (1830–1835)
The Zoological Miscellany. To Be Continued Occasionally (1831)
Catalog of Shield Reptiles (1855 og 1870)


== Referanser ==


== Eksterne lenker ==
John Edward Gray, the Indian Pond Heron and Walsall