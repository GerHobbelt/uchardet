revision: 20997681
title: Buffy, vampyrenes skrekk
url: https://no.wikipedia.org/wiki/Buffy,_vampyrenes_skrekk


---

Buffy, vampyrenes skrekk (originaltittel Buffy the Vampire Slayer) er en amerikansk TV-serie skapt av Joss Whedon, med blant andre Sarah Michelle Gellar, Nicholas Brendon, Anthony Stewart Head og Alyson Hannigan i rollene. Serien ble sendt i 7 sesonger fra 1996 til 2003.
Hovedpersonen Buffy Summers (Gellar) er en ung jente som får et kall om å bekjempe verdens mange manifestasjoner av ondskap; demoner, vampyrer og mer hverdagslige problemer. Serien ble raskt et kultfenomen og har en stor tilhengerskare i hele verden, spesielt i Frankrike, USA og Storbritannia. Serien ble lagt ned og sagt opp av TV-kanalen WB etter femte sesong, men ble tatt opp igjen sesongen etter av UPN som sendte de to siste sesongene.
Serien er basert på filmen Buffy the Vampire Slayer fra 1992, med blant andre Kristy Swanson, Luke Perry og Donald Sutherland. Filmen skulle fungere som en motvekt til typiske skrekkfilmer der forsvarsløse jenter av endimensjonal karakter som regel blir myrdet i første akt, men manusforfatter Joss Whedon var så misfornøyd med resultatet at da han fikk tilbud om å lage en serie basert på filmen fire år senere grep han sjansen til å realisere sin opprinnelige visjon med nye skuespillere og eget crew.
Buffy har oppnådd anerkjennelse fra kritikere for sin spesielle språkbruk – der popkulturelle referanser og oppfinnsom slang har skapt et eget språk, såkalt «Buffy speak» – og for måten serien bruker overnaturlige elementer som metaforer for vansker de fleste møter i oppveksten og i tidlig voksenliv.
Etter tre sesonger fikk serien en spin-off, da rollefiguren Angel (spilt av David Boreanaz) forlot Buffy og fikk sin egen serie med navnet Angel der handlingen går parallelt med «moderserien».
I 2006 ble den animerte serien om Buffy annonsert.


== Handling ==
Buffy Summers (Sarah Michelle Gellar) flytter til småbyen Sunnydale i California. Byen ligger tilfeldigvis på toppen av Hellmouth, en portal til en annen verden. Vi lærer etterhvert at Hellmouth er årsaken til at skumle ting skjer i byen. Vampyrer og andre overnaturlige ting trekkes til Sunnydale.
Buffy begynner på skolen Sunnydale High. Der jobber den engelske bibliotekaren Rupert Giles (Anthony Stewart Head). Han er en utsending for den hemmelige organisasjonen Watchers' Council og skal være Buffys nye vokter (watcher). Vokterne har tilsyn med vampyrjegerne og trener dem opp. Buffy ønsker ikke mer trening, og vil alltid siden ha problemer med å koble sitt vampyrjegerverv til et vanlig, mer eller mindre sorgløst ungdomsliv.
På skolen møter hun også Xander (Nicholas Brendon). Han spiller en viktig rolle som «vanlig person» og hjelper til med å redde verden uten overnaturlige egenskaper eller krefter, men med humor og et stort hjerte. Buffy møter også Willow (Alyson Hannigan), som blir hennes beste venn. I de første sesongene er Willow, en sjenert jente
men rik på kunnskaper, særlig innen data. Willow får etterhvert magiske krefter. Buffy, Xander, Willow og Giles danner kjernen i gruppen «Scooby Gang», som løser demoniske problemer ved forskning og fysisk kamp. Etter hvert gjennom serien kommer flere til i gjengen. I de første sesongene er samlingspunktet deres i skolens bibliotek. Senere blir hovedkvarteret flyttet til butikken «The Magic Box».


=== Sesong 1 ===
Buffy kommer til Sunnydale High etter å ha sprengt gymsalen i lufta på sin gamle skole i Los Angeles. (den var full av vampyrer). Hun får venner på skolen, men møter også vokteren Giles og må innse at hun aldri vil bli en vanlig tenåring. Hovedfienden denne sesongen er en eldgammel vampyr kalt Mesteren (Mark Metcalfe), som sitter fast i Hellmouth. Buffy blir forelsket i den mystiske hjelperen Angel (David Boreanaz), som viser seg å være en vampyr med sjel. Buffy blir drept av Mesteren, men blir gjenopplivet av Xander etter noen minutter. Likevel blir en ny jeger, Kendra, kalt til byen i neste sesong.
Scooby-gjengen i sesong 1: Buffy, Willow, Xander, Giles, Angel, og mot slutten Cordelia Chase (Charisma Carpenter) og læreren Jenny Calendar (Robia laMorte).


=== Sesong 2 ===
Vampyrene Spike (James Marsters) og Drusilla (Juliet Landau) slår seg til i Sunnydale. Angel mister sjelen sin etter å ha hatt sex med Buffy og blir igjen den onde Angelus. Sammen med Spike og Drusilla terroriserer han Buffys venner og forbereder verdens undergang. Buffy må til slutt drepe sin store kjærlighet for å redde verden. Willow utvikler magikunnskap. Kendra blir drept av Drusilla.
Scooby-gjengen i sesong to: Buffy, Willow, Xander, Giles, Cordelia, og kjæresten til Willow, Oz (Seth Green). Jenny Calendar blir drept av Angelus midtveis i sesongen.


=== Sesong 3 ===
Angel er gjenoppstått fra helvete og prøver å leve med minnene om det onde han har gjort. Buffy vet dette, men holder ham hemmelig for de andre. En ny jeger, Faith Lehane (Eliza Dushku), viser seg i byen, og er det motsatte av Buffy på mange måter. Hovudskurken i sesongen er borgermesteren i byen, som planlegger en avsluttende forvandling til demonform. Buffy stanser ham i samarbeid med hele avgangsklassen 1999.
Scooby-gjengen i tredje sesong: Som i andre sesong, med tilleggene Angel og Faith . Sesongen markerer avreisen for Cordelia og Angel. Eksdemonen Anya Jenkins (Emma Caulfield) slår lag med gjengen fra sesong 3 og ut.


=== Sesong 4 ===
Buffy og vennene begynner på universitetet. Buffy tar psykologi som fag og møter der lærerassistenten Riley Finn (Marc Blucas), som hun blir kjæreste med, og læreren Maggie Walsh (Lindsay Crouse). Disse to arbeider for The Initiative, en organisasjon som fanger og forsker på monstre og demoner. Egentlig er dette en dekkoperasjon for å skape super-soldater, blant andre Walsh' store stolthet Adam (George Hertzberg). Adam dreper "moren sin" og forlater The Initiative. Han begynner å drepe mennesker – ikke av ondskap, men for å finne ut hva som gjør ham selv annerledes. Buffy og vennene må stoppe ham.
The Initiative tar også Spike til fange og gjør ham harmløs ved å plassere en brikke i hjernen hans. Det gjør at han må slåss med andre demoner for å holde seg i form. Willow møter sjenerte Tara Maclay (Amber Benson) og blir lesbisk.
Scooby-gjengen i fjerde sesong: De fire faste i tillegg til Riley Tara. Oz er også med, men forsvinner fra serien midt i sesongen.


=== Sesong 5 ===
Buffy får uventet en yngre søster, Dawn, (Michelle Trachtenberg), som i virkeligheten er en mystisk kraft (en nøkkel), skapt som ei ung jente under vampyrjegerens beskyttelse. En ondskapsgudinne i menneskekropp, Glory (Clare Kramer), trenger Dawns blod for å åpne portalen til sin demondimensjon, og bruker mye tid på å finne og fange henne. Samtidig sliter søstrene på hjemmebane: moren deres, Joyce (Kristine Sutherland), dør av en hjernesvulst. Når Glory fanger Dawn står hele verden i fare, men Buffy ofrer livet sitt for søsteren og redder verden. Spike blir i løpet av sesongen ulykkelig forelsket i Buffy og kjemper snart på gjengens side.
Scooby-gjengen i femte sesong: De fire faste i tillegg til Tara, Spike, Riley og Dawn.


=== Sesong 6 ===
Willow vekker Buffy opp fra de døde med hjelp fra de andre vennene. Buffy har egentlig vært i Himmelen og strever nå med å finne seg til rette i den vanskelige virkeligheten. Skurkene for sesongen, en nerdetrio som vil erobre Sunnydale, gjør livet ekstra surt for henne. Hun har også problemer med å finne seg selv, og starter et seksuelt forhold med Spike for å føle at hun lever. Willow misbruker heksekreftene sine, og dette går blant annet ut over forholdet til Tara. Når Tara så blir skutt i en ulykke hevner Willow seg på drapsmannen (Warren i trioen) og blir ond. Bare kjærligheten fra hennes eldste venn, Xander, hindrer verden i å gå under. Spike beviser sin kjærlighet til Buffy ved å vinne seg en sjel.
Scooby-gjengen: som i forrige sesong. Riley reiser tidlig i sesongen.


=== Sesong 7 ===
Willow Rosenberg kjemper med tapet av sin store kjærlighet Tara MaClay. Senere i sesongen får Willow ny kjæreste men slutter aldri å tenke på Tara, hennes nye kjæreste er en potensial vampyrjeger med navn Kennedy. Willow har problemer med å bruke magi i frykt at hun blir Dark Willow igjen i begynnelsen av sesongen, Kennedy gir Willow ny styrke til å bruke magien uten å bli ond. Kennedy er skeptisk til magien først.
Den eldste ondskapen («The First») slåss mot Buffy, som nå begynner å lete opp og lære opp potensielle vampyrjegere. Sammen danner de en hær for å kjempe mot det onde. The First får Spike til å drepe mennesker på tross av hjernebrikken (som skal gi ham hodesmerter), men vennene klarer å løse problemet. Presten Caleb (Nathan Fillion), som arbeider for The First, klarer å skade flere i Buffys hær, og en kort stund vender de seg mot henne. Kampen mot ondskapen blir likevel vunnet når de alle slår seg sammen, med hjelp av en magisk sigd som Willow bruker til å overføre vampyrjegerkreftene til alle jenter i verden. Spike kanaliserer sollys gjennom en amulett som Angel gav til Buffy, og dette dreper de ellers uovervinnelige «supervampyrene» til The First. Spike brenner opp sammen med hele byen Sunnydale. Her slutter TV-serien.
Scooby-gjengen: som i forrige sesong uten Tara (som ble skutt av Warren). I tillegg Robin Wood (D. B. Woodside), rektoren for nye Sunnydale High, den tidligere onde vampyrjegeren Faith Lehane (Eliza Dushku), og Andrew Wells (Tom Lenk), som var en del av trioen i sesong 6. De potensielle vampyrjegerne gir ekstra styrke.


=== Sesong 8 ===
Finnes bare som tegneserie. Buffy og de andre har en stor jobb med å samle opp og trene vampyrjegere fra hele verden. Disse jegerne blir delt inn i ulike «squads» eller avdelinger som skal kjempe mot vampyrer i ulike land. Med tiden får jegerhæren sterke krefter mot seg, ledet av en mystisk «twilight», som gjør det han kan for at jegerhæren skal se ut som en terroristgruppe som handler mot loven. Det er også moralske spørsmål ved hvordan Buffy har utviklet seg som person. Giles har nå oppsyn med Faith, som vokter en Hellmouth i Cleveland.
Tegneserien kommenterer også nyere vampyrtrender, der vampyrene er fremstilt mer og mer positivt, noe som setter Buffy og jegerne hennes i et dårlig lys.


== Priser og Nominasjoner ==
Serien har vunnet en rekke priser i USA. I 2000 ble episoden «Hush». nominert til Emmy Award for sin originale ide. Deler av denne episoden foregår uten dialog, siden «The Gentlemen» stjeler stemmene til alle i Sunnydale.
Sarah Michelle Gellar (Buffy) mottok i 1999 prisen for beste skuespiller i en TV-Serie.


== Rollefigurer ==
Hovedpersonene

Buffy Anne Summers spilt av Sarah Michelle Gellar.
Rupert Giles spilt av Anthony Stewart Head.
Willow Rosenberg spilt av Alyson Hannigan.
Xander Harris spilt av Nicholas Brendon.Andre skuespillere

Angel spilt av David Boreanaz. (166 episoder, fordelt over sesong 1, 4,5 og 7), (Hadde en hovedrolle i sesong 2-3)
Spike spilt av James Marsters. (121 episoder, fordelt over sesong 2-7.)
Anya spilt av Emma Caulfield. (81 episoder, fordelt over sesong 3-7.)
Dawn Summers spilt av Michelle Trachtenberg. (66 episoder, fordelt over sesong 5,6 og 7.)
Joyce Summers spilt av Kristine Sutherland. (58 episoder, fordelt over sesong 1-7.)
Cordelia Chase spilt av Charisma Carpenter. (54 episoder, fordelt over sesong 1-3.)
Tara Maclay spilt av Amber Benson. (47 episoder, fordelt over sesong 4,5 og 6.)
Oz spilt av Seth Green. (39 Episoder, fordelt over sesong 2,3 og 4.)
Riley Finn spilt av Marc Blucas. (31 episoder, fordelt over sesong 4,5 og 6.)
Faith Lehane spilt av Eliza Dushku. (20 episoder, fordelt over sesong 3,4 og 7.)
Kendra Young spilt av Bianca Lawson. (3 episoder i sesong 2.)Fiender

Luke spilt av Brian Thompson
Darla spilt av Julie Benz
Collin spilt av Andrew J. Ferchland
The Master spilt av Mark Metcalf
Ethan Rayne spilt av Robin Sachs
Drusilla spilt av Juliet Landau
The Order og Taraka som består av medlemmene:
Patrice spilt av Spice Williams
Oktarus
Norman Pfister spilt av Kelly Connell
The Jugde spilt av Brian Thompson
Acathla
Mr. Trick spilt av K. Todd Freeman
Anyanka spilt av Emma Caulfield
The First spilt av Shane Barach som (Daniel)
Edward Edwards som (Travis)
Cornelia Hayes O’Herlihy som (Margaret)
Robia LaMorte som (Jenny Calendar)
Faith Lehane spilt av Eliza Dushku
Ordfører Richard Wilkins spilt av Harry Groener
Maggie Walsh spilt av Lindsay Crouse
Adam spilt av George Hertzberg
Dracula spilt av Rudolf Martin
Knights of Byzantium
Doc spilt av Joel Grey
Glorificus spilt av Clare Kramer
The Trio
Danny Strong som Jonathan Levinson
Tom Lenk som Andrew Wells
Adam Busch som Warren Mears
Willow Rosenberg spilt av Alyson Hannigan
Turok-Han spilt av Camden Toy og Erik Betts
Caleb spilt av Nathan Fillion
The Bringers
The First spilt av
Adam Busch
Clair Kramer
George Hertzberg
Harry Groener
Juliet Landau
Mark Metcalf
Danny Strong
Azura Skye
Kristine Sutherland
James Marsters
Carrie Southworth
Amanda Fuller
Lalaine Vargas
K.D. Aubert
Nathan Fillion


== Episoder ==


=== Sesong 1 ===


=== Sesong 2 ===


=== Sesong 3 ===


=== Sesong 4 ===


=== Sesong 5 ===


=== Sesong 6 ===


=== Sesong 7 ===


== Norge ==
I Norge har Buffy blitt vist på TVNorge, der de første tre sesongene ble sendt fra 1997 til 1999, og de fire siste sesongene fra 2002 til 2004.


== DVD-lanseringer i Norge ==
Sesong 1 (4. april 2002)
Sesong 2 (3. mars 2003)
Sesong 3 (25. august 2003)
Sesong 4 (24. november 2003)
Sesong 5 (23. februar 2004)
Sesong 6 (23. februar 2004)
Sesong 7 (5. mai 2004)


== Referanser ==


== Eksterne lenker ==
(en) Buffy, vampyrenes skrekk på Internet Movie Database 
(no) Buffy, vampyrenes skrekk hos Filmfront 
(en) Buffy, vampyrenes skrekk på AllMovie 
(en) Buffy, vampyrenes skrekk på The Movie Database – TV 
(en) Buffy, vampyrenes skrekk på Rotten Tomatoes 
(en) Buffy, vampyrenes skrekk på Metacritic