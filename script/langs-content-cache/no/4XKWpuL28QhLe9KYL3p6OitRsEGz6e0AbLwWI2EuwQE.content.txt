revision: 23552387
title: Communication
url: https://no.wikipedia.org/wiki/Ice_Communication_Norge


---

Ice Communication Norge AS (stilisert som ice) er en norsk leverandør innen tele­kommunikasjon og er landets tredje største i sin bransje. Hovedkontoret ligger på Nydalen i Oslo.
I 2022 ble selskapet solgt til det kommuneeide selskapet Lyse.Selskapet bygger ut Norges tredje mobilnett og har ved utgangen av 2020 en befolkningsdekning på 94 % i eget nett. Ved utgangen av 2020 hadde de 2887 basestasjoner, og har planlagt utbygging av nye 300-500 det påfølgende året.Ice har pr. 2020 en avtale om gjesting med Telia som sikrer full dekning i områder hvor Ices eget nett ikke er fullt utbygd, samt 'legacy' tjenester.Siden 2013 har selskapet gjort investeringer i milliardklassen på utbygging av eget nett og kjøp av radiospektrum, og har derfor i lengre tid operert med negativt drifts­overskudd, dette snudde imidlertid ved utgangen av 2020 hvor selskapet leverte sitt første positive resultat før skatt. 


== Historie ==
Nordisk Mobiltelefon Norge AS åpnet sitt mobilnett 20. juni 2003 og ble grunnlagt av svensken Arnfinn Röste som tidligere jobbet med markedsføring for Ericsson. Nettverket ble markedsført under merkevarenavnet ice.net og var utelukkende beregnet for bredbånds-datatjenester. I februar 2009 ble selskapet slått konkurs, og det amerikanske selskapet Access Industries gikk inn som nytt eierselskap. I september 2009 skiftet selskapet navn til Ice Norge AS.
Tele2/Mobile Norway mistet i 2015 sine frekvenslisenser for mobiltelefoni til ICE Norge og som et resultat av dette fikk ICE mulighet til å kjøpe et større antall basestasjoner fra Mobile Norway, som siden da har levert mobiltelefoni for privat- og bedriftsmarkedet. Selskapet har nå altså konsesjon til å bygge ut Norges tredje mobilnett.Regjeringen ved Kommunal- og moderniseringsdepartementet uttalte i 2015 at den anser en tredje tilbyder av mobilnettverk som viktig for konkurransesituasjonen i markedet. Det blir derfor lagt opp til av NKOM at det kan benyttes frekvenstak som et markedsregulerende tiltak i påfølgende frekvensauksjoner for å stimulere konkurransen i markedet.
I februar 2017 innførte selskapet «Data Rollover», hvor ubrukt data blir overført til neste måned. Andre selskapet tok i bruk samme tjeneste noe senere. Ice har også innført «Rollover Deling»..
I juli 2017 ble det kunngjort at ice kjøper opp kundemassen til konkurrenten Hello Mobil for 75 millioner kroner + bonuspakke. Kundemassen til Hello er på 53 000 kunder ifølge NKOM.4. desember 2017 flyttet ice til nye lokaler i Nydalen. Selskapet skiftet samtidig merkevarenavn fra ice.net til Ice .
5. februar 2019 ble ice Norges første mobiloperatør til å lansere Data Frihet til både bedrifts- og privatmarkedet.1. november 2019 ble firmanavnet endret til ICE Communication Norge as.


== Teknisk ==
8. juni 2004 tok selskapet over radiofrekvensene på 450 MHz  som tidligere var i bruk for NMT (1G), disse ble benyttet med CDMA2000 (3G) teknologi. Per oktober 2015 ble denne frekvensen benyttet med LTE (4G) og kun til mobilt bredbånd og ikke til mobiltelefoni.
Selskapet sikret seg en betydelig andel radiospektrum etter frekvensauksjonen i 2013 gjennom selskapet Telco Data på vegne av Ice sine eiere.I oktober 2015 ble hele nettet oppgradert til et moderne legacy-fritt 4G-nett for mobilt bredbånd, som dekker mer enn 75 prosent av Norges landareal, i tillegg til 10 km langs kystlinjen. Nettverket er bygget med infrastruktur fra den finske produsenten Nokia og er klargjort for 5G.  Sommeren 2016 ble nesten alle av mobiltelefonikundene migrert over til selskapets eget kjernenett som de kaller Ice+.
Ved utgangen av 2020 hadde de 2887 basestasjoner, og har planlagt utbygging av nye 300-500 det påfølgende året. Desember 2018 startet de et pionérprosjekt sammen med NRK for å sende TV-kanaler i full HD noe som bruker LTE-B for kringkasting over mobilnettverk. 


== Virksomhet ==


=== Mobiltelefoni ===
Salget av mobiltelefonabonnementer, både privat og bedrift, startet 15. juni 2015, som følge av at Network Norway ble en del av Ice. Ifølge tallene til NKOM, hadde Ice en kundemasse på 638 000 ved utgangen av 2020.  


=== Nettbutikk ===
I april 2016 startet ice nettbutikk for salg av mobiltelefoner med abonnement.


=== Mobilt bredbånd ===
Mobilt bredbånd har vært i tjenesteporteføljen siden oppstarten i 2003. Ved utgangen av 2020 er kundemassen på mobilt bredbånd 78 000. 


=== M2M ===
Maskin til maskin-kommunikasjon kan brukes for eksempel til betalingsterminaler og sporing av kjøretøy.


=== Sentralbord ===
Selskapet har utviklet et digitalt sentralbord for sine bedriftskunder.


=== SmartKom ===

Sensommeren 2016 opprettet ice SmartKom AS, som skal levere kommunikasjonsløsninger innenfor telekom og IT til små og mellomstore bedrifter. SmartKom AS er eid 50/50 av Ice Communication Norge AS og Smartkom Holding AS.


== Eiere ==
Selskapet ble i begynnelsen av 2009 kjøpt av det amerikanske selskapet Access Industries (da kjent som AINMT Holdings AB), da Nordisk Mobiltelefon Norge AS ble slått konkurs. Foruten virksomheter innen råvareindustrien og eiendom, eier AINMT blant annet Warner Music Group. I august 2017 skiftet morselskapet navn til ice group.


== Referanser ==


== Eksterne lenker ==
(no) Offisielt nettsted 
(no) Ice på Facebook 
(no) Ice på LinkedIn 
(no) Ice på YouTube