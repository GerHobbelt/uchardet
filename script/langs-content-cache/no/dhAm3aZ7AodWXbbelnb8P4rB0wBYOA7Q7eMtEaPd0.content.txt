revision: 23426444
title: Michelet
url: https://no.wikipedia.org/wiki/Jon_Michelet


---

Jon Michelet (født 14. juli 1944 i Moss, død 14. april 2018 i Moss) var en norsk forfatter, avisredaktør, politiker, organisasjonsmenneske og TV-programleder.


== Liv og virke ==
Han hadde styrmannsskole og studerte ved Journalistskolen i Oslo. Michelet arbeidet som sjømann, bryggearbeider, journalist, TV-vert, redaktør, forlagsmedarbeider og forfatter.
I 1970-årene var Michelet sentral i den norske ml-bevegelsen og arbeidet fra 1972 til 1976 i AKP-forlaget Oktober, de siste par årene som forlagssjef. Han sto i spissen for partiets oppbygging av kjeden med Oktober-bokhandler. Etter perioden som forlagssjef begynte han som bryggesjauer i Oslo. I dette var det et element av sjølproletarisering, sa han i et NRK-program.I perioden 1997–2002 var han redaktør for avisen Klassekampen, som han tok over etter en omfattende avisstrid.
Han var medlem av Østfold fylkesting, Rygge kommunestyre og Kringkastingsrådet, styremedlem i Norsk Styrmandsforening og Rød Valgallianse. Fra 2003 til 2009 var han president i Rivertonklubben.
I 2003 ble Michelet av Innsynsutvalget tilkjent erstatning for ulovlig overvåkning. Etter nedgraderingen av Overvåkningspolitiets arkiver ble det bevist at han i en lengre periode i 1970-årene var blitt overvåket, inklusive telefonkontroll og brevkontroll. Ifølge dokumentene skal Overvåkningspolitiet ha ansett ham som en av topplederne i AKP(m-l).Michelet debuterte litterært i 1975 med kriminalromanen Den drukner ei som henges skal. Han utga romaner, barnebøker, skuespill og sakprosa. Sammen med Dag Solstad utga han fra 1982 en serie bøker om fotball-VM. Boken Orions Belte ble filmet i 1985, regissert av Ola Solum. Flere av Michelets kriminalromaner med Wilhelm Thygesen i hovedrollen ble brukt som grunnlag for en dramatisering for NRK.
Michelet ledet en rekke ulike TV-program, blant dem Fangene på fortet og Verdensmester, et spørreprogram om geografi som ble sendt på NRK1.
I 2017 ble Michelet tildelt Erik Byes minnepris.I 2021 utgav Mímir Kristjánsson biografien Jon Michelet – En folkets helt som var basert på et stort antall intervju med Michelet.


== Familie ==
Han var sønn av Emma Fredy Thorne og kunstmaleren Johan Fredrik Michelet, og far til Tania Michelet, Marte Michelet, Ellen Brekke Michelet og Stella Fredy Burstedt Michelet.
Gift med Bente Lippe (1969-72), gift med Toril Brekke (1976-87, separert 1987, separasjon opphevet 2007), forlovet med Gunilla Burstedt (1987-1990).


== Bibliografi ==


=== Thygesen-serien ===
1975 – Den drukner ei som henges skal – kriminalroman
1975 – Mellom barken og veden – En roman om supermaktspionasje i Norge
1976 – Jernkorset – En roman mot nazisme og nynazisme
1980 – Hvit som snø – kriminalroman
1981 – Den gule djevelens by – kriminalroman
1984 – Panamaskipet – kriminalroman
1985 – Mannen på motorsykkelen – kriminalroman
1989 – Thygesens terrorist – kriminalroman
2001 – Den frosne kvinnen – kriminalroman
2005 – Thygesen-fortellinger – kriminalnoveller
2008 – Mordet på Woldnes – kriminalroman
2010 – Døden i Baugen – kriminalroman


=== En sjøens helt-serien ===
2012 – En sjøens helt – Skogsmatrosen)
2013 – En sjøens helt – Skytteren
2014 – En sjøens helt – Gullgutten
2015 – En sjøens helt – Blodige strender
2016 – En sjøens helt – Brennende skip
2018 – En sjøens helt – Krigerens hjemkomst


=== Andre utgivelser ===
1976 – Jernkorset – kapitlet som ble vekk – kapittel strøket av forlaget i Jernkorset (sammen med Tron Øgrim)
1977 – Orions belte – En roman fra Svalbard (filmatisert av regissør Ola Solum i 1985).
1977 – Tiger Bay – roman
1978 – 7800 demonstranter sporløst forsvunnet – og andre merkverdige historier fra 1970-åra – sakprosa (I fulltekst)
1978 – Angrepet på Longeyarbyen – En kort fremtidsroman
1979 – Matros Tore Solem og hans skip –  skuespill (sammen med Gunnar Bull Gundersen)
1982 – Terra Roxa – roman
1982 – VM i fotball 1982  – sakprosa (sammen med Dag Solstad)
1983 – Jerv (jervere, jervest?) – En norsk, og dermed tragisk romansyklus
1986 – Vår afrikanske eksplosjon – barnebok
1986 – VM i fotball 1986  – sakprosa (sammen med Dag Solstad)
1987 – Brevet til Fløgstad – Brev fra Afrika. Essays
1987 – Den flygende brasilianer bind 1. Ungdomsroman
1988 – Den flygende brasilianer bind 2. Ungdomsroman
1989 – Den flygende brasilianer bind 3. Ungdomsroman
1988 – Le Coconut- roman
1990 – VM i fotball 1990  – sakprosa (sammen med Dag Solstad)
1991 – Vulka! – Pamflett om Sør-Afrika
1993 – Farvel til en prins – roman
1994 – VM i fotball 1994  – sakprosa (sammen med Dag Solstad)
1995 – Leve republikken (og Märtha Louises privatliv) – Artikkelsamling
1997 – Grønland på langs : G2 ekspedisjonen – Ekspedisjonsberetning
1998 – VM i fotball 1998  – sakprosa (sammen med Dag Solstad)
2003 – Aftensang i Alma Ata – kriminalroman
2006 – Høyt mot nord, langt mot sør : Reisebrev per satellitt fra Arktis og Antarktis – reisebrev
2007 – Havets velde – sjøfortellinger
2007 – Den siste krigsseileren – biografi
2008 – Brev fra de troende – e-bok
2008 – Under the Blood Tree – e-bok
2008 – Fortellingen om Job – e-bok
2010 – Snøfonnenes geograf – novellesamling
2010 – En krigsseilers dagbok – biografi
2011 – Mappa mi. En beretning om ulovlig politisk overvåking. Oktober forlag


== Priser ==
Rivertonprisen (1981) for Hvit som snø
Språklig samlings litteraturpris (1991)
Rivertonprisen (2001) for Den frosne kvinnen
Statens stipend for eldre fortjente kunstnere (2009)
Østfoldprisen (2013)
Norsk sjøoffisersforbunds hederspris (2015)
Anders Jahres kulturpris (2016)
Erik Byes Minnepris (2017)


== Programleder på fjernsyn ==
2001 Verdensmester (NRK)
1993 Fangene på fortet (TV3)
1984 Sommerdirekte (NRK)


== Referanser ==


== Eksterne lenker ==
(no) Offisielt nettsted 
(en) Jon Michelet – kategori av bilder, video eller lyd på Commons 
(en) Jon Michelet på Internet Movie Database 
(no) Jon Michelet hos Sceneweb 
(en) Jon Michelet hos The Movie Database 
(no) NRK: Lydfil med Jon Michelet
(no) Bokavisens samleside for anmeldelser av Jon Michelets bøker
(no) Jon Michelet i NRK Forfatter
(no) Digitalt tilgjengelig innhold hos Nasjonalbiblioteket: bøker av Jon Michelet, bøker om Jon Michelet