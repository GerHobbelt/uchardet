revision: 19919893
title: Maxwell (Q.) Klinger
url: https://cs.wikipedia.org/wiki/Maxwell_Klinger


---

Desátník (později seržant) Maxwell Q. „Max“ Klinger je fiktivní postava ze seriálu M*A*S*H a jeho pokračování M*A*S*H – Co bylo potom. Postavu hraje Jamie Farr. 


== Charakteristika ==


=== Televizní série ===
Klinger slouží jako strážný a později jako úředník v 4077th MASH. Je to první postava, která byla přidána až do seriálu a neobjevuje se v původním románu či filmu. Klinger je Araboameričan s libanonskými kořeny, žijící v Toledu v Ohiu (stejně jako jeho představitel). Co se týče jeho náboženského vyznání, není jisté, avšak v prvních dílech prohlašuje, že během postní doby je ateista. V jiných epizodách, když se potřebuje dostat z průšvihu, modlí se k Alláhovi.
Svým vzeřením je jednou z nejvýraznějších postav seriálu, neboť často (hlavně do začátku osmé série) nosí ženské šaty. Snaží se totiž z armády dostat na paragraf 8 a tak se pokouší dokázat, že je šílený. Poprvé se objevil v epizodě „Šéfchirurg kdo?“. Jamie Farr později v dokumentu Making 'M*A*S*H' uvedl, že měl dle originálního scénáře hrát homosexuála. Scenáristé později usoudili, že bude zajímavější, když bude Klinger heterosexuál, co se snaží dostat ven na paragraf 8. 
Klinger se často snaží přemluvit ostatní důstojníky, aby se nad ním slitovali a podepsali mu žádost o návrat domů. Pokud také přijede někdo z vyšších důstojníků, snaží se v nich vzbudit opovržení nad jeho ženskými oděvy a tím se dostat domů. Totéž zkouší i po převzetí velení Shermanem Potterem, ten však okamžitě rozpozná podvod a udělá s ním krátký proces.
Poté, co je Radar poslán zpět do USA, je jmenován plukovníkem Potterem do funkce úředníka. Tím končí jeho snaha o paragraf 8 a stává se jednou z hlavních postav seriálu. Je též povýšen na seržanta a začíná se chovat více vážně. To dalo scenáristům možnost prozkoumat postavu Klingera více do hloubky. Je často srovnáván právě s Radarem, nicméně se ukáže, že díky svým pouličním schopnostem je schopen lepších výsledků než on. Je fanouškem baseballového týmu Toledo Mud Hens. Na Toledo vzpomíná často a velmi rád.
Ve třetí sérii (epizoda Springtime) se Klinger ožení se svou přítelkyní Lavrene Esposito (přes rádio). V šesté sérii dostane dopis od Lavrene, ve kterém mu píše, že našla jiného muže, se kterým se později rozchází a zasnoubí se s Klingerovým nejlepším přítelem. Klinger chce odjet domů, aby se pokusil zachránit své manželství. To se mu nepodaří a frustrovaný Klinger roztrhá své šaty a vzdá se svých pokusů o útěk.
Ve finále seriálu se ožení s korejskou uprchlicí Soon Lee Han (Rosalind Chaová). Rozhodne se opustit Koreu až poté, co nalezne svou rodinu. To je paradoxní vzhledem k tomu, že když má Klinger možnost opustit Koreu, zůstane v ní. 


=== Pokračování ===
Ve spin-offu M*A*S*H – Co bylo potom Max pomůže Soon Lee najít její rodinu a pomůže jim znovu obnovit jejich farmu. Poté odjíždějí spolu s Soon Lee do USA, kde se usadí. Bohužel čelí rasové diskriminaci a je navezen do nelegálního sázení. Vězení unikne pouze na přímluvu Shermana Pottera, který jej pak zaměstná jako asistenta ve veteránské nemocnici v Missouri. Tam se setká také s otcem Mulcahym.


== Odkazy ==


=== Reference ===
V tomto článku byl použit překlad textu z článku List of M*A*S*H characters na anglické Wikipedii.