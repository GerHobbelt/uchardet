revision: 22802864
title: Fregata typu 053H2G
url: https://cs.wikipedia.org/wiki/Fregata_typu_053H2G


---

Fregata typu 053H2G (v kódu NATO: třída Jiangwei I) je třída víceúčelových raketových fregat námořnictva Čínské lidové republiky. Navrženy byly především pro operace v blízkosti čínského pobřeží. Celkem byly postaveny čtyři fregaty této třídy.
V roce 2015 byly všechny čtyři fregaty upraveny na hlídkové lodě a převedeny k Čínské pobřežní stráži (trupová čísla 31239 až 31242), což je obvyklá čínská praxe využití válečných lodí vyřazených z první linie. V roce 2019 bylo jedno plavidlo věnováno Srí Lance.Na základě této fregaty byly později pro Thajsko postaveny dvě značně modifikované fregaty třídy Naresuan.


== Stavba ==
Všechny čtyři jednotky třídy Jiangwei I byly postaveny loděnicí Hudong-Zhonghua v Šanghaji a dokončeny v letech 1992–1994. Jedná se o fregaty An-čching (539), Chuaj-nan (540), Chuaj-pej (541) a Tchung-ling (542). Poté je ve výrobě nahradil pokročilejší typ 053H3 (v kódu NATO Jiangwei-II). Další dvě změna fregat si postavené pro Thajsko. Jedná se o jednotky Naresuan (421) a Taksin (422).
Jednotky typu 053H2G:


== Konstrukce ==


=== Fregata ===
V příďové dělové věži jsou dva 100mm kanóny typu 79. Za dělovou věží je dále umístěno šestinásobné vypouštěcí zařízení protiletadlových řízených střel krátkého dosahu HQ-61B. Jeho střely mají dolet 8 km. K obraně proti letadlům a vrtulníkům fregaty nesou rovněž osm 37mm kanónů typu 76A v dvoudělových věžích (dvě stojí před můstkem a dvě po stranách hangáru). Ve středu trupu se nachází dvě trojitá odpalovací zařízení protilodních střel C-802 s dosahem 120 kilometrů. K ničení ponorek slouží dva vrhače raketových hlubinných pum typu 87, umístěné před 100mm dělovou věží. Na zádi se nachází přistávací plocha a hangár pro až dva vrtulníky například typu Harbin Z-9C.
Pohonný systém je koncepce CODAD. Dva diesely slouží pro ekonomickou plavbu, přičemž v bojové situaci se zapojí další dva jiného typu. Lodní šrouby jsou dva. Nejvyšší rychlost je až 27 uzlů.


=== Hlídková loď ===
Úprava na hlídkové lodě pobřežní stráže zahrnuje například odstranění většiny zbraňových systémů a senzorů. Zůstaly čtyři dvojité 37mm kanóny.


== Odkazy ==


=== Reference ===


=== Externí odkazy ===
 Obrázky, zvuky či videa k tématu Fregata typu 053H2G na Wikimedia Commons