revision: 22380550
title: "Eugen V\xE1clav Wratislav"
url: https://cs.wikipedia.org/wiki/Eugen_V%C3%A1clav_Wratislav


---

Eugen Wratislav, celým jménem Eugen Václav Josef Oswald Ignatius Maria Wratislav hrabě z Mitrowicz (* 25. dubna 1961 Jindřichův Hradec) je český šlechtic a současný majitel zámku Dírná. Pochází ze šlechtického rodu Wratislavů z Mitrowicz (moderním pravopisem Vratislavů z Mitrovic). Je čestným rytířem Maltézského řádu.


== Život a původ ==
Narodil se jako nejmladší dítě Maxmilianu Josefu Oswaldu Wratislavu z Mitrowicz (1917–2002) a jeho choti Karolíně, roz. Sternbergové (1924–2021). Má dvě starší sestry – Karolínu, provd. Ohankovou a Marii Terezii, provd. Novákovou.Vyučil se automechanikem. Pracoval ve státních lesích a později v dílnách JZD Dírná.Roku 1950 byla Dírná Wratislavům zkonfiskována a až po roce 1989 se potomkům podařilo rodové sídlo získat zpět. Když otec roku 2002 zemřel, byl dědicem zámku.
Vlastní rodinnou firmu a velkostatek. K jeho majetku patří lesy, rybníky a pole, provozuje pilu a malou vodní elektrárnu.Je posledním mužským potomkem rodu Wratislavů z Mitrowicz žijícím v Česku. Jeho bratranci Adam (1953–2018) a Peter (* 1964), kteří se narodili ve městě New Plymouth, bydlí v zahraničí. Díky synovi Christopherovi od Adama Josepha Wratislava má rod pokračování.


== Potomstvo ==
Eugen Wratislav se oženil 30. října 1987 v Českých Budějovicích s Libuší, roz. Novotnou (* 13. února 1965 Tábor). Ta mu dala tři dcery:

1. Eliška Wratislavová (5. 8. 1988 Tábor) ∞ Miroslav Hanzlík
Matěj Wratislav (má příjmení po matce, aby jméno šlechtického rodu mělo dalšího pokračovatele)
2. Anežka Wratislavová (16. 12. 1991 Tábor)
3. Kateřina Wratislavová (6. 9. 1995 Tábor)


== Odkazy ==


=== Reference ===


=== Literatura ===
DOČEKAL, Boris. Příběhy českých šlechticů. Jihlava: Listen, 2006. 173 s. ISBN 80-86526-19-4. Kapitola Nemůžu chodit jen v nažehleném obleku. Evžen Wratislav, s. 89–98. 


=== Externí odkazy ===
Grafický rodokmen Wratislavů
Hlavní stránka firmy Wratislav
Wratislavové, Modrá krev, Česká televize