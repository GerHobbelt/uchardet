revision: 22802772
title: "T\u0159\xEDda Albion"
url: https://cs.wikipedia.org/wiki/T%C5%99%C3%ADda_Albion


---

Třída Albion je třída výsadkových lodí kategorie Amphibious Transport Dock Britského královského námořnictva. Obě postavené jednotky byly do služby zařazeny v letech 2003–2004. Jsou náhradou výsadkových lodí třídy Fearless a ve službě je doplňoval ještě nosič vrtulníků HMS Ocean. Mohou nést 300 (krátkodobě až 650) mariňáků s jejich vybavením a až 70 vozidel, včetně maximálně šesti tanků Challenger 2. Výsadek je na místo určení převezen primárně pomocí čtyř pěchotních a čtyř tankových vyloďovacích člunů, sekundárně pomocí transportních vrtulníků.


== Stavba ==
Obě dvě výsadkové lodě této třídy postavila loděnice BAE Systems v Barrow-in-Furness.
Jednotky třídy Albion:


== Konstrukce ==
V přední části lodí je nástavba a sklady, zatímco v zadní části je palubní dok pro vyloďovací čluny a nad ním přistávací plocha pro vrtulníky (jeden těžký či dva střední). Obě lodi jsou též moderně vybaveny pro velení výsadkovým operacím. Posádku tvoří 325 námořníků. Z lodí operuje osm vyloďovacích člunů. Čtyři čluny typu LCVP Mk 5 jsou neseny na jeřábech a unesou 35 vojáků či dva nákladní vozy. Čtyři větší čluny LCU Mk 10 jsou neseny v doku a unesou také jeden hlavní bitevní tank Challenger 2. Albion a Bulwark mohou nést 300 (krátkodobě až 650) mariňáků s jejich vybavením a až 70 vozidel, včetně tanků.
Obrannou výzbroj dva nizozemské systémy blízké obrany Goalkeeper CIWS s 30mm rotačním kanónem, které doplňují dva 30mm dvojkanóny. Z přistávací paluby mohou operovat zejména vrtulníky typů Chinook, Westland Sea King či Merlin. Na palubě třídy Albion není hangár.
Pohonný systém je dieselelektrické koncepce. Tvoří ho dva diesely Wartsila Vasa 4R 32E a dva elektromotory Wartsila Vasa 16V 32E. Lodní šrouby jsou dva. Nejvyšší rychlost je 18 uzlů. Dosah je 8000 námořních mil při 18 uzlech.


== Odkazy ==


=== Reference ===


=== Externí odkazy ===
(anglicky) Profil na serveru Naval-technology.com
(anglicky) Profil na serveru Royal Navy Archivováno 16. 7. 2010 na Wayback Machine.
(anglicky) Profil na serveru Globalsecurity.org
 Obrázky, zvuky či videa k tématu HMS Albion (L14) na Wikimedia Commons 
 Obrázky, zvuky či videa k tématu HMS Bulwark (L15) na Wikimedia Commons