revision: 22892355
title: Mark Ruffalo
url: https://cs.wikipedia.org/wiki/Mark_Ruffalo


---

Mark Alan Ruffalo (* 22. listopadu 1967 Kenosha, Wisconsin, USA) je americký herec, režisér, producent a scenárista.


== Životopis ==
Narodil se ve městě Kenosha ve Wisconsinu. Jeho matka byla stylistka a otec, italského původu, pracoval jako stavební malíř. Má dvě sestry, Taniu a Nicole; bratr Scott zemřel v roce 2008. Vystudoval střední školu ve Virginii. V následujících letech založil v Los Angeles divadelní společnost Orpheus Theatre Company, v jejíž inscenacích, z nichž některé i napsal a režíroval, hrál. Devět let působil také jako barman.


== Kariéra ==
Ve filmu debutoval v roce 1994 ve snímku Havraní tanec. Díky filmu Na mě se můžeš spolehnout (2000) získal ceny na filmových festivalech v Los Angeles a v Montrealu. S Tomem Cruisem hrál ve filmu Collateral (2004). Ruffalo se také věnoval romantickým komediím, jedná se např. o snímky Letuška 1. třídy (2002), Přes noc třicítkou (2004) nebo Co je šeptem… (2005). V roce 2006 si vyzkoušel divadelní prkna v inscenaci Awake and Sing!, za kterou získal nominaci na cenu Tony. V roce 2007 hrál ve filmu Zodiac. S Julianne Moore hrál ve filmu Slepota (2008). V roce 2010 si opět zahrál s Moore ve snímku Děcka jsou v pohodě. Za roli získal nominace na několik cen, včetně na Oscara. V roce 2010 napsal a režíroval vlastní celovečerní snímek Mocná síla soucitu.

V superhrdinských filmech od Marvel Studios hraje od roku 2012 (kdy vystřídal Edwarda Nortona) doktora Bruce Bannera, resp. Hulka. Jedná se o snímky Avengers, Iron Man 3, Avengers: Age of Ultron, Thor: Ragnarok, Avengers: Infinity War, Captain Marvel, Avengers: Endgame, Shang-Chi a legenda o deseti prstenech, animovaný seriál Co kdyby…? a hraný seriál She-Hulk: Neuvěřitelná právnička.
V roce 2014 hrál Neda Weekse v televizním filmu Stejná srdce. Za roli získal nominaci na cenu Emmy.
V roce 2015 získal druhou nominaci na Oscara za roli wrestlera Davea Schultze v dramatu Hon na lišku. Později toho roku hrál ve filmu Svět na houpačce. Za roli novináře Michaela Rezendese ve snímku Spotlight získal třetí nominaci na Oscara a také nominaci na Filmovou cenu Britské akademie.


== Osobní život ==
V červnu roku 2000 si vzal Sunrise Coigney a mají spolu tři děti: syna Keena (narozen 2001) a dcery Bellu Noche (narozena 2005) a Odette (narozena 2007). Žijí na Manhattanu.


== Filmografie ==


=== Film ===


=== Televize ===


== Odkazy ==


=== Reference ===
V tomto článku byl použit překlad textu z článku Mark Ruffao na anglické Wikipedii.


=== Externí odkazy ===
 Obrázky, zvuky či videa k tématu Mark Ruffalo na Wikimedia Commons 
Mark Ruffalo v Internet Movie Database (anglicky)
Mark Ruffalo v Česko-Slovenské filmové databázi