revision: 22892951
title: "Vrh koul\xED"
url: https://cs.wikipedia.org/wiki/Vrh_koul%C3%AD


---

Vrh koulí je atletická disciplína s velmi starobylými kořeny. Cílem je vrhnout těžkou kouli co nejdále, atleti nesmějí koulí házet. Aby vyvinuli co nejvíce pohybové energie, postaví se do zadní poloviny vrhačského kruhu o průměru 2,135 m zády k výseči, kam dopadá koule. Přiloží nářadí ke krku a obrátí se čelem k výseči.
Někteří atleti při vrhu používají techniku podobnou diskařské otočce. Pokud ji zvládnou, koule většinou letí dál než při klasické technice „sunu“. Koule, kterou vrhají muži, váží 7,26 kg a má průměr 13 cm, ženy používají lehčí a menší kouli, ta váží 4 kg a má průměr 11 cm.


==== Současní světoví rekordmani ====

			
			
		
		
			
			
		


== Pravidla ==
Vrhačský kruh je ohraničen 6 mm širokou bíle natřenou obručí z oceli nebo jiného vhodného materiálu. Vnitřní povrch je z pevného materiálu, který nemá kluzký povrch (obvykle beton nebo asfalt).
Vrhačský kruh je vždy rozdělen na přední a zadní polovinu bílou čárou. Aby byl pokus uznán za platný, musí vrhač vždy kruh opustit zadní polovinou (stačí vykročit jednou nohou), a to až po dopadu koule.
V přední části kruhu je tzv. břevno (zhotovené ze dřeva a stejně jako obruč natřené bílou barvou), jehož vnitřní strana přiléhá na vnější stranu obruče. Vrhač nesmí břevno v průběhu pokusu ani po něm překročit nebo na něj došlápnout (jakýkoliv dotyk) shora. Z vnitřní strany kruhu je dotyk povolen.
Vrh se provádí jednou rukou vytrčením koule od ramene, v konečné fázi po přímce. Hod je zakázán. Na začátku pokusu se koule musí dotýkat brady nebo krku, během pokusu nesmí klesnout níže. Koule se nesmí dostat za rovinu ramen (to je považováno za hod).
Závod se odehrává ve 3 pokusech pro všechny zapsané závodníky a následuje finále s dalšími 3 pokusy pro 8 nejlepších, přičemž se mění pořadí vrhačů (poslední postupující háže jako první – nejlepší jako poslední).
Měří se nejbližší okraj zanechané stopy dopadu k břevnu. A to tak, že měřící pásmo musí přecházet od stopy dopadu až přes střed kruhu. Vzdálenost odečítáme na vnitřním okraji břevna.
Vrhaná koule musí vždy dopadnout do výseče.
Měří se jen platné pokusy


=== Bezpečnost ===
Základní pravidlo bezpečnosti zní, neustále se dívat na vrhače v kruhu a jeho vrhanou kouli. I před jejím odhozením. V zóně dopadu se vždy pohybovat čelem ke kruhu. Je vždy nutné, aby se během pokusu v zóně dopadu nepohybovali závodníci, nebo jiné nepovolané osoby.


== Galerie ==
V hale je světovou rekordmankou česká (resp. československá) vrhačka Helena Fibingerová výkonem 22,50 m z roku 1977.


== Současné rekordy – dráha ==


== Současné rekordy podle kontinentů ==


== Top 10 atletů ==


=== Muži – dráha ===


=== Ženy – dráha ===


=== Současní světoví rekordmani v hale ===

			
			
		
		
			
			
		


== Současné rekordy – hala ==


== Reference ==


== Související články ==
Seznam medailistů na letních olympijských hrách ve vrhu koulí
Seznam medailistů na mistrovství světa – koule
Seznam medailistů na mistrovství Evropy – koule
Seznam medailistů na halovém mistrovství světa – koule
Seznam medailistů na halovém mistrovství Evropy – koule


== Externí odkazy ==
 Obrázky, zvuky či videa k tématu vrh koulí na Wikimedia Commons