revision: 21756270
title: "Seznam nositel\u016F Nobelovy ceny"
url: https://cs.wikipedia.org/wiki/Seznam_nositel%C5%AF_Nobelovy_ceny


---

Toto je seznam nositelů Nobelovy ceny. Nobelovy ceny (švédsky Nobelpriset, norsky Nobelprisen) udělují každoročně Královská švédská akademie věd, Švédská akademie, Institut Karolinska a norský Nobelův výbor jednotlivcům a organizacím, kteří se zasloužili o zásadní objevy v oblasti chemie, fyziky, literatury, míru a fyziologie a lékařství. Ceny začaly být udíleny na základě závěti Alfreda Nobela z roku 1895, které určuje, že ceny má spravovat Nobelova nadace. Nobelovu pamětní cenu za ekonomii začala v roce 1969 udílet Švédská centrální banka (Riksbank) za přínos v oblasti ekonomie. Každý nositel Nobelovy ceny obdrží zlatou medaili, diplom a finanční částku, o níž každoročně rozhoduje Nobelova nadace.


== Cena ==
Každou cenu uděluje samostatný výbor; Královská švédská akademie věd uděluje cenu za fyziku, chemii a ekonomii, Institut Karolinska za fyziologii a lékařství a norský Nobelův výbor uděluje cenu za mír. Každý oceněný obdrží medaili, diplom a finanční odměnu, která se v průběhu let měnila. V roce 1901 obdrželi nositelé prvních Nobelových cen 150 782 švédských korun, což se v prosinci 2017 rovnalo 8 402 670 švédským korunám. V roce 2017 byla nositelům udělena odměna ve výši 9 000 000 švédských korun. Ceny se každoročně předávají ve Stockholmu na slavnostním ceremoniálu 10. prosince, v den výročí Nobelova úmrtí.V letech, kdy Nobelova cena není udělena z důvodu vnějších událostí nebo nedostatku nominací, se peněžní částka vrací do fondu. V letech 1940 až 1942 nebyla udělena kvůli vypuknutí druhé světové války.


== Nositelé ==
V rozmezí roků 1901–2017 byly Nobelovy ceny a Nobelovy pamětní ceny za ekonomii uděleny 585krát 923 osobám a organizacím. Vzhledem k tomu, že někteří obdrželi Nobelovu cenu víckrát, je to celkem 892 osobností (z toho 844 mužů a 49 žen) a 24 organizací. Šesti nositelům Nobelovy ceny jejich vlády nedovolily převzít cenu. Adolf Hitler zakázal čtyřem Němcům, Richardu Kuhnovi (chemie, 1938), Adolfu Butenandtovi (chemie, 1939), Gerhardu Domagkovi (fyziologie nebo medicína, 1939) a Carlu von Ossietzkymu (mír, 1936), převzít Nobelovu cenu. Čínská vláda zakázala Liou Siao-poovi převzít Nobelovu cenu (za mír, 2010) a vláda Sovětského svazu tlačila na Borise Pasternaka (za literaturu, 1958), aby svou cenu odmítl. Dva nositelé Nobelovy ceny, Jean-Paul Sartre (literatura, 1964) a Lê Ðức Thọ (mír, 1973), cenu odmítli; Sarte ji odmítl, protože odmítal všechna oficiální vyznamenání, a Tho ji odmítl kvůli situaci, v níž se Vietnam v té době nacházel.Šest nositelů obdrželo více než jednu cenu; Mezinárodní výbor Červeného kříže obdržel Nobelovu cenu za mír třikrát. Úřadu Vysokého komisaře OSN pro uprchlíky byla dvakrát udělena Nobelova cena za mír. Nobelovu cenu za fyziku získal dvakrát také John Bardeen a Nobelovu cenu za chemii Frederick Sanger. Dva nositelé byli oceněni dvakrát, ovšem ne ve stejné oblasti: Marie Curie-Skłodowská (fyzika a chemie) a Linus Pauling (chemie a mír). Mezi 892 nositeli Nobelovy ceny je 48 žen; první ženou, která Nobelovu cenu získala, byla Marie Curie-Skłodowská, která obdržela Nobelovu cenu za fyziku v roce 1903. Byla také první osobou, které byly uděleny dvě Nobelovy ceny (fyzika, 1903 a chemie, 1911).


== Seznam nositelů ==


== Odkazy ==


=== Poznámky ===


=== Reference ===
V tomto článku byl použit překlad textu z článku List of Nobel laureates na anglické Wikipedii.


==== Obecné ====
 Všichni nositelé Nobelovy ceny za fyziku [online]. Nobelova nadace [cit. 2022-02-07]. Dostupné online. (anglicky) 
 Všichni nositelé Nobelovy ceny za chemii [online]. Nobelova nadace [cit. 2022-02-07]. Dostupné online. 
 Všichni nositelé Nobelovy ceny za fyziologii a lékařství [online]. Nobelova nadace [cit. 2022-02-07]. Dostupné online. 
 Všichni nositelé Nobelovy ceny za literaturu [online]. Nobelova nadace [cit. 2022-02-07]. Dostupné online. 
 Všichni nositelé Nobelovy ceny za mír [online]. Nobelova nadace [cit. 2022-02-07]. Dostupné online. 
 Všichni nositelé Nobelovy pamětní ceny za ekonomii [online]. Nobelova nadace [cit. 2022-02-07]. Dostupné online. 


=== Externí odkazy ===
 Obrázky, zvuky či videa k tématu Seznam nositelů Nobelovy ceny na Wikimedia Commons Oficiální webové stránky Královské švédské akademie věd
Oficiální webové stránky Nobelovy nadace
Databáze všech nositelů Nobelovy ceny