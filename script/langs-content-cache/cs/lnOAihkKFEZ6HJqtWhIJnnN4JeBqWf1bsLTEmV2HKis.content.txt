revision: 21647649
title: Campo de Belchite
url: https://cs.wikipedia.org/wiki/Provincie_Zaragoza


---

Provincie Zaragoza (španělsky a aragonsky Provincia de Zaragoza) je jednou z provincií Španělska a co do rozlohy největší provincií autonomního společenství Aragonie.
Jou zde soustředěny tři čtvrtiny obyvatel Aragonie, většina z nich navíc obývá metropolitní oblast Zaragozy. Ostatní sídla jsou mnohem menší, druhé místo zaujímá s velkým odstupem Calatayud.
Sousedí s provinciemi Lleida, Tarragona, Teruel, Guadalajara, Soria, Huesca a se společenstvími La Rioja a Navarra.
Province Zaragoza má rozlohu 17 274 km². Počet obyvatel je přibližně 967 tisíc a hustota populace 56 obyv./km². Provincie Zaragoza je tvořena 293 obcemi a třemi menšími místními entitami/entidades locales menores. Město Zaragoza je hlavním městem stejnojmenné provincie a Autonomního společenství Aragonie. Jižní a západní část provincie patří k Iberskému pohoří a leží zde nejvyšší bod pohoří, hora Moncayo, a jejich severní konec dosahuje k předhůří Pyrenejí. Řeka Ebro protéká provincii od západu k východu.


== Comarky ==
Následující comarky, jejichž centrum leží v provincii Huesca, zahrnují některou z obcí provincie Zaragoza:
Bajo Cinca: Mequinenza.
Hoya de Huesca: Murillo de Gállego a Santa Eulalia de Gállego.
Jacetania: Artieda, Mianos, Salvatierra de Esca y Sigüés.
Monegros: La Almolda, Bujaraloz, Farlete, Leciñena, Monegrillo a Perdiguera


== Symboly provincie ==


=== Znak ===
Čtvrcený štít, 1) ve zlatě zelený dub, převýšený červeným řeckým křížem (Sobarbe); 2) v modrém stříbrný tlapatý kříž ve volné čtvrti; 3) kříž svatého Jiří, provázený čtyřmi hlavami mouřenínů; 4) Aragonsko. Přes všechno oválný zlatý štítek se stříbrným sloupem, na něm červený kříž svatého Jakuba (symbolizuje Matku Boží na Sloupu, patronku Španělska).
Znak byl schválen Královskou akademií historie r. 1921, pozměněn plenárním zasedáním z 24. července 1939, schválen Královskou akademií 1. března 1940.


=== Symbol ===
Podle elektronické konference Flags of the World má provincie od nepaměti bílou vlajku se svatojiřským křížem bez znaku.


== Reference ==


== Externí odkazy ==
 Obrázky, zvuky či videa k tématu Provincie Zaragoza na Wikimedia Commons 
Oficiální stránky
(španělsky) popis znaku na stránkách Heráldica oficial - Escudos de Aragón
(anglicky) popis vlajky na stránkách elektronické konference Flags of the World