revision: 20273262
title: Super Furry Animals
url: https://cs.wikipedia.org/wiki/Super_Furry_Animals


---

Super Furry Animals je velšská alternativní rocková skupina. Vznikla v roce 1993 v Cardiffu. Skupina se skládá z členů: Gruff Rhys (zpěv, kytara), Huw Bunford (kytara, zpěv), Guto Pryce (baskytara), Cian Ciarán (klávesy, syntezátory, kytara, zpěv) a Dafydd Ieuan (bicí, zpěv). Dříve ve skupině hrál i herec Rhys Ifans.


== Kariéra ==
Své první album nazvané Fuzzy Logic vydala v roce 1996 a do roku 2009 následovalo dalších osm. Většina repertoáru skupiny je zpívána anglicky, album Mwng z roku 2000 je nazpíváno kompletně ve velštině. Na o rok novějším albu Rings Around the World se podíleli Paul McCartney ze skupiny The Beatles a John Cale ze skupiny The Velvet Underground. Roku 2000 se skupina spolu s Johnem Calem a dalšími velšskými hudebníky podílela na filmu Beautiful Mistake. V roce 2010 skupina přestala být aktivní, ačkoliv svůj rozpad oficiálně neoznámila. Různí členové nadále pracovali na vlastních projektech.Počátkem roku 2014 všichni členové dohromady představili vlastní značku piva pod názvem Fuzzy. V únoru roku 2015 byla představena oficiální biografická kniha o skupině nazvaná Rise of the Super Furry Animals, jejím autorem je Ric Rawlins. V roce 2015 začala skupina opět vystupovat. Nejprve odehrála krátké turné v květnu toho roku a později, v létě 2015, vystoupila na několika festivalech.


== Členové ==
Gruff Rhys – zpěv, kytara
Huw Bunford – kytara, zpěv
Guto Pryce – baskytara
Cian Ciarán – klávesy, zpěv
Dafydd Ieuan – bicí, zpěv


== Diskografie ==
Studiová albaFuzzy Logic (1996)
Radiator (1997)
Guerrilla (1999)
Mwng (2000)
Rings Around the World (2001)
Phantom Power (2003)
Love Kraft (2005)
Hey Venus! (2007)
Dark Days/Light Years (2009)


== Odkazy ==


=== Reference ===


=== Externí odkazy ===
 Obrázky, zvuky či videa k tématu Super Furry Animals na Wikimedia Commons 
(anglicky) Oficiální web
(anglicky) Super Furry Animals na Allmusic