revision: 20267174
title: Serralunga
url: https://cs.wikipedia.org/wiki/Sacri_Monti


---

Sacri Monti (italsky „Posvátné hory“ nebo Svaté hory) je komplex devíti skupin poutních římskokatolických kaplí a dalších architektonických staveb v severní Itálii, postavených od počátku 16. století do počátku 18. století.


== Charakteristika ==
Jsou to křesťanské stavby římskokatolické církve náboženského charakteru. V jejich zasvěcení převažují Kristovy pašije (Kalvárie) a Panna Marie. Patří k významným památkám historické architektury, malířství a sochařství a k významným poutním cílům. Jsou umístěny na vrcholcích kopců, hor, v lesích nebo u jezer a na jejich přístupových cestách. Cesty a takzvaná zastavení jsou upraveny vysázenými stromořadími, lavičkami, můstky a studánkami, a tak často tvoří nejen integrální součást krajiny, ale specifickou barokní krajinu.
Od roku 2003 je soubor těchto staveb součástí světového dědictví UNESCO.


== Seznam ==
Varallo, Nový Jeruzalém (1491)
Serralunga di Crea (Provincie Alessandria), Nanebevzetí Panny Marie (1589)
Orta San Giulio (Provincie Novara), Svatý František (1590)
Varese (Provincie Varese), Růžencové mystérium (1604)
Oropa (Provincie Biella), Panna Maria (1617)
Ossuccio (Provincie Como), Panna Maria Pomocná (1635)
Ghiffa (Provincie Verbano-Cusio-Ossola), Svatá Trojice (1646)
Domodossola (Provincie Verbano-Cusio-Ossola), Kalvárie (1657)
Valperga (Provincie Torino), Belmonte (1712)


== Jiné ==
Kromě této vyhlášené devítky existuje v Itálii a v dalších křesťanských zemích mnoho dalších Svatých hor, které na Seznamu UNESCO nejsou. Například

Arona (Piemont) - Sacro Monte se sochou, kostelem sv. Karla Boromejského a třemi poutními kaplemi
Monte Sant'Angelo (Apulie)


== Reference ==
V tomto článku byl použit překlad textu z článku Sacri Monti of Piedmont and Lombardy na anglické Wikipedii.


== Externí odkazy ==
 Obrázky, zvuky či videa k tématu Sacri Monti na Wikimedia Commons 
 Galerie Sacri Monti na Wikimedia Commons
Oficiální stránky
Charakteristika ochrany: [1]