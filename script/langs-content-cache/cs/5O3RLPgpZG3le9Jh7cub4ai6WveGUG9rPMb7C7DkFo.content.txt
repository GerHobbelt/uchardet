revision: 22913252
title: "2008\u201309 Premier Soccer League"
url: https://cs.wikipedia.org/wiki/FIFA_(hern%C3%AD_s%C3%A9rie)


---

FIFA, také známá jako FIFA Football nebo FIFA Soccer, je série fotbalových videoher nebo fotbalového simulátoru, každoročně vydávaná studiem Electronic Arts, pod značkou EA Sports.
Ač první díly sérií Madden NFL a NHL neměly ve své době výrazného konkurenta, fotbalové videohry jako Sensible Soccer, Kick Off a Match Day, rozvíjené od 80. let 20. století, byly konkurenceschopné již v době, kdy EA ohlásila fotbalovou hru jako nový přírůstek do portfolia EA Sports. Britský deník The Guardian označil tuto sérii jako "zdaleka nejpopulárnější fotbalovou hru na světě." Toto tvrzení podtrhuje fakt, že série je uvedena v Guinnessově Knize Rekordů jako nejprodávanější série sportovních videoher. K roku 2018 bylo prodáno přes 260 milionů kopií série FIFA. Je také jednou z nejprodávanějších sérií videoher vůbec. FIFA 12 drží rekord nejrychleji prodávané sportovní hry, když se v prvním týdnu od jejího vydání prodalo 3,2 milionů kopií.Když první hra z této série vyšla v červenci 1993 na PC, tak odstartovala nejúspěšnější sportovní videoherní sérii všech dob, jak je známa dnes, kde obsahuje spousty světových klubových lig. To ale nebylo původním záměrem. EA vydalo tuto hru (vzhledem že tato firma sídlí v severní Americe - EA Canada) k "jejich domácímu" mistrovství světa 1994 ve Spojených státech amerických s turnajem reprezentačních mužstev (proto název prvního dílu hry FIFA International Soccer). Za účasti 51 reprezentačních týmů (Alžírsko, Anglie, Argentina, Austrálie, Belgie, Bolívie, Brazílie, Bulharsko, Chile, Čína, Česko, Dánsko, Francie, Hong Kong, Itálie, Irák, Irská republika, Izrael, Japonsko, Jižní Korea, Kamerun, Kanada, Katar, Kolumbie, Lucembursko, Maďarsko, Maroko, Mexiko, Německo, Nigérie, Nizozemsko, Norsko, Nový Zéland, Pobřeží slonoviny, Polsko, Portugalsko, Rakousko, Rumunsko, Rusko, Řecko, Saúdská Arábie, Severní Irsko, Skotsko, Španělsko, Švédsko, Švýcarsko, Turecko, Ukrajina, Uruguay, USA a Wales) a jeden fiktivní tým EA All Stars. Dá se říci, že reprezentace Česka byla ještě reprezentace fiktivní, poněvadž v té době hrál ještě jako společný tým RČS (orig. RCS) společně se Slovenskem v kvalifikaci o tento světový turnaj. V roce 1994 před i během mistrovství světa hra vyšla na další herní platformy jako je 3DO, Amiga, Genesis, Game Gear a Sega CD. V roce 1995 ještě i na Game Boy.
Den před prvním čtvrtfinálovým zápasem mistrovství světa 1994 vyšel druhý díl série FIFA Soccer 95,která už obsahovala 8 světových klubových lig, a to anglickou, francouzskou, německou, italskou, španělskou, nizozemskou, brazilskou a fiktivní americkou. A tím odstartovala sérii tak jak ji známe dnes s drtivou většinou obsahu klubových lig a soutěží.
Kompletní česká nejvyšší ligová soutěž byla zastoupena ve FIFA 08, FIFA 09, FIFA 10 a FIFA 11 (tam byl poprvé a naposled obsazen i tzv. Český pohár).
Od hry FIFA 19 EA disponuje také licencemi pro Ligu Mistrů UEFA a Evropskou Ligu UEFA a od svých začátků i licencí pro Mistrovství světa FIFA.
Tváří hry FIFA 20 je belgické křídlo Realu Madrid Eden Hazard, který se tak objevil na obalu hry i v reklamách. Tuto roli převzal od Cristiana Ronalda, který byl na obalu dvou předchozích her. Od hry FIFA 13 do hry FIFA 16 se na přední straně obalu objevil čtyřikrát v řadě Lionel Messi. Nejvíckrát byl tváří hry Wayne Rooney, který se na obalu objevil sedmkrát za sebou od hry FIFA 06 do hry FIFA 12.


== Hry ==
FIFA International Soccer
FIFA Soccer 95
FIFA Soccer 96
FIFA 97
FIFA: Road to World Cup 98
FIFA 99
FIFA 2000
FIFA 2001
FIFA Football 2002
FIFA Football 2003
FIFA Football 2004
FIFA Football 2005
FIFA 06
FIFA 06: Road to FIFA World Cup
FIFA 07
FIFA 08
FIFA 09
FIFA 10
FIFA 11
FIFA 12
FIFA 13
FIFA 14
FIFA 15
FIFA 16
FIFA 17
FIFA 18
FIFA 19
FIFA 20
FIFA 21
FIFA 22
FIFA 23


== Další hry ==


=== Hry ze série FIFA World Cup ===
World Cup 98
2002 FIFA World Cup
2006 FIFA World Cup
2010 FIFA World Cup South Africa
2014 FIFA World Cup Brazil
2014 FIFA World Cup Brazil World class Soccer (sběratelská karetní hra pro Android a iOS, k dispozici pouze pro Japonsko a Čínu)
2018 FIFA World Cup (bezplatné DLC pro FIFA 18)


=== Hry ze série UEFA Euro ===
UEFA Euro 2000
UEFA Euro 2004
UEFA Euro 2008
UEFA Euro 2012 (DLC pro FIFA 12)


=== Hry ze série FIFA Manager ===
FIFA Soccer Manager (1997)
The FA Premier League Football Manager 99
The FA Premier League Football Manager 2000
The FA Premier League Football Manager 2001
The FA Premier League Football Manager 2002
Total Club Manager 2003
Total Club Manager 2004
Total Club Manager 2005
FIFA Manager 06
FIFA Manager 07
FIFA Manager 08
FIFA Manager 09
FIFA Manager 10
FIFA Manager 11
FIFA Manager 12
FIFA Manager 13
FIFA Manager 14


=== Hry ze série FIFA Street ===
FIFA Street (2005)
FIFA Street 2 (2006)
FIFA Street 3 (2008)
FIFA Street (2012)


=== Další hry ze série FIFA ===
FIFA Mobile
FIFA Online
FIFA Online 2
FIFA Online (western version)
FIFA Online 3
FIFA Online 4
UEFA Champions League 2004-2005
UEFA Champions League 2006-2007
FIFA Soccer 64
The F.A. Premier League Stars 2000
The F.A. Premier League Stars 2001
FIFA Soccer World Championship (japonská verze FIFA 2001)
FIFA Total Football (japonská verze FIFA Football 2004)
FIFA Superstars (k dispozici přes Facebook)


== Související články ==
České a slovenské kluby a reprezentační týmy ve videoherní sérii FIFA


== Reference ==
V tomto článku byl použit překlad textu z článku FIFA (video game series) na anglické Wikipedii.


== Externí odkazy ==
 Obrázky, zvuky či videa k tématu FIFA na Wikimedia Commons