revision: 17373442
title: "Ze\u010F komunard\u016F"
url: https://cs.wikipedia.org/wiki/Ze%C4%8F_komunard%C5%AF


---

Zeď komunardů (francouzsky Mur des Fédérés, tj. Zeď spojenců) je památník v Paříži na hřbitově Père Lachaise, který připomíná místo posledních bojů Pařížské komuny. Zeď se nachází v jihovýchodní části hřbitova v 97. oddělení a je od roku 1983 spolu s dalšími částmi hřbitova chráněná jako historická památka. Zeď je pro francouzskou levici symbolem boje za svobodu národa a proti státní represi.


== Historie ==
Na konci Pařížské komuny se poslední komunardi opevnili na hřbitově, kde po čtyři dny vzdorovali vládnímu vojsku. Poté bylo u zdi v jihovýchodním cípu hřbitova dne 28. května 1871 postříleno 147 přeživších zajatců a pohřbeno do hromadného hrobu u zdi.
První demonstrace se u Zdi komunardů konala už 23. května 1880 a zúčastnilo se 25 000 lidí, kteří byli rozehnáni policií. O dva měsíce později byli přeživší komunardi amnestováni. Od té doby se na tomto symbolickém místě koná každý rok v posledním květnovém týdnu vzpomínková demonstrace.


== Reference ==
V tomto článku byl použit překlad textu z článku Mur des Fédérés na francouzské Wikipedii.


== Externí odkazy ==
 Obrázky, zvuky či videa k tématu Zeď komunardů na Wikimedia Commons 
(francouzsky) Virtuální prohlídka hřbitova Père Lachaise
(francouzsky) Záznam v evidenci historických památek