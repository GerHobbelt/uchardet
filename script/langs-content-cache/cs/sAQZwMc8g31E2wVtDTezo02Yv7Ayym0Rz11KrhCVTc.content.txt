revision: 21337982
title: Uncharted (film)
url: https://cs.wikipedia.org/wiki/Uncharted_(film)


---

Uncharted je americký akčně dobrodružný film z roku 2022 režírovaný Rubenem Fleischerem, založený na videoherní franšíze Uncharted společnosti Naughty Dog. Scénáře se ujali Rafe Lee Judkins, Art Marcum a Matt Holloway. V hlavních rolích se představil Tom Holland, Mark Wahlberg, Sophia Ali, Tati Gabrielle a Antonio Banderas.Vydání bylo naplánováno na 17. prosince 2020, ale bylo několikrát odloženo kvůli pandemii covidu-19. Film měl premiéru v Coliseu v Barceloně 7. února 2022 a v Česku byl uveden do kin 10. února. Celosvětově vydělal film přes 393 milionů dolarů.


== Obsazení ==
Tom Holland jako Nathan Drake
Tiernan Jones jako mladý Nate
Mark Wahlberg jako Victor Sullivan
Antonio Banderas jako Santiago Moncada
Sophia Ali jako Chloe Frazer
Tati Gabrielle jako Braddock
Rudy Pankow jako Samuel „Sam“ DrakeDále také Manuel de Blas jako Armando Moncada, otec Santiaga, Steven Waddington, Alana Boden, Pingi Moli, Pilou Asbæk a El Rubius. Zároveň se ve filmu objevil také Nolan North, který ztvárnil Nathana Drakea ve videohrách.


== Produkce ==


=== Natáčení ===
Natáčení začalo 16. března 2020 v Babelsberg Studios poblíž Berlína v Německu. Natáčení však bylo ukončeno později ten den kvůli pandemii covidu-19. Produkce byla oficiálně obnovena 20. července 2020. 16. září 2020 se natáčení přesunulo do centra Berlína. Na začátku října 2020 se zahájilo natáčení ve španělském Alicante a Valencii, včetně pobřežního města Xàbia.23. října 2020 Holland dokončil natáčení svých scén, a celkově natáčení skončilo 29. října v Barceloně.


=== Vydání ===
Uncharted měl světovou premiéru v Barceloně 7. února 2022. Film byl následně uveden v kinech – v Česku 10. února a ve Spojených státech 18. února. Film měl být původně uveden do kin 10. června 2016, ale byl odložen na 30. června 2017. Film byl později znovu odložen na 17. prosince 2020 a poté na 5. března 2021. Kvůli pandemii covidu-19 byl film opět odložen na 8. října 2021. Film byl poté přesunut na 16. července 2021, opět na 11. února 2022 a nakonec na následující týden, tedy 18. února.V dubnu 2021 Sony podepsalo smlouvy se společnostmi Netflix a The Walt Disney Company na práva na streamování jejich filmových titulů na roky 2022 až 2026, včetně Uncharted. Film vyšel digitálně 26. dubna 2022.


== Odkazy ==


=== Reference ===
V tomto článku byl použit překlad textu z článku Uncharted (film) na anglické Wikipedii.


=== Externí odkazy ===
 Obrázky, zvuky či videa k tématu Uncharted na Wikimedia Commons Uncharted v Česko-Slovenské filmové databázi
Uncharted na Kinoboxu.cz
Uncharted v Internet Movie Database (anglicky)