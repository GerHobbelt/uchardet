revision: 21743527
title: "Seznam nositel\u016F Nobelovy ceny za fyziologii a l\xE9ka\u0159stv\xED"
url: https://cs.wikipedia.org/wiki/Seznam_nositel%C5%AF_Nobelovy_ceny_za_fyziologii_a_l%C3%A9ka%C5%99stv%C3%AD


---

Seznam nositelů Nobelovy ceny za fyziologii a lékařství představuje chronologický seznam laureátů Nobelovy ceny za fyziologii a lékařství, která je každoročně udělována za významné objevy na poli věd o životě a lékařství. Obsahem ceny je zlatá medaile, diplom a certifikát na peněžní obnos.
V roce 2022 cena putovala do rukou švédského evolučního biologa Svanteho Pääba „za jeho objevy týkající se genomů vyhynulých homininů a lidské evoluce“. Stal se tak prvním oceněným jednotlivcem od roku 2016. Pääbo se zasadil o revoluční přístup na poli paleogenetiky, v metodách zkoumání starých vzorků DNA nejbližších příbuzných člověka. Oceněn byl jeho primát z roku 2010 v sekvenaci genomu neandrtálce, ze vzorků jedince žijícího až před 300 tisíci lety, a objev vyhynulého hominina známého jako denisovan.


== Historie ==
Výběr oceněných provádí Nobelův výbor, jenž návrhy posílá Nobelovu shromáždění, které o nich rozhoduje. Držitelé pak cenu získávají 10. prosince ve stockholmském koncertním sále z rukou švédského krále. Opatření omezující nejvyšší počet oceněných v každé oblasti na tři osoby za jeden rok bylo zavedeno v roce 1968.Mezi lety 1901 až 2022 Nobelovu cenu za fyziologii nebo lékařství obdrželo 225 osob, z toho 213 mužů a 12 žen. Jednalo se o čtyřicet jedna laureátů, kteří získali cenu samostatně, dále bylo oceněno třicet pět dvojic a třicet osm trojic (maximální počet oceněných). Prvním nositelem se v roce 1901 stal německý fyziolog Emil von Behring, který získal částku 150 782 švédských korun, což k roku 2009 odpovídalo hodnotě 7 872 648 korun. Imunolog Ralph M. Steinman je jediným laureátem v historii, kterému byla Nobelova cena udělena posmrtně (za rok 2011). Nejmladším držitelem je Kanaďan Frederick Grant Banting, kterému při převzetí ceny v roce 1923 bylo 32 let. Naopak nejstarším příjemcem se v roce 1966 stal ve věku 87 let americký patolog Francis Peyton Rous.Mezi dvanáct oceněných žen patří Gerty Coriová (1947), Rosalyn Yalowová (1977), Barbara McClintocková (1983), Rita Leviová-Montalciniová (1986), Gertrude Belle Elionová (1988), Christiane Nüssleinová-Volhardová (1995), Linda B. Bucková (2004), Françoise Barré-Sinoussiová (2008), Elizabeth H. Blackburnová (2009), Carol W. Greiderová (2009), May-Britt Moserová (2014) a konečně Tchu Jou-jou (2015).Cenu také společně převzaly dva manželské páry, pražští rodáci Gerty a Carl Ferdinand Coriovi (1947) a norští neurovědci May-Britt a Edvard I. Moserovi (2014). Rodinní příslušníci, otec a syn, obdrželi ocenění také dvakrát: Hans von Euler-Chelpin (chemie) a Ulf von Euler (lékařství), respektive Arthur Kornberg (lékařství) a Roger D. Kornberg (chemie). Mezi nositele se řadí i bratrská dvojice Jan Tinbergen (ekonomie) a Nikolaas Tinbergen (lékařství).Lékař a psycholog Sigmund Freud byl na cenu neúspěšně nominován 32krát v lékařství nebo fyziologii a v roce 1936 také v kategorii literatury. Objevitelé inzulinu Frederick Banting a John James Rickard Macleod vyhráli při své první nominaci v roce 1923.V prvních padesáti letech obdrželo cenu 59 osob. V období 1951–2000 se jednalo o více než dvojnásobný počet 113 osob. Devětkrát, v letech 1915–1918, 1921, 1925 a 1940–1942, nebyla cena předána. První světová válka způsobila čtyřnásobnou absenci oceněných (1915–1918) a v důsledku druhé světové války se cena neudělovala třikrát (1940–1942).


== Seznam laureátů ==


== Odkazy ==


=== Poznámky ===


=== Reference ===
V tomto článku byl použit překlad textu z článku List of Nobel laureates in Physiology or Medicine na anglické Wikipedii.


=== Literatura ===
SCHOTT, Heinz. Kronika medicíny. Praha: Fortuna Print, 1994. ISBN 80-85873-16-8. Kapitola Nobelovy ceny, s. 607–609. 


=== Externí odkazy ===
 Obrázky, zvuky či videa k tématu Seznam nositelů Nobelovy ceny za fyziologii nebo lékařství na Wikimedia Commons 
(anglicky) Seznam nositelů Nobelovy ceny za fyziologii a lékařství – oficiální stránka