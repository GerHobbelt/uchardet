revision: 22803652
title: "T\u0159\xEDda Abnaki"
url: https://cs.wikipedia.org/wiki/T%C5%99%C3%ADda_Abnaki


---

Třída Abnaki byla třída oceánských remorkérů námořnictva Spojených států amerických z doby druhé světové války. Celkem bylo postaveno 26 jednotek této třídy. Zahraničními uživateli třídy jsou Argentina, Čínská republika, Ekvádor, Chile, Kolumbie a Mexiko. Několik plavidel převzali civilní uživatelé. Dva remorkéry americké námořnictvo ztratilo v akci.
Jméno je odvozeno od jedné z variant jmen kmene Abenaků, severoamerických Indiánů žijících v rámci Spojených států amerických v oblasti Nové Anglie.


== Stavba ==
Celkem bylo postaveno 26 jednotek této třídy. Stavbu provedly loděnice United Engineering Co. v Alamedě a Charleston Shipbuilding & Dry Dock Co. v Charlestonu.


== Konstrukce ==
Pohonný systém tvořily čtyři diesely General Motors 12-278A, pohánějící jeden lodní šroub. Nejvyšší rychlost dosahovala 16 uzlů.


== Uživatelé ==
Argentinské námořnictvo – získalo remorkéry Luiseno (Francisco de Gurruchaga) a Takelma (Suboficial Castillo).Námořnictvo Čínské republiky – získalo remérkér Tawakoni (Ta Mo).Ekvádorské námořnictvo – získalo remorkér Chowanoc (Chimborazo).Chilské námořnictvo – získalo remorkéry Arikara (Sargento Aledea), Potawatomi (Janequeo).Kolumbijské námořnictvo – roku 1979 získalo remorkér Hidatsa (Rodrigo de Bastidas).Mexické námořnictvo – získalo remorkéry Abnaki (Yaqui), Cocopa (Seri), Molala (Otomi).Venezuelské námořnictvo – roku 1971 získala remorkér Utina (Felipe Larrazábal) a roku 1978 získalo remorkér Nipmuc.


== Operační služba ==
Remorkéry třídy Abnaki byly mimo jiné nasazeny v druhé světové válce, korejské válce a vietnamské válce. Remorkér Wateree byl v říjnu 1945 neopravitelně poškozen tajfunem Louise. Remorkér Sarsi se potopil 27. srpna 1952 poté, co u korejského pobřeží najel na námořní minu.


== Odkazy ==


=== Reference ===


=== Literatura ===
PEJČOCH, Ivo; NOVÁK, Zdeněk; HÁJEK, Tomáš. Válečné lodě 5 – Amerika, Austrálie, Asie od roku 1945. Praha: Naše vojsko, 1994. ISBN 80-206-0414-6. S. 389. 


=== Externí odkazy ===
 Obrázky, zvuky či videa k tématu třída Abnaki na Wikimedia Commons