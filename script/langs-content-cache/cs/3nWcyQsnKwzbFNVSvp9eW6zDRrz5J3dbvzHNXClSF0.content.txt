revision: 20350838
title: Tugulusaurus
url: https://cs.wikipedia.org/wiki/Tugulusaurus


---

Tugulusaurus ("ještěr z Tugulu") byl rod teropodního (dravého) dinosaura, žijícího v období spodní křídy (věk barrem až alb) na území dnešní Číny (souvrství Lianmuqin).


== Historie ==
Fosilie tohoto dinosaura byly objeveny v roce 1964 v Džungarské pánvi na území čínské autonomní oblasti Sin-ťiang. Tento teropod byl pak formálně popsán roku 1973 na základě holotypu s označením IVPP V4025. Jedná se o částečně zachovanou kostru v podobě ocasních obratlů, žebra a částí kostry končetin. Původně vědci předpokládali, že se jedná o zástupce skupiny Ornithomimosauria, později byl tento taxon označen jako nomen dubium (pochybné jméno). V současnosti platí předpoklad, že by se mohlo jednat o alvarezsaura (jak ukázala dosud nepublikovaná studie, prezentovaná v roce 2016).


== Tělesné rozměry ==
Stehenní kost tugulusaura měří na délku 21,5 centmetru. Gregory S. Paul odhadl v roce 2010 délku tohoto dinosaura na rovné 2 metry a jeho hmotnost na 13 kilogramů. Podle paleontologa Thomase R. Holtze Jr. dosahoval tento teropod velikosti současného vlka, tedy hmotnosti v řádu desítek kilogramů.


== Odkazy ==


=== Reference ===


=== Literatura ===
Dong, Zhiming (1973). "[Dinosaurs from Wuerho]" (in Chinese). Memoirs of the Institute of Vertebrate Paleontology and Paleoanthropology, Academic Sinica 11: 45–52.
Rauhut, Oliver W. M.; and Xu, Xing (2005). "The small theropod dinosaurs Tugulusaurus and Phaedrolosaurus from the Early Cretaceous of Xinjiang, China". Journal of Vertebrate Paleontology. 25 (1): 107–118. doi:10.1671/0272-4634(2005)025[0107:TSTDTA]2.0.CO;2.
Lida Xing, Martin G. Lockley, Chengkai Jia, Hendrik Klein, Kecheng Niu, Lijun Zhang, Liqi Qi, Chunyong Chou, Anthony Romilio, Donghao Wang, Yu Zhang, W Scott Persons & Miaoyan Wang (2021). Lower Cretaceous avian-dominated, theropod, thyreophoran, pterosaur and turtle track assemblages from the Tugulu Group, Xinjiang, China: ichnotaxonomy and palaeoecology. PeerJ. 9: e11476. doi: https://doi.org/10.7717/peerj.11476