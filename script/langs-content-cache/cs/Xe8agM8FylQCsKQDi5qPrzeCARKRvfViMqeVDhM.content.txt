revision: 22636486
title: "Steel Ar\xE9na"
url: https://cs.wikipedia.org/wiki/Steel_Ar%C3%A9na


---

Steel Aréna – Košický štadión Ladislava Trojáka je nová domácí hala a hokejový stadion klubu HC Košice.
Stadion byl otevřen 24. 2. 2006. Jeho kapacita dosahuje 8 378 míst k sezení a stadion byl pojmenován na počest generálního sponzora klubu U. S. Steel Košice (člena americké ocelářské korporace United States Steel Corporation) a také na počest Ladislava Trojáka, košického hokejisty, který se jako první rodilý Slovák stal mistrem světa v tehdejším národním týmu Československa.
Steel Aréna je jeden z hostitelských stadionů, kde se hrály Mistrovství světa v ledním hokeji 2011 a Mistrovství světa v ledním hokeji 2019, které se konaly v Bratislavě a Košicích na Slovensku.


== Basketbal v hale ==
Steel Arénu od roku 2013 pravidelně využívá pro zápasy Euroligy ženský basketbalový klub Good Angels Košice. Divácká podpora tohoto družstva nemá v evropském ženském basketbalu obdoby. Již v listopadu 2007 byl v této hale sehrán zápas proti Spartaku Moskva, který navštívilo 7 120 diváků, což tehdy znamenalo nový evropský rekord v počtu diváků na ženském basketbalovém utkání.
V listopadu 2013 si do haly na zápas proti Jekatěrinburgu našlo cestu 7 855 lidí a o měsíc později bylo toto číslo ještě vylepšeno v utkání proti Bourges, při kterém bylo i díky zvýšené kapacitě haly ohlášeno 8 597 diváků. Toto číslo vydrželo na pozici euroligového rekordu do prosince 2014, kdy bylo pokořeno při utkání mezi družstvy Wisla Kraków a Galatasaray Istanbul, kterému v čerstvě otevřené Kraków Areně přihlíželo 12 990 lidí. To znamená, že v současnosti je zápas Košice-Bourges na druhém místě euroligových tabulek a zároveň se jedná o čtvrtou nejvyšší návštěvu ženského basketbalového utkání na evropském území.


== Hudební události ==
Aréna dosud hostila koncerty mnoha známých umělců, mezi kterými byli:

Bryan Adams
Deep Purple
Kim Wilde
Yamato
Abba Mania
Jean-Michel Jarre
Seal
Vanessa-Mae
Australian Pink Floyd Show
Lord of the Dance
Andrea Bocelli
Carmen
Kool & the Gang
Tiësto
Enrique Iglesias
Scorpions
Buena Vista
Faithless
Eros Ramazzotti
Elton John
50 Cent


== Galerie ==

			
			
		
		
			
			
		
		
			
			
		


== Odkazy ==


=== Reference ===


=== Externí odkazy ===
 Obrázky, zvuky či videa k tématu Steel Aréna na Wikimedia Commons 
Oficiální stránka Steel Arény
Oficiální stránka HC Košice
Oficiální stránka U. S. Steel Košice