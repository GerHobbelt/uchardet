revision: 22703794
title: '2022'
url: https://cs.wikipedia.org/wiki/2022


---

Rok 2022 (MMXXII) gregoriánského kalendáře začal v sobotu 1. ledna a skončil v sobotu 31. prosince. V České republice měl 252 pracovních dnů a 13 státních a ostatních svátků, z toho 8 jich připadlo na mimovíkendové dny. Letní čas začal v neděli 27. března ve 02:00 (CET) a skončil v neděli 30. října ve 03:00 (CEST). Dle židovského kalendáře nastal přelom roků 5782 a 5783, dle islámského kalendáře 1443 a 1444.


== Události ==


=== Česko ===
13. ledna – Vláda Petra Fialy získala důvěru většiny poslanců v Poslanecké sněmovny Parlamentu České republiky.
20. ledna – Při srážce 36 vozidel na dálnici D5 u obce Žebrák na Berounsku se zranilo 5 lidí.
3. února – Český premiér Petr Fiala spolu se svým polským protějškem Mateuszem Morawieckim podepsali dohodu o řešení vlivu těžební činnosti v Dole Turów.
8. února – Ester Ledecká obhájila zlatou medaili v paralelním obřím slalomu snowboardistek na Zimních olympijských hrách v Pekingu.
10. února – Martina Sáblíková získala bronzovou medaili na olympijských hrách v rychlobruslařském závodě na 5000 metrů.
7. března – Ve Vladislavském sále Pražského hradu proběhlo slavnostní předávání státních vyznamenání z let 2020 a 2021, které se nekonalo kvůli covidové situaci a onemocnění prezidenta.
10. května – Česká republika byla Valným shromážděním OSN zvolena do Rady pro lidská práva, čímž nahradila Rusko, kterému bylo členství pozastaveno kvůli invazi na Ukrajinu.
11. května – Prezident Miloš Zeman jmenoval novým guvernérem České národní banky Aleše Michla.
2. června – Při požáru Alzheimer centra v Roztokách u Prahy zemřeli dva lidé.
27. června – V Bohumíně došlo ke kolizi jednotky 680.006 na spoji SC 516 s posunovým dílem, tvořeným lokomotivou řady 742, dopravce ČD Cargo. Strojvůdce Pendolina, který pravděpodobně nerespektoval návěst zakazující jízdu a vjel do postavené posunové cesty, při kolizi zahynul, čtyři zaměstnanci ČD Cargo byli zraněni.
29. června – Prezident Miloš Zeman jmenoval nového ministra školství Vladimíra Balaše.
1. července
Česká republika se ujala Předsednictví EU.
Novým guvernérem České národní banky se stal ekonom Aleš Michl.
24. července – V Českém Švýcarsku vypukl rozsáhlý lesní požár.
1. září – Míra inflace v Česku dosáhla úrovně 17,2 %.
3. září – V Havířově se při havárii kolotoče zranilo 17 lidí.
23. a 24. září – Proběhly volby do zastupitelstev obcí v Česku a první kolo voleb do Senátu Parlamentu České republiky.
30. září a 1. října – Druhé kolo voleb do Senátu Parlamentu České republiky.
9. října – Proběhl 132. ročník Velké pardubické se Slavia pojišťovnou.


=== Svět ===
1. ledna
Francie se ujala Předsednictví EU.
Evropskými hlavními městy kultury v roce 2022 jsou litevský Kaunas, lucemburský Esch-sur-Alzette a srbský Novi Sad.
5. ledna – Prezident Kazachstánu Tokajev vyhlásil v zemi výjimečný stav z důvodu protestů proti zvýšení cen plynu a požádal Organizaci Smlouvy o kolektivní bezpečnosti o pomoc při potlačení protestů.
15. ledna – Vlna tsunami po explozi vulkánu Hunga Tonga – Hunga Haʻapai zasáhla Nuku'alofa, hlavní město Království Tonga. Menší škody tsunami způsobila také v Japonsku, Spojených státech amerických a Chile.
18. ledna – Evropský parlament zvolil novou předsedkyní Robertu Metsolaovou.
4.–20. února – XXIV. zimní olympijské hry v čínském Pekingu.
21. února – Rusko uznalo svrchovanost Doněcké a Luhanské lidové republiky, dvou separatistických regionů na východní Ukrajině, a na tato území vzápětí vstoupila ruská armáda.
24. února – Rusko zahájilo útok na Ukrajinu, načež vzápětí Ukrajina vyhlásila válečný stav.
1. března – Ruský cenzurní orgán Roskomnadzor zablokoval vysílání rozhlasové stanici Echo Moskvy, televizi Dožď a pohrozil zablokováním ruské Wikipedie kvůli způsobu pokrytí války na Ukrajině.
16. března – Český premiér Petr Fiala, polský premiér Mateusz Morawiecki, polský vicepremiér Jaroslaw Kaczyński a slovinský premiér Janez Janša navštívili částečně obležený Kyjev.
21. března – Let China Eastern Airlines 5735 se 138 osobami na palubě havaroval na při letu z Kchun-mingu do Kantonu, všichni cestující i posádka na palubě zemřeli.
3. dubna – V parlamentních volbách v Maďarsku zvítězila strana Fidesz premiéra Viktora Orbána, který dosáhl čtvrtého vítězství v parlamentních volbách s ústavní většinou v řadě.
14. dubna – Vlajková loď ruské černomořské floty křižník Moskva se potopila po výbuchu v Černém moři. Ukrajina tvrdí, že loď zasáhla protilodními střelami Neptun.
24. dubna – Emmanuel Macron zvítězil ve druhém kole francouzských prezidentských voleb.
10. května – Maďarskou prezidentkou byla jmenována Katalin Nováková, první žena v historii země.
10.–14. května – Proběhla soutěž Eurovision Song Contest 2022 v italském Turíně, vítězem se stala ukrajinská skupina Kalush Orchestra s písní „Stefanija“.
13.–29. května – Proběhlo 86. Mistrovství světa v ledním hokeji v Helsinkách a Tampere.
24. května – Při střelbě na základní škole v Texasu bylo zabito devatenáct dětí a dva dospělí.
28. května – Real Madrid zvítězil ve finále ligy mistrů, když porazil Liverpool 1:0 a po čtrnácté tuto soutěž vyhrál.
14. června – Vznikla Dánsko-kanadská státní hranice na Hansově ostrově.
27. června – Nejméně 20 lidí bylo zabito při raketovém útoku na nákupní centrum v ukrajinském městě Kremenčuk.
1. července – Česká republika se ujala Předsednictví EU.
13. července – Srílanský prezident Gotabaja Radžapaksa uprchl kvůli masovým protestům ze země. Premiér Mahinda Radžapaksa vyhlásil výjimečný stav a zákaz vycházení v okolí hlavního města.
25. července – Draupadí Murmúová, navržená vládní Indickou lidovou stranou, se stala novou indickou prezidentkou.
8. září – Alžběta II., nejdéle panující královna Spojeného království a 14 dalších zemí Commonwealthu, zemřela ve věku 96 let. Jejím nástupcem se stal Karel III.
14. září – Ukrajinská armáda osvobodila většinu Charkovské oblasti při Východoukrajinské ofenzívě.
21. září – Ruský prezident Vladimir Putin vyhlásil částečnou mobilizaci.
23. září – Švýcarský tenista Roger Federer ukončil profesionální kariéru.
26. září – Po střelbě na základní škole v Iževsku zemřelo 18 lidí a 24 bylo zraněno.
30. září – Rusko v rozporu s mezinárodním právem anektovalo čtyři ukrajinské oblasti.
1. října
Při násilnostech po fotbalovém utkání mezi týmy Aremy s Persebayou v Indonésii zemřelo 125 lidí.
Parlamentní volby v Lotyšsku
2. října
Parlamentní volby v Bulharsku
Proběhlo první kolo prezidentské volby v Brazílii.
8. října – V důsledku výbuchu nastražené bomby byl poničen Krymský most.
9. října – Prezidentská volba v Rakousku
12. října – Po střelbě u bratislavské kavárny pro LGBT+ klientelu zemřeli dva lidé.
23. října – Prezidentské volby ve Slovinsku
25. října – Z území Evropy, severní Afriky a západní Asie bylo pozorovatelné částečné zatmění Slunce.
26. října – 15 lidí zahynulo a přes 40 bylo zraněno při teroristickém útoku v mešitě v jihoíránském Šírázu.
29. října – Po hromadné tlačenici v jihokorejském Soulu bylo ušlapáno minimálně 146 lidí a dalších 150 bylo zraněno.
30. října – Proběhlo druhé kolo prezidentské volby v Brazílii.
1. listopadu
Úspěšně proběhla čtvrtá mise (Mise USSF-44) Falconu Heavy společnosti SpaceX.
Proběhly Parlamentní volby v Izraeli.
8. listopadu – Parlamentní volby v USA.
11. listopadu – Ukrajinská armáda osvobodila Cherson.
15. listopadu
Počet obyvatel Země dosáhl 8 miliard.
Výbuch ukrajinské protistřely, která dopadla na území Polska, usmrtil 2 ve vesnici Przewodów lidi.
15.–16. listopadu – V Indonésii se konal summit G20.
16. listopadu – Program Artemis: Kosmická loď Orion odstartovala na misi Artemis I, zahrnující zkušební nepilotovaný let k Měsíci.
20. listopadu – 18. prosince – 22. Mistrovství světa ve fotbale v Kataru.
8. prosince – Parlamentní volby na Faerských ostrovech


== Úmrtí ==

Související seznam s více osobnostmi a informace naleznete v seznamu Úmrtí v roce 2022.


=== Česko ===
2. ledna – Viktor Vrabec, herec (* 18. května 1941)
3. ledna – Zdeněk Štajnc, grafik a výtvarník (* 3. prosince 1948)
8. ledna – Stanislav Rudolf, spisovatel, scenárista, redaktor a pedagog (* 16. února 1932)
9. ledna – Dušan Klein, režisér a scenárista (* 27. června 1939)
13. ledna
Josef Rusek, zoolog a ekolog (* 18. července 1938)
Vítězslav Bouchner, herec (* 30. listopadu 1947)
16. ledna – Hana Horká, zpěvačka (* 15. února 1964)
20. ledna – Jiří Plachý, herec (* 23. září 1946)
22. ledna – Eduard Marek, skaut a politický vězeň (* 17. března 1917)
23. ledna – Radan Dolejš, scenárista, hudebník, historik a dramaturg (* 9. dubna 1964)
26. ledna – Roman Ráž, spisovatel, dramatik, dramaturg a scenárista (* 28. května 1935)
31. ledna – Radko Pytlík, literární historik, spisovatel, editor (* 8. října 1928)
3. února – Ludmila Vaňková, prozaička a autorka románů zejména s historickou tematikou (* 9. května 1927)
5. února – Ivan Kučírek, cyklista (* 25. listopadu 1946)
7. února – Jakub Gurecký, juniorský motocyklový závodník (* 8. října 2005)
17. února – František Lobkowicz, šlechtic a první biskup ostravsko-opavské diecéze (* 5. ledna 1948)
20. února – Jan Pavlásek, zvěrolékař a skaut (* 27. října 1923)
10. března
Alena Šrámková, architektka (* 20. června 1929)
Eva Zaoralová, filmová publicistka a kritička, vysokoškolská učitelka (* 28. listopadu 1932)
12. března – Jaroslav Wykrent, hudební skladatel, textař a hudebník (* 10. září 1943)
31. března – Jan Knaisl, pedagog a publicista (* 14. prosince 1947)
3. dubna – Zdeněk Janík, básník (* 7. října 1923)
7. dubna – Josef Alois Náhlovský, herec, komik a bavič (* 15. prosince 1949)
15. dubna – Vlasta Pospíšilová, scenáristka, animátorka a režisérka (* 18. února 1935)
20. dubna – Antonín Kachlík, režisér a filmový pedagog (* 26. února 1923)
2. května – Radim Uzel, sexuolog a pedagog (* 27. března 1940)
3. května – Meda Mládková, historička umění, sběratelka a mecenáška (* 8. září 1919)
11. května – Vlastislav Toman, novinář, spisovatel dobrodružných knih a scenárista komiksů (* 17. července 1929)
16. května – Josef Abrhám, herec (* 14. prosince 1939)
11. června – Stanislav Fišer, herec (* 14. prosince 1931)
12. června – Věslav Michalik, politik a fyzik (* 1. března 1963)
14. června – Dalimil Klapka, herec (* 22. května 1933)
18. června – Zdeněk Velíšek, novinář (* 23. února 1933)
22. června – Ján Zákopčaník, moderátor a meteorolog (* 7. září 1958)
29. června – Blanka Kulínská, sbormistryně a pedagožka (* 11. ledna 1935)
30. června – Drahomíra Drobková, operní pěvkyně (* 28. února 1935)
8. července – Libor Krejcar, sochař (* 22. srpna 1961)
14. července
Ivana Trumpová, modelka, lyžařka a podnikatelka (* 20. února 1949)
Jiří Večerek, fotbalista (* 4. srpna 1943)
21. července – Milan Dvořák, fotbalista (* 19. listopadu 1934)
23. července – Jan Jůn, novinář (* 30. června 1945)
28. července – Zdeněk Kepák, hokejista (* 24. prosince 1937)
1. srpna – Eduard Parma, hudební skladatel (* 10. ledna 1950)
5. srpna
Karel Richter, herec (* 28. května 1926)
Felix Kolmer, vědec, profesor v oboru akustiky, skaut, přeživší holokaustu (* 3. května 1922)
26. srpna – Hana Zagorová, zpěvačka, textařka a herečka (* 6. září 1946)
31. srpna – Ivar Otruba, krajinářský architekt (* 18. srpna 1933)
2. září – Vladimír Medek, ekonom a překladatel (* 11. května 1940)
19. září – Vladimír Podborský, archeolog (* 10. září 1932)
11. října – Jaroslav Čejka, herec a tanečník (* 22. července 1936)
15. října – Valentina Thielová, herečka (* 12. března 1933)
16. října – Josef Somr, herec (* 15. dubna 1934)
20. října – Jiří Markovič, policista, spisovatel a šéf 1. oddělení (* 16. listopadu 1942)
22. října – Otmar Brancuzský, herec a dabér (* 13. února 1956)
23. října – Libor Pešek, dirigent (* 22. června 1933)
25. října – Zuzana Burianová, herečka a zpěvačka (* 2. října 1947)
31. října – Michal Ambrož, zpěvák a kytarista (* 23. ledna 1954)
8. listopadu – Marie Poledňáková, režisérka (* 7. září 1941)
13. listopadu – Věra Jordánová, herečka a režisérka (* 15. dubna 1928)
14. listopadu
Pavel Vaculík, hudební skladatel (* 21. ledna 1949)
Jan Nekovář, matematik (* 1963)
15. listopadu – Jaromír Jágr starší, hokejista a sportovní funkcionář, otec Jaromíra Jágra (* 9. září 1940)
28. listopadu – Zdeněk Hrabica, spisovatel literatury faktu, publicista a novinář (* 25. října 1936)
15. prosince – Marie Švirgová, folkloristka a malérečka (* 2. července 1936)
18. prosince – Ladislav Trojan, herec (* 1. srpna 1932)
25. prosince – Martin Těšitel, dabingový režisér (* 8. ledna 1964)


=== Svět ===
2. ledna – Richard Leakey, keňský politik a paleontolog (* 19. prosince 1944)
3. ledna – Viktor Sanějev, sovětský trojskokan gruzínské národnosti (* 3. října 1945)
4. ledna – Rolf-Dieter Amend, německý vodní slalomář a trenér rychlostních kanoistů (* 21. března 1949)
5. ledna
Olga Szabóová-Orbánová, rumunská sportovní šermířka (* 9. října 1938)
Enrico Berti, italský filozof (* 3. listopadu 1935)
6. ledna – Sidney Poitier, americký herec, producent, režisér a aktivista (* 20. února 1927)
8. ledna – Michael Lang, americký koncertní promotér (* 12. prosince 1944)
9. ledna
Bob Saget, americký herec a moderátor (* 17. května 1956)
Tošiki Kaifu, japonský politik (* 2. ledna 1931)
10. ledna – Aura Herzogová, izraelská aktivistka a první dáma (* 24. prosince 1924)
11. ledna – David Sassoli, italský politik a novinář, předseda Evropského parlamentu (* 30. května 1956)
12. ledna
Ronnie Spectorová, americká zpěvačka (* 10. srpna 1943)
Everett Lee, americký dirigent (* 31. srpna 1916)
14. ledna – Alice von Hildebrand, americká filozofka (* 11. března 1923)
16. ledna – Ibrahim Boubacar Keïta, malijský prezident (* 29. ledna 1945)
18. ledna – Francisco Gento, španělský fotbalista (* 21. října 1933)
19. ledna
Hans-Jürgen Dörner, východoněmecký fotbalista (* 25. ledna 1951)
Gaspard Ulliel, francouzský herec (* 25. listopadu 1984)
20. ledna – Meat Loaf, americký zpěvák a herec (* 27. září 1947)
21. ledna – Clark Gillies, kanadský hokejista (* 7. dubna 1954)
25. ledna – Wim Jansen, nizozemský fotbalista (* 28. října 1946)
28. ledna – Paolo Gioli, italský režisér a fotograf (* 12. října 1942)
29. ledna – Kohei Jošijuki, japonský fotograf (* 1946)
2. února
László Szigeti, slovenský politik (* 3. srpna 1957)
Monica Vittiová, italská herečka (* 3. listopadu 1931)
6. února – Ronnie Hellström, švédský fotbalový brankář (* 21. února 1945)
7. února – Ivan Hudec, slovenský politik, spisovatel a dramatik (* 10. července 1947)
8. února – Luc Montagnier, francouzský virolog, nositel Nobelovy ceny (* 18. srpna 1932)
9. února – Ian McDonald, britský hudebník (* 25. června 1946)
10. února
Eduard Kukan, slovenský ministr zahraničí, diplomat a poslanec (* 26. prosince 1939)
Nikolaj Manošin, ruský fotbalista (* 6. března 1938)
12. února
Zinaida Kirijenková, ruská herečka (* 9. července 1933)
Ivan Reitman, slovensko-kanadský režisér a producent (* 27. října 1946)
14. února – Julio Morales, uruguayský fotbalista (* 16. února 1945)
19. února – Gary Brooker, britský zpěvák a klávesista (* 29. května 1945)
22. února – Mark Lanegan, americký rockový hudebník, zpěvák a autor písní (* 25. listopadu 1964)
24. února
Sally Kellermanová, americká herečka a zpěvačka (* 2. června 1937)
Vitalij Skakun, ukrajinský mariňák a válečný hrdina (* 19. srpna 1996)
1. března – Jevhen Malyšev, ukrajinský biatlonista, obránce Charkova (* 10. března 2002)
9. března – Inge Deutschkronová, německo-izraelská novinářka (* 23. srpna 1922)
10. března – Jürgen Grabowski, německý fotbalista (* 7. července 1944)
11. března – Rupiah Banda, zambijský politik a prezident (* 13. února 1937)
13. března
Vic Elford, britský automobilový závodník (* 10. června 1935)
William Hurt, americký herec (* 20. března 1950)
Brent Renaud, americký novinář, spisovatel, dokumentarista a fotožurnalista (* 2. října 1971)
14. března – Ľubomír Roman, slovenský herec, podnikatel a politik (* 12. dubna 1944)
23. března – Madeleine Albrightová, americká ministryně zahraničí (* 15. května 1937)
25. března – Taylor Hawkins, americký hudebník (* 17. února 1972)
13. dubna – Michel Bouquet, francouzský herec (* 6. listopadu 1925)
18. dubna – Hermann Nitsch, rakouský výtvarník (* 19. srpna 1938)
19. dubna – Kane Tanakaová, druhý nejstarší žijící člověk v historii lidstva (* 2. ledna 1903)
21. dubna – Mwai Kibaki, prezident Keni (* 15. listopadu 1931)
10. května – Leonid Kravčuk, ukrajinský prezident (* 10. ledna 1934)
13. května – Chalífa bin Zájid Ál Nahján, prezident Spojených arabských emirátů (* 7. září 1948)
17. května – Vangelis, řecký instrumentalista a hudební skladatel (* 29. března 1943)
26. května – Ray Liotta, americký herec (* 18. prosince 1954)
1. června
István Szőke, maďarský fotbalista (* 13. února 1947)
Takejoši Tanuma, japonský fotograf (* 18. února 1929)
6. června – Valerij Rjumin, ruský kosmonaut (* 16. srpna 1939)
11. června – Bernd Bransch, východoněmecký fotbalista (* 24. září 1944)
17. června – Jean-Louis Trintignant, francouzský herec (* 11. prosince 1930)
21. června – Patrizia Cavalli, italská básnířka (* 17. dubna 1947)
22. června
Jonny Nilsson, švédský rychlobruslař (* 9. února 1943)
Jüri Tarmak, estonský výškař (* 21. července 1946)
23. června – Stien Baasová-Kaiserová, nizozemská rychlobruslařka (* 20. května 1938)
1. července
Technoblade, americký youtuber a streamer (oznámeno v tento den) (* 1. června 1999)
4. července – Cláudio Hummes, brazilský kardinál (* 8. srpna 1934)
5. července – Manny Charlton, skotský kytarista (* 25. července 1941)
6. července – James Caan, americký herec (* 26. března 1940)
8. července
Šinzó Abe, japonský politik a premiér (* 21. září 1954)
José Eduardo dos Santos, angolský exprezident (* 28. srpna 1942)
9. července
Barbara Thompson, anglická saxofonistka (* 27. července 1944)
András Törőcsik, maďarský fotbalista (* 1. května 1955)
10. července – Ján Solovič, slovenský spisovatel (* 8. března 1934)
14. července
Erica Pedretti, švýcarská spisovatelka (* 25. února 1930)
Pleun Strik, nizozemský fotbalista (* 27. května 1944)
15. července – Lourdes Grobetová, mexická fotografka (* 25. července 1940)
18. července – Claes Oldenburg, švédsko-americký sochař (* 28. ledna 1929)
21. července – Uwe Seeler, německý fotbalista (* 5. listopadu 1936)
25. července – David Trimble, britský politik, nositel Nobelovy ceny (* 15. října 1944)
26. července – James Lovelock, environmentalista, autor teorie Gaia (* 26. července 1919)
30. července
Juris Hartmanis, americký informatik (* 5. července 1928)
Nichelle Nicholsová, americká zpěvačka a herečka (* 28. prosince 1932)
Pat Carroll, americká herečka a komička (* 5. května 1927)
31. července
Ajman az-Zaváhirí, islámský lékař a vůdce Al-Káidy (* 19. června 1951)
Fidel Ramos, filipínský exprezident (* 18. března 1928)
Bill Russell, americký basketbalista (* 12. února 1934)
7. srpna – Anatolij Filipčenko, ruský kosmonaut (* 26. února 1928)
8. srpna
Lamont Dozier, americký skladatel a hudební producent (* 16. června 1941)
Olivia Newton-Johnová, australská herečka (* 26. září 1948)
Zofia Posmysz, polská spisovatelka a scenáristka (* 23. srpna 1923)
Jozef Tomko, slovenský kardinál (* 11. března 1924)
9. srpna – Fernando Chalana, portugalský fotbalista (* 26. února 1928)
11. srpna – Jean-Jacques Sempé, francouzský ilustrátor (* 17. srpna 1932)
12. srpna
Anne Heche, americká herečka (* 25. května 1969)
Wolfgang Petersen, německý filmový režisér (* 14. března 1941)
Vjačeslav Semjonov, ukrajinský fotbalista (* 18. srpna 1947)
18. srpna – Rolf Kühn, německý klarinetista a saxofonista (* 29. září 1929)
20. srpna – Darja Duginová, ruská novinářka (* 15. prosince 1992)
23. srpna – Creed Taylor, americký hudební producent (* 13. května 1929)
30. srpna
Gheorghe Berceanu, rumunský zápasník (* 18. srpna 1949)
Michail Gorbačov, generální tajemník ÚV KSSS v letech 1985–1991 a jediný prezident SSSR (* 2. března 1931)
Don Lind, americký astronaut (* 18. května 1930)
31. srpna – Alexander Horváth, slovenský fotbalista (* 28. prosince 1938)
1. září
Ľudovít Komadel, slovenský plavec (* 1. listopadu 1927)
Ravil Maganov, ruský manažer (* 25. září 1954)
2. září – Frank Drake, americký astrofyzik (* 28. května 1930)
4. září
Boris Lagutin, sovětský boxer (* 24. června 1938)
Peter Straub, americký spisovatel (* 2. března 1943)
7. září – Piet Schrijvers, nizozemský fotbalista (* 15. prosince 1946)
8. září – Alžběta II., královna Spojeného království a 14 dalších zemí (* 21. dubna 1926)
10. září – William Klein, americký fotograf (* 19. dubna 1926)
11. září
Javier Marías, španělský romanopisec (* 20. září 1951)
Alain Tanner, švýcarský režisér (* 6. prosince 1929)
12. září – Ramsey Lewis, americký klavírista (* 27. května 1935)
13. září – Jean-Luc Godard, francouzsko-švýcarský režisér a scenárista (* 3. prosince 1930)
14. září
Irene Papasová, řecká herečka (* 3. září 1926)
Mária Wittner, maďarská politička (* 9. června 1937)
23. září – Franciszek Pieczka, polský herec (* 18. ledna 1928)
28. září – Coolio, americký rapper a herec (* 1. srpna 1963)
11. října – Angela Lansburyová, britsko-americká herečka a zpěvačka (* 16. října 1925)
14. října
Robbie Coltrane, skotský herec a komik (* 30. března 1950)
Ralf Wolter, německý herec a komik (* 26. listopadu 1926)
16. října – Lodewijk van den Berg, americký astronaut (* 24. března 1932)
18. října
Ole Ellefsæter, norský běžec na lyžích, dvojnásobný olympijský vítěz (* 15. února 1939)
Robert Gordon, americký rockabilly zpěvák (* 29. března 1947)
28. října – Jerry Lee Lewis, americký zpěvák, skladatel a pianista (* 29. září 1935)
1. listopadu – Takeoff, americký rapper (* 18. června 1994)
5. listopadu – Aaron Carter, americký zpěvák (* 7. prosince 1987)
7. listopadu – Leslie Phillips, britský herec (* 20. dubna 1924)
8. listopadu – Dan McCafferty, skotský zpěvák (* 14. října 1946)
10. listopadu
Nik Turner, anglický hudebník (* 26. srpna 1940)
Alfredo Torres, mexický fotbalista (* 31. května 1931)
Hervé Télémaque, francouzský malíř a grafik (* 5. listopadu 1937)
13. listopadu – Jerzy Kronhold, polský básník, diplomat a aktivista (* 24. ledna 1946)
16. listopadu – Gerhard Rodax, rakouský fotbalista (* 29. srpna 1965)
17. listopadu – Frederick Brooks, americký informatik (* 19. dubna 1931)
19. listopadu – Greg Bear, americký spisovatel science fiction (* 20. srpna 1951)
25. listopadu – Irene Cara, americká zpěvačka (* 18. března 1959)
1. prosince – Mylène Demongeotová, francouzská herečka (* 29. září 1935)
5. prosince
Kirstie Alleyová, americká herečka (* 12. ledna 1951)
Mária Kráľovičová, slovenská herečka (* 7. června 1927)
10. prosince – Soňa Valentová, slovenská herečka (* 3. června 1946)
11. prosince – Angelo Badalamenti, americký skladatel italského původu (* 22. března 1937)
16. prosince – Siniša Mihajlović, srbský fotbalista a fotbalový trenér romského původu (* 20. února 1969)
17. prosince – Dieter Henrich, německý filozof (* 5. ledna 1927)
19. prosince – Sonya Eddy, americká herečka (* 17. června 1967)
22. prosince – Anton Tkáč, slovenský dráhový cyklista (* 30. března 1951)
23. prosince
George Cohen, anglický fotbalista (* 22. října 1939)
Maxi Jazz, anglický rapper a zpěvák (* 19. června 1957)
29. prosince
Pelé, brazilský fotbalista (* 23. října 1940)
Vivienne Westwoodová, britská módní návrhářka (* 8. dubna 1941)
31. prosince – Benedikt XVI., papež (* 16. dubna 1927)


== Výročí ==


=== Výročí událostí ===
1. ledna – Vznikla tzv. Velká Praha, když k Praze byly připojeny např. Smíchov, Nusle, Košíře, Karlín, Liboc, Vokovice, Dejvice, Břevnov, Královské Vinohrady, Žižkov, … (100 let)
6. února – Na britský trůn usedla královna Alžběta II. (70 let)
20. února – V New Yorku bylo otevřeno Metropolitní muzeum umění (150 let)
28. února – Egypt vyhlásil nezávislost (100 let)
1. března – Byl vyhlášen první národní park na světě – Yellowstonský národní park (150 let)
3. května – Byla založena česká Wikipedie (20 let)
8. září – Byl založen fotbalový klub FC Baník Ostrava, původní název zněl SK Slezská Ostrava (100 let)
15. října – Byl zaveden Gregoriánský kalendář (440 let)
27.–29. října – Konal se Pochod na Řím – státní převrat díky kterému se Benito Mussolini dostal k moci v Itálii (100 let)
14. listopadu – Byla založena hlavní stránka české Wikipedie (20 let)
22. listopadu – Byla otevřena hrobka faraona Tutanchamona v Egyptě (100 let)
6. prosince – Irská republika získala mezinárodní uznání (100 let)
30. prosince – Vznikl Sovětský svaz (100 let)
31. prosince – Rozpad Československa (30 let)


=== Výročí narození ===
6. ledna – Heinrich Schliemann, německý archeolog (200 let)
15. ledna – Molière, francouzský dramatik (400 let)
17. ledna – Betty Whiteová, americká herečka (100 let)
23. ledna – Jože Plečnik, slovinský architekt (150 let)
7. února – Jan Skácel, básník (100 let)
12. února – Jan Jindřich, moravský markrabě (700 let)
1. března – Jicchak Rabin, izraelský premiér (100 let)
5. března – Josef Větrovec, herec, dabér a divadelní ředitel (100 let)
12. března – Jack Kerouac, americký spisovatel (100 let)
17. března – František Peterka, herec (100 let)
3. dubna – Doris Dayová, americká zpěvačka, herečka a bojovnice za práva zvířat (100 let)
14. dubna – Stella Zázvorková, herečka (100 let)
23. dubna – Jiří Sequens, režisér (100 let)
27. dubna – Ulysses S. Grant, americký generál a politik, 18. prezident Spojených států (200 let)
3. května – Jiří Pleskot, herec (100 let)
23. května – Karel Effa, herec (100 let)
27. května – Christopher Lee, britský herec (100 let)
9. června – Petr I. Veliký, ruský car (250 let)
10. června – Judy Garlandová, americká herečka (100 let)
20. června – Josef Kemr, herec (100 let)
12. července – Emil Hácha, politik a právník (150 let)
16. července – Roald Amundsen, norský polárník (150 let)
20. července – Gregor Mendel, přírodovědec (200 let)
12. srpna – Miloš Jakeš, politik (100 let)
22. srpna – Miloš Kopecký, herec (100 let)
19. září
Emil Zátopek, atlet, olympionik (100 let)
Dana Zátopková, atletka, olympionička (100 let)
27. října – Michel Galabru, francouzský herec (100 let)
6. listopadu – František Bílek, grafik, sochař, architekt (150 let)
11. listopadu – Kurt Vonnegut, americký spisovatel (100 let)
26. listopadu – Charles Schulz, americký tvůrce komiksů (Peanuts) (100 let)
4. prosince – Gérard Philipe, francouzský herec (100 let)
24. prosince – Ava Gardner, americká herečka a zpěvačka (100 let)
27. prosince – Louis Pasteur, francouzský biolog (200 let)
28. prosince – Stan Lee, americký komiksový scenárista (100 let)
Fridrich I. Barbarossa, římský císař (900 let)


=== Výročí úmrtí ===
22. ledna – Benedikt XV., 258. papež (100 let)
1. dubna – Karel I., rakouský císař (100 let)
2. června – Josef Václav Myslbek, sochař (100 let)
2. srpna – Alexander Graham Bell, skotsko-americký vynálezce (100 let)
22. srpna – Michael Collins, irský politik, čelný představitel a jeden ze zakladatelů IRA (100 let)
10. listopadu – Leonid Iljič Brežněv, sovětský politik, nejvyšší představitel SSSR v letech 1964–1982 (40 let)


== Hlavy států ==

V tomto seznamu jsou uvedeni pouze představitelé významnějších států.

Brazílie – prezident Jair Bolsonaro (2019–2022)
Belgie – král Filip Belgický (od 2013)
Čína – prezident Si Ťin-pching (od 2013)
Česko – prezident Miloš Zeman (2013–2023)
Dánsko – královna Markéta II. (od 1972)
Egypt – prezident Abd al-Fattáh as-Sísí (od 2014)
Francie – prezident Emmanuel Macron (od 2017)
Indie
prezident Rám Náth Kóvind (od 2017–2022)
prezidentka Draupadí Murmúová (od 2022)
Itálie – prezident Sergio Mattarella (od 2015)
Izrael – prezident Jicchak Herzog (od 2021)
Japonsko – císař Naruhito (od 2019)
Jihoafrická republika – prezident Cyril Ramaphosa (od 2018)
Kanada – generální guvernérka Mary Simonová (od 2021)
Maďarsko
prezident János Áder (2012–2022)
prezidentka Katalin Nováková (od 2022)
Mexiko – prezident Andrés Manuel López Obrador (od 2018)
Německo – prezident Frank-Walter Steinmeier (od 2017)
Nizozemsko – král Vilém-Alexandr (od 2013)
Polsko – prezident Andrzej Duda (od 2015)
Rakousko – prezident Alexander Van der Bellen (od 2017)
Rusko – prezident Vladimir Putin (od 2012)
Slovensko – prezidentka Zuzana Čaputová (od 2019)
Commonwealth realm (Spojené království a dalších 14 států)
královna Alžběta II. (1952–2022)
král Karel III. (od 2022)
Spojené státy americké – prezident Joe Biden (od 2021)
Španělsko – král Filip VI. (od 2014)
Turecko – prezident Recep Tayyip Erdoğan (od 2014)
Ukrajina – prezident Volodymyr Zelenskyj (od 2019)
Vatikán – papež a suverén Vatikánu František (od 2013)


== Reference ==


== Externí odkazy ==
 Obrázky, zvuky či videa k tématu 2022 na Wikimedia Commons