revision: 22805126
title: Peter Weir
url: https://cs.wikipedia.org/wiki/Peter_Weir


---

Peter Weir (* 21. srpna 1944, Sydney, Austrálie) je filmový režisér, představitel australské nové vlny.


== Život a dílo ==
Opustil studium práv a pracoval v australské televizi, v roce 1974 natočil svůj první celovečerní film, vědeckofantastickou satiru Auta, která sežrala Paříž. O rok později zaznamenal velký úspěch s paradokumentárním horrorem Piknik na Hanging Rock, adaptací románu Joan Lindsayové o záhadném zmizení dívek na školním výletě. Následovalo válečné drama Gallipoli  (1981) a v roce 1983 příběh reportéra za převratu v Indonésii Rok nebezpečného života.
Ohlas jeho filmů mu vynesl nabídku na práci v Hollywoodu. V roce 1989 natočil drama ze školního prostředí Společnost mrtvých básníků, dále podobenství o vlivu médií na soukromý život Truman Show (1998) a dobrodružný film z prostředí gulagu Útěk ze Sibiře (2010).
Ve jeho filmech účinkovali přední herci, jako Mel Gibson, Robin Williams nebo Jim Carrey.


== Externí odkazy ==
 Obrázky, zvuky či videa k tématu Peter Weir na Wikimedia Commons 
http://www.peterweircave.com/main.html
http://www.topzine.cz/reziser-peter-weir-navzdy-svuj-navzdy-australan