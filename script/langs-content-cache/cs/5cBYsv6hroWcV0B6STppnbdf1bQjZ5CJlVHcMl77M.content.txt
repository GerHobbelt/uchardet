revision: 20361222
title: Purgatorius
url: https://cs.wikipedia.org/wiki/Purgatorius


---

Purgatorius (podle lokality Purgatory Hill) byl druh pravěkého placentála, žijícího v období svrchní křídy (stupeň maastricht) až raného paleocénu, asi před 65-63 miliony let na území západu Severní Ameriky. Zkameněliny tohoto drobného savce byly objeveny v souvrstvích daného stáří na území státu Montana i jinde.
V současnosti jsou rozlišovány čtyři druhy tohoto rodu: Purgatorius unio, Purgatorius ceratops, Purgatorius janisae a Purgatorius titusi. Paleontologové se shodují, že mohlo jít vůbec o nejstaršího známého zástupce řádu primátů, kam patří i člověk. Dosahoval délky kolem 15 centimetrů a žil nejspíš většinu času ve větvích stromů.


== V populární kultuře ==
Purgatorius se objevuje například v ději knihy Poslední dny dinosaurů, jakožto vzdálený předek člověka, který se štěstím přežije katastrofu na konci křídy před 66 miliony let a může se tak dál vyvíjet a nakonec dát vzniknout linii, vedoucí možná až k člověku samotnému.


== Externí odkazy ==
 Obrázky, zvuky či videa k tématu Purgatorius na Wikimedia Commons 
Článek o purgatoriovi na webu DinosaurusBlog (česky)