revision: 22140401
title: Henry Cavill
url: https://cs.wikipedia.org/wiki/Henry_Cavill


---

Henry William Dalgliesh Cavill (* 5. května 1983 Saint Helier, Jersey) je britský herec. Objevil se ve filmech Hvězdný prach a Válka Bohů, hrál roli Charlese Brandona, vévody ze Suffolku, v seriálu Tudorovci v letech 2007 až 2010, ztvárnil roli Supermana/Clarka Kenta ve filmu Muž z oceli a Geralta v seriálu Zaklínač.


== Životopis ==
Narodil se ve městě Saint Helier na ostrově Jersey (součást Normanských ostrovů) jako čtvrtý z pěti chlapců. Jeho matka Marianne pracuje jako sekretářka v bance a jeho otec Colin je makléř. Byl vzděláván v St. Michael's Preparatory School a poté chodil na soukromou školu Stowe School v Anglii. Během školy začal s hraním ve školních divadelních hrách a řekl, že kdyby se nestal hercem, tak se přidá k armádě nebo bude studovat egyptologii na univerzitě.
Během pobytu ve Stowe se setkal s hercem Russellem Crowem, který na této škole natáčel scény pro film Životní zkouška. Cavill byl v komparzu a využil příležitosti, aby požádal Crowa o radu ohledně herecké kariéry. Později si Cavill a Crowe zahráli otce a syna v supermanovském filmu Muž z oceli, který jej proslavil jako novodobého Supermana a Reevova následovníka.


== Kariéra ==
Jeho první filmová role přišla ve filmové adaptaci Hraběte Monte Crista od režiséra Kevina Reynoldse. Dále si zahrál v Laguně a následně působil v televizních seriálech, nejprve v Případech inspektora Lynleyho, televizním filmu Goodbye Mr. Chips (2002) a seriálu Vraždy v Midsomeru (2003). V roce 2003 vzal vedlejší roli ve filmu Hrad bude můj, na což navázaly filmy Hellraiser: Pekelný svět, Red Riding Hood (2006) a Tristan a Isolda (2006). Měl menší roli ve filmu Hvězdný prach režiséra Matthewa Vaughna.
V letech 2007 až 2010 měl jednu z hlavních rolí v historickém seriálu Tudorovci, kde ztvárnil roli vévody Charlese Brandona. Seriál byl velmi dobře přijat, byl nominován na Zlatý glóbus v roce 2007 a následující rok vyhrál cenu Emmy. Cavill připisuje seriálu posílení své kariéry: „Stalo se toho nejvíce pro mě doposud. [...] Teď, když je někde v Americe publikum, které ví o tom, kdo jsem, mám větší cenu díky Tudorovcům.“ Magazín Entertainment Weekly ho nazval „nejvíce temperamentním vévodou“ a chválil jeho práci na Tudorovcích za zobrazení „kouzla a hloubky“.
Měl si zahrát Supermana v roce 2004 ve filmu Superman: Flyby od McG. Nicméně režisér snímku McG se nakonec odtáhl od projektu, režisérem se stal Bryan Singer a ten do role přeobsadil Brandona Routha jako hlavní postavu v Superman se vrací. Cavill byl také příčinou dopisů fanoušků, aby byl obsazen jako Cedric Diggory ve filmu Harry Potter a Ohnivý pohár, roli avšak nakonec získal Robert Pattinson. Autorka ságy Stmívání, Stephenie Meyer, veřejně prohlásila, že by byla ráda, kdyby Cavill ztvárnil roli Edwarda Cullena ve filmové sérii a nazvala ho „perfektním Edwardem“. Ale když začalo natáčení, Cavill byl pro roli příliš starý a roli opět získal Robert Pattinson.

V roce 2005 byl finalistou na roli Jamese Bonda ve filmu Casino Royale. Producenti a režisér Martin Campbell se rozhodovali mezi ním a Danielem Craigem; podle zpráv Campbell podporoval Cavilla, ale producenti nakonec rozhodli, že vyberou staršího Bonda a roli nakonec získal Craig. Empire magazine v roce 2005 jmenoval Cavilla jako „největšího smolaře v Hollywoodu“ za sérii jeho nešťastných příhod. I přes zprávy, že se zúčastnil konkurzu na roli Batmana do snímku Batman začíná, Cavill potvrdil že se o roli jednak nikdy neucházel a ani mu nebyla role nabídnuta.
Na začátku roku 2008 se stal modelem a mluvčím pro značku parfémů Dunhill. Televizní reklama obsahovala Cavilla v obleku, který procházel přes Union Jack, než se přemístil na helikoptéru. Ve druhé televizní reklamě řídil auto v nočním Londýně a setkal se s mladou ženou. V roce 2008 si zahrál v horroru Krvavý potok a následující rok měl menší roli ve filmu Woodyho Allena, Užívej si, co to jde.
V roce 2012 ztvárnil hlavní roli Thésea v mytologickém filmu Válka Bohů a ve stejném roce se objevil po boku Bruce Willise v thrilleru S ledovým klidem. Dne 30. ledna 2011 bylo oznámeno, že Cavill byl obsazen jako Clark Kent/Superman ve filmu režiséra Zacka Snydera, Muž z oceli Snyder nazval Cavilla jako „perfektní volbu pro navléknutí kápě a štítu S.“ Zábavní média chválila Cavilla za jeho cestu k úspěchu. Cavill je jedním ze tří britských herců, kteří souběžně představují americké největší superhrdiny, společně s Tomem Hollandem (Spider-Man) a Christianem Balem (Batman). Roli si zopakovala ve filmu Batman v Superman: Úsvit spravedlnosti v roce 2016. S Armiem Hammerem si v roce 2015 zahrál ve špionážním filmu Krycí jméno U.N.C.L.E.. V roce 2018 si zahrál v akčním filmu Mission: Impossible – Fallout a v psychologickém thrilleru Nomis. V září téhož roku bylo oznámeno, že si zahraje hlavního protagonistu Geralta v seriálu Netflixu, Zaklínač.


== Filmografie ==


=== Film ===


=== Televize ===


== Ocenění a nominace ==


== Reference ==
V tomto článku byl použit překlad textu z článku Henry Cavill na anglické Wikipedii.


== Externí odkazy ==
 Obrázky, zvuky či videa k tématu Henry Cavill na Wikimedia Commons 
Henry Cavill v Česko-Slovenské filmové databázi
Henry Cavill v Internet Movie Database (anglicky)