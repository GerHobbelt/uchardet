revision: 20180035
title: "Bazilika Svat\xE9ho K\u0159\xED\u017Ee v Jeruzal\xE9m\u011B"
url: https://cs.wikipedia.org/wiki/Bazilika_Svat%C3%A9ho_K%C5%99%C3%AD%C5%BEe_v_Jeruzal%C3%A9m%C4%9B


---

Bazilika Svatého Kříže v Jeruzalémě (italsky Santa Croce in Gerusalemme, latinsky Sanctae Crucis in Hierusalem) je jeden ze sedmi římských kostelů, které mají poutnící pěšky obejít v jediném dni.
Kostel byl vystavěn císařovnou svatou Helenou, matkou Konstantina I., jako palácová kaple v její rezidenci nedaleko římského Lateránu. Podle tradice se v něm uchovávají ostatky Kristova kříže, který měla Helena nalézt v Jeruzalémě.
Již papež Řehoř I. Veliký z ní vytvořil titulární kostel. Současná podoba kostela je výsledkem mnoha přestaveb, z nichž poslední velkou byla pozdně barokní v polovině 18. století. Ke kostelu přiléhá budova cisterciáckého kláštera.


== Seznam kardinálů titulářů ==


== Externí odkazy ==
 Obrázky, zvuky či videa k tématu Bazilika Svatého Kříže v Jeruzalémě na Wikimedia Commons 
www.santacroceroma.it – Oficiální webové stránky
Pojednání o bazilice od Johany Bronkové na stránkách Vatikánského rozhlasu