revision: 21755418
title: Military
url: https://cs.wikipedia.org/wiki/Sout%C4%9B%C5%BE_v%C5%A1estrann%C3%A9_zp%C5%AFsobilosti


---

Soutěž všestranné způsobilosti (původním názvem military) je jedna z nejnáročnějších jezdeckých disciplín. Military vzniklo původně z potřeby testovat způsobilost koní pro náročné potřeby armády, až postupem času se přeměnilo na sportovní disciplínu.


== Historie ==
První soutěže tohoto druhu vznikly ve Francii (název: concours complet) po roce 1900. První šampionát Championat du Cheval d'Armes se konal v Paříži roku 1902 a do programu olympijských her byla military zařazena poprvé roku 1912 ve Stockholmu.


== Náplň zkoušky ==
Jde o kombinaci tří jezdeckých disciplín:

drezúra
cross country
parkurKaždá z disciplín má vlastní bodové ohodnocení a celkový výsledek vzniká součtem bodů ze všech tří disciplín; má-li dvojice (kůň, jezdec) dosáhnout dobrého výsledku, musí výborně zvládnout všechny tři disciplíny.


== Drezúra ==
Elegance + kontrola: jezdec s koněm předvádějí v souhře povinnou sestavu. Za každý prvek jsou bodově ohodnoceni. Celkové dobré body se poté přepočítají na body trestné.


== Cross-country ==
Terénní zkouška – hodnocení fyzické kondice. Dvojice překonává vytyčenou dráhu, na které jsou umístěny skoky, které by jinak mohli potkat v „přírodě“. Všechny skoky jsou pevně ukotveny. Jsou zde zařazeny i různé seskoky a překážky s vodou.
Bodové hodnocení:

první zastavení před překážkou, vybočení nebo kruh - 20 trestných bodů
druhé zastavení před překážkou, vybočení nebo kruh na stejné překážce - 40 trestných bodů
třetí odmítnutí - diskvalifikace
rozlomení křehké překážky - 21 trestných bodů
pád koně nebo jezdce - diskvalifikace
překročení optimálního časového limitu - 0.4 tr.bodu za každou započatou sekundu
překročení časového limitu - vyloučení
dojetí 30 sec. před stanoveným časem - nebezpečná jízda - 25 tr.bodu


== Parkur ==
Dvojice překonává určenou trasu, na které jsou postavené barevné překážky z břeven, které se dají lehce shodit.
Bodové hodnocení:

shození překážky - 4 trestné body
první odmítnutí poslušnosti - 4 trestné body
třetí odmítnutí poslušnosti - diskvalifikace
dojezd po časovém limitu - za každou sekundu 0,4 trestného boduVyhrává jezdec, který ve všech třech disciplínách získá nejméně trestných bodů.


== Třídy obtížnosti ==
Závody se jezdí v rozmezí jednoho až tří dní. Rozdělují se podle obtížností od ZK - TT. Od stupně S označované druhem závodu a hvězdami (např. CIC*, CCI** ...).
Jednodenní jsou většinou nižších obtížností.


== Odkazy ==


=== Reference ===
V tomto článku byl použit překlad textu z článku Súťaž všestrannej spôsobilosti na slovenské Wikipedii.


=== Externí odkazy ===
 Obrázky, zvuky či videa k tématu soutěž všestranné způsobilosti na Wikimedia Commons