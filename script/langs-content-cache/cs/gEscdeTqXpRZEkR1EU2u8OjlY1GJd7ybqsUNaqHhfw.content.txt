revision: 21526735
title: House music
url: https://cs.wikipedia.org/wiki/House_music


---

House Music (často jen House) je styl, který řadíme do žánru taneční hudba.


== Technická podstata ==
Styl je založený na monotónním 4/4 taktu v rychlosti mezi 115 až 135 BPM. Základ skladby typicky vytváří bicí automat (nejčastěji Roland TR-808, Roland TR-909) se zvýrazněným basovým bubnem (slangově „kopák“, velký buben) na každé době (celá nota) v taktu. Toto zvukové schéma vytvořili DJs (zejména afrického a hispánského původu) začátkem 80. let 20. st. ve městech New York, Detroit a Chicago upravováním disco, soulových a funkových skladeb podkreslováním dynamickým a úderným zvukem typickým pro bicí automaty. Mezi zakladateli byli mj. Marshall Jefferson, Frankie Knuckles, DJ Pierre, Larry Levan aj.


== Evoluce žánru ==
Vlna House Music od svého vzniku během následujících dvaceti let zasáhla hudební průmysl po celé zeměkouli a dala tím vzniknout různým mutacím. Nejprve američtí DJs začali svou hudbu (resp. Garage a Acid House) hrát na Britských ostrovech, odkud se styl rychle rozšířil přes Nizozemí a Belgii i na evropský kontinent. Ve Velké Británii tak vznikly žánry jako Rave a Speed Garage, v Itálii Italo House, v Belgii New Beat a částečně i Electronic Body Music (EBM), v Německu tzv. Dance a Trance a ke konci století se vlna dostala do latinskoamerických zemí, odkud se šíří Latin House.
Název House Music dostal styl podle dnes již neexistujícího chicagského klubu zvaného Warehouse. Často se uvádí, že název vznikl tak, že se hrál na domácích večírcích (House party), kde se poprvé začaly míchat vinyly a také, že se dá skladba vytvořit „doma“ a to i bez hudebníků či hudebního vzdělání. Tyto faktory způsobily masové šíření bez závislosti na drahé studiové technice a nákladů na hudební vydavatelství. Toto si samozřejmě uvědomili také producenti od velkých nahrávacích společností (tzv. major labels) a začali vykrádat komerčně nejatraktivnější nápady a tím následně ovlivnili pop kulturu jako takovou. Vývoj House Music probíhal simultánně s vývojem Techno kultury (často Techno House) a nelze tyto dvě kultury od sebe oddělit, i zvukově se často prolínají.


== Současnost ==
Scéna se po roce 2000 dále liberalizuje a to hlavně příchodem výkonného PC software, který často poskytuje i kvalitnější zvuk než analogové syntezátory a bicí automaty (např. firmy Roland) a to za zlomek nákladů. Rovněž rozvoj internetu a P2P sítí v praxi omezuje vliv velkých gramofonových společností na scénu House Music. Zvukový charakter je přesto stále stejný, pouze více konsolidovaný a více repetativní. Díky oproštění se od všech „ostrých“ zvuků se také začal častěji používat termín Deep House rep. Soulful House a to ve snaze odlišit tento směr od příbuzného stylu Electro. Po roce 2007 s příchodem Swedish House Mafia a Davida Guetty, house music zažívá obrovský zájem médií a později se znovu stává hlavním proudem taneční hudby. Díky větší kombinovanosti s prvky trance music, nebo RNB oslovuje nové posluchače, zároveň se ale od původní myšlenky a námětu liší natolik, že je nazýván Electro house a s původní House music už má málo společného. Vedle komerční vlny house se stále produkuje undergroundový, klasický house, který se zejména v posledních letech těší velké oblibě v tanečních klubech po celém světe se jmény jako např. Seth Troxler, Jamie Jones. Mezi největší propagátory se řadí labely Local Talk, Strictly Rhythm nebo Nervous Records. Mezi české zástupce house music patří Loutka, Tráva, Pavel Bidlo, Michael Burian, Chris Sadler, Orbith, Jack Fuller, Zetbee a další.[zdroj?]


== Úspěšní interpreti ==
Avicii
Aftershock
Alan Walker
Armand Van Helden
Axwell Λ Ingrosso
Carl Cox
David Guetta
DJ Sneak
DJ Tonka
Eddie Amador
Hardrive
India
Junior Jack
Kalisha
Martin Garrix
Swedish House Mafia


== Významní producenti a zakladatelé tohoto žánru ==
Larry Levan
Frankie Knuckles
Marshall Jefferson
Todd Terry
Little ´Louie´ Vega
Kenny ´Dope´ Gonzales
Steve ´Silk´ Hurley
Farley ´Jackmaster´ Funk
David Morales
Roger Sanchez
Larry Heard (Mr.Fingers)
Basement Boys
Fatboy Slim
Allen George
Armand Van Helden


== Důležitá vydavatelství ==
Strictly Rhythm
Big Beat Records
Fierce Angel Records
Z Records
Purple Music
FFRR (Full Frequency Range Recordings)
Defected Records
Hed Kandi Records
Size Records
Axtone Records
Refune Music
Subliminal Records
Pryda Recordings
Toolroom Records
Spinnin' Records
Dim Mak
Hysteria Record
Doorn Records
Revealed Recordings
Defected


== Literatura ==
Bidder, Sean (2002). Pump Up the Volume: A History of House Music, MacMillan. ISBN 0-7522-1986-3
Bidder, Sean (1999). The Rough Guide to House Music, Rough Guides. ISBN 1-85828-432-5
Brewster, Bill, & Frank Broughton 2000 Last Night a DJ Saved My Life: The History of the Disc Jockey, Grove Press. ISBN 0-8021-3688-5 and in UK: 1999 / 2006, Headline.
Kai Fikentscher 2000 "'You Better Work!' Underground Dance Music in New York City". Middletown, Connecticut: Wesleyan University Press. ISBN 0-8195-6404-4
Hewitt, Michael. Music Theory for Computer Musicians. 1st Ed. U.S. Cengage Learning, 2008. ISBN 978-1-59863-503-4
Kempster, Chris (Ed) (1996). History of House, Castle Communications. ISBN 1-86074-134-7 (A reprinting of magazine articles from the 1980s and 90s)
Mireille, Silcott (1999). Rave America: New School Dancescapes, ECW Press. ISBN 1-55022-383-6
Reynolds, Simon (1998). Energy Flash: a Journey Through Rave Music


== Externí odkazy ==
 Obrázky, zvuky či videa k tématu house music na Wikimedia Commons 
(anglicky) Historie House Music do roku 1989