revision: 21684578
title: Lgov
url: https://cs.wikipedia.org/wiki/Lgov


---

Lgov (rusky Льгов) je město v Kurské oblasti v Ruské federaci. Při sčítání lidu v roce 2010 měl přes jednadvacet tisíc obyvatel.


== Poloha a doprava ==
Lgov leží v jižní části Středoruské vysočiny na řece Sejmu, levém přítoku Desny v povodí Dněpru. Od Kurska, správního střediska celé oblasti, je vzdálen přibližně osmdesát kilometrů západně.
Město je železničním uzlem, kříží se zde trať z Kyjeva do Kurska otevřená v roce 1868 s později otevřenou tratí z Brjansku do Charkova.


== Dějiny ==
Nejstarší ruské prameny zmiňují na místě dnešního Lgova v letech 1152 a 1207 město Olgov, které bylo ovšem později v třináctém století zničeno nájezdem Mongolů.
Na místě starého města byl v roce 1699 založen klášter, který fungoval až do roku 1764. Kolem kláštera vznikla osídlení, které jej přežilo a stalo se v roce 1779 městem.
Za druhé světové války byl Lgov 27. října 1941 obsazen německou armádou a dobyt zpět 3. března 1943 jednotkami Voroněžského frontu Rudé armády v rámci třetí bitvy o Charkov.


=== Rodáci ===
Borys Jakovyč Bukrejev (1859–1962), ukrajinský matematik
Nikolaj Nikolajevič Asejev (1889–1963), spisovatel
Arkadij Gajdar (1904–1941), spisovatel


== Odkazy ==


=== Reference ===
V tomto článku byl použit překlad textu z článku Lgow na německé Wikipedii.


=== Externí odkazy ===
 Obrázky, zvuky či videa k tématu Lgov na Wikimedia Commons