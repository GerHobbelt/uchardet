revision: 22716994
title: "Kiera Chaplinov\xE1"
url: https://cs.wikipedia.org/wiki/Kiera_Chaplinov%C3%A1


---

Kiera Chaplinová, nepřechýleně Kiera Chaplin (* 1. července 1982 Belfast) je britská modelka a herečka, vnučka filmového tvůrce Charlieho Chaplina a pravnučka spisovatele Eugena O'Neilla.


== Osobní život ==
Narodila se roku 1982 v severoirském Belfastu jako nejstarší dcera Eugena Chaplina a jeho manželky Bernadette Chaplinové. Rodné jméno zní Kiera Victoria Chaplin. Někdy je za střední jméno uváděno Sunshine, což je přezdívka z dětství, když ji tak oslovovala matka.
Vyrůstala ve stejném švýcarském městě Corsier-sur-Vevey jako její otec, až do poloviny 90. let, kdy se rodiče rozvedli. Krátce po šestnáctých narozeninách odjela do Paříže, kde podepsala modelingovou smlouvu s agenturou NEXT Model Management.Během kariéry modelky se objevila v módních časopisech, jakými jsou Vogue a Elle, stejně tak nafotila kalendář Pirelli 2002. V roce 2010 obdržela cenu „Lifestyle Icon“ v rámci udělování Vídeňských cen módy a životního stylu. Věnuje se také herectví a producenství. K roku 2012 držela 30 % podíl v hollywoodské filmové společnosti Limelight Productions, pojmenované po posledním americkém snímku jejího děda. Na filmovém plátnu se objevila ve snímcích Jak je důležité míti Filipa (2002), Aimee Semple McPherson (2006), nebo ve Fondově Japan (2008).


== Filmografie ==
2011 – Interno giorno
2008 – Japan
2007 – Chaurahen
2006 – Aimee Semple McPherson
2002 – The Year That Trembled
2001 – Jak je důležité míti Filipa
2001 – Naprosto úžasný


== Odkazy ==


=== Reference ===
V tomto článku byl použit překlad textu z článku Kiera Chaplin na anglické Wikipedii.


=== Externí odkazy ===
 Obrázky, zvuky či videa k tématu Kiera Chaplinová na Wikimedia Commons 
(anglicky)  Kiera Chaplinová na Fashion Model Directory
Kiera Chaplinová v Internet Movie Database (anglicky)
(česky) Kiera Chaplinová v Česko-Slovenské filmové databázi
Česká televize: Kiera Chaplinová Na plovárně (video)