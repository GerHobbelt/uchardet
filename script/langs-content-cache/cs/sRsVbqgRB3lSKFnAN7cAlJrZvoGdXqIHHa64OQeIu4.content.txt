revision: 22463785
title: David Attenborough
url: https://cs.wikipedia.org/wiki/David_Attenborough


---

Sir David Frederick Attenborough (* 8. května 1926 Londýn) je britský přírodovědec, popularizátor, režisér, scenárista a dokumentarista. Jeho tvář a hlas jsou již přes 60 let spjaty s popularizací přírodních krás celého světa. Jeho nejznámějším dílem je devět sérií o různorodosti života na Zemi, které vytvořil ve spolupráci s BBC. Společenskou formou a obsáhle zkoumá život na naší planetě. Je také bývalý senior manager BBC, kontrolor BBC Two a ředitel programu pro BBC Television po celá 60. a 70. léta 20. století. Jeho bratrem byl režisér, producent a herec Richard Attenborough.


== Mládí a rodinný život ==
Vyrůstal na koleji Univerzity v Leicesteru, kde jeho otec Frederick pracoval jako ředitel. Narodil se jako druhý ze tří synů. Starší Richard pracoval u filmu a mladší John Michael Attenborough zastával pozici ředitele automobilky Alfa Romeo. Jeho rodiče v průběhu druhé světové války také adoptovali dvě židovské dívky transportované z Evropy. Své dětství trávil sbíráním fosilií, kamenů a jiných přírodnin. V sedmi letech byla jeho snaha podpořena, když mladá dívka Jacquetta Hawkesová obdivovala jeho sbírku. O několik let později mu jedna z jeho adoptovaných sester darovala jantar s prehistorickým tvorem.
Základní školu absolvoval na Wyggeston and Queen Elizabeth I College v Leicesteru. V roce 1945 získal stipendium na vysokou školu Clare College v Cambridge, kde ukončil studia geologie a zoologie získáním akademického titulu. V roce 1947 absolvoval základní vojenskou službu u Britského královského loďstva v severním Walesu a Firth of Forthu.
V roce 1950 se oženil s Jane Elizabeth Ebsworth Orielovou. Manželství přetrvalo až do její smrti v roce 1997. V jeho manželství se narodily dvě děti, Roberta a Susan. Robert Attenborough působí jako lektor fakulty Biologické antropologie na Australské národní univerzitě v Canbeře.


== První roky v BBC ==
Po návratu z námořní služby editoval dětské naučné texty pro jedno nakladatelství. Brzy ho tato práce přestala naplňovat, přesto v roce 1950 chtěl svou práci šířit přes rádio. Ačkoli byl tento nápad zamítnut, jeho akademický životopis zaujal Mary Adamsovou, vedoucí zpravodajství, které bylo v BBC na začátku svého vývoje. I když v té době neměl doma televizi, přesto nabídku Adamsové přijal a do BBC nastoupil na plný pracovní úvazek. Jeho první projekty zahrnovaly vědomostní kvízy o zvířatech, rostlinách, minerálech a pořad Píseň lovce, který byl o folkové hudbě a který prezentoval Alan Lomax. Stal se producentem diskuzních pořadů, které se vysílaly v přímých přenosech.
Attenboroughovo spojení s přírodovědnými programy bylo nastartováno vytvořením a představením třídílného pořadu The Pattern of Animals, který moderoval Julian Huxley. Výběr zvířat byl vázán na druhy, jímž oplývala londýnská zoologická zahrada. V pořadu byly představovány zvířecí schopnosti maskování či projevy námluv. Zásluhou pořadu se Attenborough seznámil s Jackem Lesterem, správcem pavilonu studenokrevných živočichů a společně vytvořili pořad Zoo Quest, který popisoval nemoci zvířat.
V roce 1957 přírodovědná část BBC byla oficiálně přeložena do Bristolu. Attenborough nabídku na další spolupráci odmítl, neboť se nechtěl stěhovat z Londýna, kde jeho rodina žila. Místo toho se začal věnovat vlastní produkci, díky které mohl pokračovat v programu Zoo Quest a točit nové dokumentární pořady Travellers´ Tales a Adventure.
Na začátku 60. let ukončil spolupráci s BBC kvůli postgraduálnímu studiu v oboru sociální antropologie, kterou studoval na London School of Economics, ale před ukončením studia se k BBC vrátil, jako kontrolor BBC Two.


== V administrativě BBC ==
V březnu 1965 se stal kontrolorem programu BBC Two, se smlouvou o možnosti produkce přírodovědeckých pořadů. Ještě téhož roku v Tanzanii natočil dokument o slonech a v roce 1969 natočil třídílnou sérii o kulturní historii indonéského ostrova Bali. V roce 1971 při natáčení filmu A Blank on the Map se připojil k první expedici, která hledala na ostrově Nová Guinea neznámé kmeny.
Program BBC Two byl spuštěn roku 1964, ale neměl dostatečnou sledovanost. Ve funkci kontrolora tedy zkusil změnit maskota programu a celou programovou podobu. Vysílání získalo pestřejší skladbu se zaměřením na hudbu, umění, zábavu, archeologii, netradiční komedii, cestování, drama, sport, ekonomiku, vědu a přírodu. Obvyklý večer nabízel bohatý mix pořadů, např. Man Alive, Call My Bluff, Chronicle, Life, One Pair of Eyes, The Old Grey Whistle Test, Monty Python's Flying Circus a The Money Programme, sportovní přenosy zahrnovaly mj. snooker a ragby. BBC Two byl v roce 1967 prvním britským kanálem, který začal vysílat barevně.
Ve vysílání se objevil 13dílný seriál o historii západního umění, který ukazoval kvalitu barevného vysílání. Další sledované série byly Civilisation, The Ascent of Man a America.
V roce1969 byl Attenborough povýšen do funkce programového ředitele, čímž získal vliv na oba kanály BBC. Jeho práce nabyla manažerskou podobu, což mu znemožnilo se podílet na výrobě pořadů. V roce 1972 byl vyzván, aby kandidoval na funkci generálního ředitele BBC, což však odmítl. Naopak začátkem roku 1973 se vzdal své pozice a vrátil se k výrobě pořadů.


== Návrat k tvorbě ==
Po své rezignaci se stal nezávislým komentátorem. V roce 1973 se vydal do Indonésie v rámci série Eastwards with Attenborough, která se podobala dřívější sérii Zoo Quests.
Následně začal svou práci na scénáři k seriálu Život na Zemi (Life on Earth). Jelikož se jednalo o velmi náročný projekt, BBC ke spolupráci přizvala i American Network, aby zajistila dostatek finančních prostředků. Dalším projektem byl seriál o domorodém umění The Tribal Eye (1975) a o objevitelských cestách The Explorers (1975). Rovněž se věnoval kryptozoologii v pořadu Fabulous Animals (1975), kde se věnoval i legendárním zvířatům jako byl gryf či kraken. Nakonec BBC podepsala koprodukci s Turner Broadcasting a seriál Život na Zemi se v roce 1976 dostal do produkce.


=== Série o životě na Zemi ===
Třináctidílná série Život na Zemi (Life on Earth) uvedená v roce 1979 se měla stát měřítkem kvality pro filmy o přírodě a ovlivnila generace dokumentaristů. Attenborough a jeho tým reflektovali nejnovější výsledky vědeckého bádání, zcela v duchu evoluční biologie. Projektem získali důvěru vědců, výzkumníků a badatelů, kteří jim umožnili získat nové poznatky a odhalili jim nové objevy a postupy. Týmu bylo umožněno připojit se k výzkumu horských goril prováděném Dian Fosseyovou. Dalším faktorem úspěchu dokumentu byla inovativnost – používaly se nové filmovací techniky a zapojeno bylo i počítačové zpracování. Attenborough v sérii vystupoval jako průvodce, ale svou přítomnost před kamerou se snažil omezit na nutné minimum. Dodnes je série považována za klasiku mezi přírodopisnými dokumenty.
Úspěch dokumentu Život na Zemi podnítil i jeho volné pokračování a tak vznikla dvanáctidílná série Živá planeta (The Living Planet), která byla uvedena v roce 1984. Attenborough s týmem se tentokrát zaměřil na ekologickou stránku života, především na adaptaci organismů na svém životní prostředí. Seriál byl úspěšný, jak komerčně, tak i ze strany odborné kritiky.
Trilogii zkompletovala v roce 1990 série Zázraky života (The Trials of Life), která se zaměřila na zvířecí chování v různých fázích života. Dokument znovu získal uznání a vyvolal i silné reakce publika, mimo jiné díky svým záběrům lovu lachtanů kosatkami na pobřeží Patagonie a lovení gueréz tlupou šimpanzů.


== Pocty ==


=== Druhy pojmenované na jeho počest ===
Attenborosaurus conybeari (ext.)
Blakea attenboroughi
Ctenocheloides attenboroughi
Electrotettix attenboroughi (ext.)
Hieracium attenboroughianum
Nepenthes attenboroughii
Prethopalpus attenboroughi
Trigonopterus attenboroughi
paježura Attenboroughova (Zaglossus attenboroughi)


== Filmografie (výběr) ==


=== Série Život ===
Život na Zemi (Life on Earth) (1979)
Živá planeta (The Living Planet) (1984)
Zázraky života (The Trials of Life) (1990)
Life in the Freezer (1993)
Soukromý život rostlin (The Private Life of Plants) (1995)
Ptačí svět (The Life of Birds) (1998)
Život savců s Davidem Attenboroughem (The Life of Mammals) (2002)
Život pod našima nohama (Life in the Undergrowth) (2005)
Svět plazů a obojživelníků (Life in Cold Blood) (2008)


=== Série Planeta Země ===
Modrá planeta – Historie oceánů (The Blue Planet) (2001)
Zázračná planeta (Planet Earth) (2006)
Zmrzlá planeta (Frozen Planet) (2011)
Zázračná planeta II (2016)
Sedm světů, jedna planeta (Seven Worlds, One Planet) (2019)
Modrá planeta II (2017)
Dokonalá planeta (A Perfect Planet) (2021)
The Green Planet (2022)
Frozen Planet II (2022)
Planet Earth III (2022)


=== Další seriály ===
Zákony divočiny (Wildlife on One) (1977–2005)
Svět přírody (Natural World) (1984–2019)
Pouštní lvi (Desert Lions) (2006)
Rajky (Birds of Paradise) (2010)
The First Eden (1987)
Lost Worlds, Vanished Lives (1989)
State of the Planet (2000)
Fascinující proměny přírody (Nature's Great Events) (2009)
Život (Life) (2009)
První život (First Life) (2010)
Madagaskar (2011)
Království rostlin (Kingdom of Plants 3D) (2012)
Attenborough – 60 let v divočině (Attenborough: 60 Years in the Wild) (2012)
Afrika (2013)
Galapágy (2013)
Mikro monstra (2013)
Přírodní kuriozity Davida Attenborougha (David Attenborough's Natural Curiosities) (2013–2017)
Triumf obratlovců (Triumph of the Vertebrates) (2013) – též pojmenováno Zvířata a Attenborough
Zvířata a Attenborough (2013)
David Attenborough: Život v oblacích (Conquest of the Skies 3D) (2013)
Příběh života (Life Story) (2014)
David Attenborough: Velký bariérový útes (Great Barrier Reef) (2015)
Divoký Singapur (David Attenborough’s Wild City) (2015)
Lov (The Hunt) (2015)
David Attenborough: Zvířecí dynastie (Dynasties) (2018)
Naše planeta (Our Planet) (2019)
Prehistoric Planet (2022)


=== Filmy ===
A Blank on the Map (1971)
Survival Island (1996)
The Song of the Earth (2000)
Ztracení bohové Velikonočního ostrova (2000)
Lvi – špionáž v brlohu (2002)
Sloni – špionáž ve stádu (2003)
Medvědi – špionáž v lese (Bears: Spy in the Woods) (2004)
Are We Changing Planet Earth? (2006)
Putování pakoňů očima skrytých kamer (2007)
Tygr – špionáž v džungli (Tiger: Spy in the Jungle) (2008)
Darwin (Charles Darwin and the Tree of Life) (2009)
Umírající oceány (The Death of the Oceans?) (2008)
Attenborough's Journey (2010)
Pouštní moře (2008)
Létající monstra (Flying Monsters 3D with David Attenborough) (2011)
David Attenborough a obří vejce (Attenborough and the Giant Egg) (2011)
Svět kolibříků (2012)
David Attenborough: Příběh tučňáka (The Penguin King 3D) (2012)
When Bjork Met Attenborough (2013)
David Attenborough's Natural History Museum Alive (2014)
Galapágy 3D: Zázrak přírody (2014)
Láska a partnerství v říši zvířat (Animal Attraction) (2014)
Attenborough a Obama (2015)
David Attenborough: Rajští ptáci (Attenborough's Paradise Birds) (2015)
David Attenborough – v devadesáti stále za kamerou (Attenborough at 90: Behind the Lens) (2016)
David Attenborough a obří dinosaurus (Attenborough and the Giant Dinosaur) (2016)
David Attenborough a živé světlo (Attenborough's Life That Glows) (2016)
David Attenborough: Zoo Quest v barvě (Zoo Quest in Colour) (2016)
David Attenborough: Slon jménem Jumbo (Attenborough and the Giant Elephant) (2017)
David Attenborough a mořský drak (Attenborough and the Sea Dragon) (2018)
Moudrost velryb (Das Wesen der Wale) (2015)
Divoký Singapur: Pralesy (Wild City: Forest Life) (2019)
Klimatická změna – Fakta (Climate Change – The Facts) (2019)
Attenborough – Dobrodružný svět (David Attenborough's Global Adventure) (2020)
Attenborough – Život v divočině (Attenborough's Journey) (2020)
David Attenborough: Život na naší planetě (David Attenborough: A Life on Our Planet) (2020)
Indická divoká Karnátaka (Wild Karnataka) (2020)
Ohrožená biodiverzita – fakta o vymírání druhů (Extinction: The Facts) (2020)


== Odkazy ==


=== Reference ===
V tomto článku byl použit překlad textu z článku David Attenborough na anglické Wikipedii.


=== Externí odkazy ===
Seznam děl v Souborném katalogu ČR, jejichž autorem nebo tématem je David Attenborough
 Obrázky, zvuky či videa k tématu David Attenborough na Wikimedia Commons