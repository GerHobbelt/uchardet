revision: 21165306
title: "Ocelov\xE9 magn\xF3lie"
url: https://cs.wikipedia.org/wiki/Ocelov%C3%A9_magn%C3%B3lie


---

Ocelové magnólie, anglicky  Steel Magnolias, je americký dramaticko-romantický rodinný komediální film z roku 1989. Film byl natočen podle stejnojmenné divadelní hry z roku 1987 Roberta Harlinga, který byl i autorem scénáře k tomuto snímku. Jeho děj se odehrává v Louisianě.
Děj filmu pojednává o životních osudech celkem šesti spřátelených jižanských žen. Jde o šest přítelkyň, které společně řeší všechny životní trable, trampoty a problémy. Scházejí se pravidelně v místním salonu krásy (dámské kadeřnictví), což je místo vhodné nejen pro vzájemnou výměnu zkušeností, názorů, drbů ale i pro vzájemnou pomoc.
Osu příběhu tvoří vztah matky Lynn (Sally Fieldová) a její těžce nemocné dcery dcery Shelby (Julia Robertsová), která je diabetička a po porodu svého syna jí přestanou fungovat ledviny. Proto Shelby podstoupí transplantaci ledviny, kterou jí věnovala její matka, Shelby ale nakonec předčasně zemře na pooperační komplikace.


== Základní informace ==
premiéra: 17. listopadu 1989
země původu: Spojené státy americké
rok výroby: 1989
režie: Herbert Ross
scénář: Robert Harling (autor námětu i scénáře)
kamera: John A. Alonzo
hudba: Georges Delerue
délka: 117 minut
distributor: TriStar Pictures


== Hrají ==


=== ženy ===
Sally Fieldová (M'Lynn Eatenton)
Dolly Partonová (Truvy Jones)
Shirley MacLaine (Ouiser Boudreaux)
Daryl Hannahová (Annelle Dupuy Desoto)
Olympia Dukakisová (Clairee Belcher)
Julia Robertsová (Shelby Eatenton Latcherie)


=== muži ===
Tom Skerritt (Drum Eatenton)
Sam Shepard (Spud Jones)
Dylan McDermott (Jackson Latcherie)
Kevin J. O'Connor (Sammy Desoto)


== Ceny ==
Zlatý glóbus pro Julii Robertsovou a nominace na Oscara pro nejlepší herečku ve vedlejší roli. Šlo o Juliinu průlomovou filmovou roli, která z téměř neznámé začínající mladé herečky udělala filmovou hvězdu – v době premiéry tohoto filmu uběhly zhruba čtyři týdny od dotočení jejího nejznámějšího snímku Pretty Woman.


== Zajímavosti ==
Julia Robertsová zde hraje těžce nemocnou dívku, která je těžká diabetička a jež ve filmovém příběhu otěhotní, což nakonec způsobí, že bojuje o svůj život, tento souboj však prohraje a zemře.


== Literatura ==
James Spada, Julia Robertsová: miláček Ameriky (anglicky Julia Roberts Her Life), VOLVOX Globator 2004, ISBN 80-7207-536-5


== Externí odkazy ==
Ocelové magnólie v Česko-Slovenské filmové databázi
Ocelové magnólie ve Filmové databázi
Kfilmu.net