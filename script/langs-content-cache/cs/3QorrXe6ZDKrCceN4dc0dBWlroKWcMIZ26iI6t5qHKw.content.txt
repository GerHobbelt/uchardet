revision: 22088923
title: Gianni De Michelis
url: https://cs.wikipedia.org/wiki/Gianni_De_Michelis


---

Gianni De Michelis (26. listopadu 1940 Benátky, Itálie – 11. května 2019 Benátky) byl italský politik. V letech 2004 až 2009 byl členem Evropského parlamentu.


== Život a související politická činnost ==
Vystudoval průmyslovou chemii. Jeho politická kariéra začala v roce 1964, kdy byl zvolen městským zastupitelem v rodných Benátkách. V roce 1969 se stal členem rady Italské socialistické strany. V letech 1976 až 1994 byl členem dolní komory italského parlamentu. Byl ministrem pro státní podniky za pěti různých premiérů, ministrem práce a sociálního zabezpečení ve dvou Craxiho vládách, v letech 1988 až 1989 byl místopředsedou v de Mitiho vládě, v červenci 1989 se stal ministrem zahraničí a tuto funkci vykonával v období pronikavých změn (zhroucení socialistické soustavy, Válka v Zálivu, jugoslávská krize, přechod k Evropské unii) až do demise vlády Giulia Andreottiho v létě 1992. V roce 2004 byl zvolen členem Evropského parlamentu, kde patřil do Skupiny sociálních demokratů.


== Vyznamenání ==
 velkokříž Řádu prince Jindřicha – Portugalsko, 19. listopadu 1980


== Odkazy ==


=== Reference ===


=== Externí odkazy ===
 Obrázky, zvuky či videa k tématu Gianni De Michelis na Wikimedia Commons 
(italsky) Fotografie a informace In Biblioteca della Camera dei deputati. X Legislatura: I Deputati: De Michelis Gianni [online]. [2004-2006] [cit. 2009-09-08]. [online]. (italsky) 
Fotografie a informace In Evropský parlament. Údaje o poslanci: Gianni De Michelis [online]. [2009] [cit. 2009-09-08]. [online] pořízeném dne 2020-06-10.