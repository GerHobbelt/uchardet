revision: 22802867
title: Fregata typu 054A
url: https://cs.wikipedia.org/wiki/Fregata_typu_054A


---

Fregata typu 054A (v kódu NATO: Jiangkai II) je třída víceúčelových raketových fregat Námořnictva Čínské lidové republiky. Jejich hlavním úkolem je protivzdušná obrana flotily. Jedná se o výrazně vylepšenou variantu fregat typu 054. Do srpna 2018 vstoupilo do služby 28 fregat této třídy, přičemž stavba dalších dvou pokračuje. Jediným zahraničním uživatelem třídy bude Pákistán, který objednal čtyři kusy verze 054AP.
Na základě fregat typu 054A byly pro Čínskou pobřežní stráž vyvinuty oceánských hlídkových lodí typu 818.


== Stavba ==
Stavbu této třídy provádějí dvě loděnice – Hudong-Zhonghua v Šanghaji a Huangpu v Kantonu. Třída je velmi početná, přičemž původní objednávka na 24 fregat byla později navýšena nejméně o další čtyři. Konečný počet postavených fregat typu 054A zatím není znám. V červenci 2018 bylo na vodu spuštěno 30. plavidlo. Předpokládalo se, že stavba bude pokračovat vylepšeným typem 054B s integrovaným elektrickým pohonem, nebylo to však potvrzeno. Později bylo zjištěno, že stavba fregat typu 054A dále pokračuje. Dne 23. prosince 2021 byla na vodu spuštěna 34. jednotka pro čínské námořnictvo.Prvním zahraničním uživatelem třídy se stalo pákistánské námořnictvo. V červnu 2018 byla podepsána objednávka na čtyři fregaty typu 054AP (jinak též F22P Batch II), které nahradí staré britské fregaty Typu 21 Amazon. Cena kontraktu je přibližně 1,4 miliardy dolarů. Budou to největší a nejsilnější lodě pákistánského námořnictva. Všechny pákistánské fregaty staví loděnice Hudong-Zhonghua v Šanghaji. Jejich dodání je plánováno do roku 2022. Prototypová fregata byla do služby přijata 8. listopadu 2021, přičemž ceremoniál se opakoval ještě do připlutí fregaty do Pákistánu 24. ledna 2022.Jednotky typu 054A:
Oceánská hlídková loď typu 818:

Jednotky typu 054A/P:


== Konstrukce ==


=== Typ 054A ===
Základní konstrukce trupu je shodná s fregatami typu 054. Jsou u nich uplatněny prvky technologií stealth, například palubní nástavby jsou tvarovány s ohledem na snížení radarového odrazu lodí. Fregaty jsou vybaveny přehledovým radarem H/LJQ-382. Nejzásadnějším vylepšením výzbroje je nahrazení protiletadlových řízených střel HQ-7 daleko výkonnějším systémem HQ-16, díky čemuž mohou tyto čínské fregaty vůbec poprvé poskytovat prostorovou protivzdušnou obranu.
V příďové dělové věži se nachází jeden 76mm kanón ruského typu AK-176M (popř. z ní odvozený typ H/PJ-26). Za dělovou věží je umístěno vertikální vypouštěcí silo pro 32 protiletadlových řízených střel středního dosahu HQ-16 (zřejmě vylepšená varianta ruského systému Štil-1). Vypouštěcí sila jsou čínské konstrukce a střely jsou z nich vypouštěny metodou horkého startu. Dolet střel je 30–40 km. Navádění střel zajišťuje 3D přehledový radar dlouhého dosahu typu 382. Fregata tak může napadnout až 8 vzdušných cílů najednou.
Ve středu trupu se nachází dvě čtyřnásobná odpalovací zařízení podzvukových protilodních střel YJ-83 (exportní označení C-803) s dosahem 200 kilometrů. Novinkou je použití ruského naváděcího systému Mineral ME, díky kterému mohou být střely naváděny i za radiolokačním horizontem fregaty. Pro bodovou obranu slouží dva čínské systémy H/PJ-12 (exportní označení typ 730) s šestihlavňovými 30mm kanóny (od 17. jednotky byly nahrazeny výkonnějšími systémi H/PJ-11, které nesou jedenáctihlavňový 30mm kanón). K ničení ponorek slouží dva šestihlavňové 240mm vrhače raketových hlubinných pum typu 87, umístěné na přídi před dělovou věží. Dále je doplňují dva tříhlavňové 324mm protiponorkové torpédomety pro lehká protiponorková torpéda Yu-7 (vylepšení amerických Mk.46). Sonar je ruského typu MGK-335. Na zádi se nachází přistávací plocha a hangár pro jeden protiponorkový vrtulník typu Kamov Ka-28 či Z-9C.
Pohonný systém je koncepce CODAD. Dva diesely SEMT Pielstick 16 PA6V-280 STC (vyráběné v licenci Shaanxi Diesel Engine Factory v Šen-si) slouží pro ekonomickou plavbu, přičemž v bojové situaci se zapojí další dva diesely stejného typu. Celkový výkon pohonné soustavy je 28 200 hp. Lodní šrouby jsou dva. Nejvyšší rychlost je 27 uzlů. Dosah činí 3800 námořních mil při rychlosti 18 uzlů.


=== Typ 054A/P ===
Mezi hlavní odlišnosti patří instalace 3D víceúčelového radaru SR2410C kategorie AESA, vzdušného přehledového radaru SUR17B a nadzvukových protilodních střel YJ-12 (CM-302). Fregaty budou vybaveny protiponorkovými vrtulníky Harbin Z-9EC s protilodními střelami CM-501GA s dosahem 40 km.


== Uživatelé ==
Pákistán Pákistán
Pákistánské námořnictvo – Objednány čtyři jednotky varianty typ 054A/P.Čína Čína
Námořnictvo Čínské lidové republiky – Hlavní uživatel třídy. Nejprve dodána série třiceti fregat. Později stavba obnovena.
Čínská pobřežní stráž – Provozuje na základě typu 054A vyvinuté oceánské hlídkové lodě typu 818.


== Odkazy ==


=== Reference ===
V tomto článku byl použit překlad textu z článku Type 054A frigate na anglické Wikipedii.


=== Literatura ===
ZAJAC, Ivan. Fregaty Type 054 – Dvě varianty. ATM. 2011, roč. 43, čís. 4, s. 60–63. ISSN 1802-4823. 


=== Externí odkazy ===
 Obrázky, zvuky či videa k tématu Fregata typu 054A na Wikimedia Commons