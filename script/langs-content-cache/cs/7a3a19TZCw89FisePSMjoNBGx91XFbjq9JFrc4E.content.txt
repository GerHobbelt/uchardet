revision: 20178097
title: Atlanta Falcons
url: https://cs.wikipedia.org/wiki/Atlanta_Falcons


---

Atlanta Falcons je profesionální tým amerického fotbalu, který sídlí Atlantě ve státě Georgie. V současné době je členem South Division (Jižní divize) National Football Conference (NFC, Národní fotbalové konference) National Football League (NFL, Národní fotbalové ligy). Falcons hrají svá domácí utkání v Mercedes-Benz Stadium od roku 2017.
Falcons rozšířili řady NFL v roce 1965 poté, co jim tuto nabídku předložilo vedení NFL, aby se nepřipojil ke konkurenční AFL. Jejich prvním a jediným Super Bowlem byl ten v roce 1999, ve kterém prohráli s Denverem Broncos 19:34.
V průběhu posledních let se Falcons, pod vedením generálního manažera Thomase Dimitroffa, trenéra Dana Quinna a quarterbacka Matta Ryana stali jedním z nejlepších týmu ligy.


== Týmová historie ==
V roce 1965 byl postaven Atlanta – Fulton County Stadium a vedení města se rozhodlo, že do Atlanty přivede profesionální fotbal. Jedna skupina chtěla vstoupit do AFL, druhá do NFL. V létě 1965 bylo rozhodnuto, že stadion se převede na nově vzniklý tým. Komisionář NFL Pete Rozelle stál o to, aby se nový tým stal součástí NFL, což se mu nakonec povedlo. Vlastník Falcons Rankin Smith zaplatil 8,5 milionů dolarů za udělení licence, což byla v té době nejvyšší cena za licenci v historii NFL.
Falcons své první utkání odehráli s týmem Philadelphia Eagles, ve kterém prohráli. V roce 1978 se dostali do prvního playoff. Sehráli ho s týmem Dallas Cowboys, které ale prohráli.
V roce 1989 draftovali v prvním kole cornerbacka Deiona Sanderse. Deion Sanders se stal legendou, navíc to byl hráč, který hrál i v MLB za týmy New York Yankees a Atlanta Braves.
V roce 1991 Falcons draftovali quarterbacka Bretta Favreho, pozdějšího velkého hráče Green Bay Packers, kam ho vyměnili v roce 1992. V témže roce se tým přestěhoval na nový stadion – Georgia Dome.
V roce 1998 se tým dostal vůbec poprvé do Super Bowlu. Zde se utkali s obhájci trofeje s týmem Denver Broncos a Falcons toto finále prohráli.
V draftu roku 2001 si Falcons vyměnili výběry s týmem San Diego Chargers a vybrali si quarterbacka Michaela Vicka. Ten v sezóně 2006 naběhal jako první quarterback v historii přes 1000 yardů (1039 yardů). Před sezónou 2007 byl Michael Vick odsouzený za účast při nelegálních zvířecích soubojích a dostal trest 23 měsíců nepodmíněně. Po vyhlášení rozsudku byl Michael Vick vyhozen z Falcons.
V roce 2008 došlo v týmu k velkým změnám. Z týmu New England Patriots přišel nový generální manažer Thomas Dimitroff a z týmu Jacksonville Jaguars přišel nový trenér Mike Smith. Navíc tým jako třetího v pořadí draftoval quarterbacka Matta Ryana. Po skončení sezóny byl Matt Ryan vybrán novináři jako nováček roku a Mike Smith byl vyhlášen nejlepší trenér.
Před draftem v roce 2011 si vyměnily výběry s Clevelandem Browns a získali do týmu wide receivera Julia Jonese. Julio Jones spolu se svými spoluhráči Tony Gonzalesem, Roddy Whitem vytvořili „Velkou trojku“.
Falcons vlítli do sezóny 2012 a v prvních 8 zápasech neprohráli (nejlepší vstup do sezóny v historii týmu). Základní část skončili s výsledkem 13-3 a postoupili do playoff. Zde prohráli ve druhém kole s pozdějšími finalisty s týmem San Francisco 49ers.


== Hráči ==


=== Soupiska pro sezónu 2019 ===


=== Členové Síně slávy profesionálního fotbalu ===


==== Hráči ====
1967 - Tommy McDonald
1993 - Eric Dickerson
1995 - Chris Doleman
2011 - Deion Sanders
2014 - Claude Humphrey
2016 - Brett Favre
2017 - Morten Andersen
2019 - Tony Gonzalez


==== Funkcionáři ====
Norm Van Brocklin - trenér


=== Draft ===
Hráči draftovaní v prvním kole za posledních deset sezón:


== Personál ==


== Odkazy ==


=== Reference ===
V tomto článku byl použit překlad textu z článku Atlanta Falcons na anglické Wikipedii.


=== Externí odkazy ===
 Obrázky, zvuky či videa k tématu Atlanta Falcons na Wikimedia Commons 
(anglicky) http://www.atlantafalcons.com - oficiální stránky Atlanty Falcons
(anglicky) http://www.nfl.com/teams/profile?team=ATL - Atlanta Falcons na stránkách NFL.com