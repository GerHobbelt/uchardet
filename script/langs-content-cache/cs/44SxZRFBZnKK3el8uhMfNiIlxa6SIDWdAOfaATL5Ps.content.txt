revision: 22260349
title: "Jaroslava Adamov\xE1"
url: https://cs.wikipedia.org/wiki/Jaroslava_Adamov%C3%A1


---

Jaroslava Adamová (15. března 1925 Praha – 16. června 2012 Praha) byla česká herečka. Působila především v divadle a v dabingu, ztvárnila řadu televizních rolí, objevila se i ve více než 50 filmech.


== Životopis ==
Ve čtrnácti letech začala studovat na dramatickém oddělení pražské konzervatoře, kde byla žačkou Jiřího Plachého st., Františka Salzera a Anny Iblové. Ještě v době svých studií na pražské konzervatoři za Druhé světové války statovala v pražském Národním divadle a objevila na scéně divadla Větrník. Po ukončení studia získala první angažmá v Divadle na Vinohradech, kde působila v letech 1946–1950. Poté byla angažována v několika různých pražských divadlech, až se stala členem Divadla ABC a Městských divadel pražských (1950–1951, 1962–1990).Během svého života ztvárnila mnoho divadelních rolí, často přitom hrála výrazné ženské postavy (Pygmalion). Její herecký rejstřík sahal „od vypjatě dramatických a tragických postav přes vytříbené umění konverzační dramatiky až ke komediálnímu herectví s darem groteskního nadhledu a ironie“.Její hereckou dráhu ovlivnila celá řada osobností, jako byli Jiří Frejka, Alfréd Radok, Jan Werich či Ota Ornest. Svoje umění propůjčila plejádě divadelních postav, jako například Dürrenmattově Kláře Zachanassjanové, Ibsenově Heddě Gablerové, Tolstého Anně Kareninové, Tornádo Lou v Limonádovém Joeovi či ženě v proslulém Cocteauově Lidském hlase.Její herecký talent se kromě divadla uplatnil především v televizi – například v televizním snímku Kočár nejsvětější svátosti, kde si zahrála po boku Jana Wericha, nebo ve filmu Společnice, kde měla za partnerku Tatianu Vilhelmovou.
Patřila mezi legendy českého dabingu, svůj hlas propůjčila například Sofii Lorenové. Za své celoživotní působení v dabingu získala v roce 1995 cenu Františka Filipovského a za výborné herecké výkony v roce 1997 cenu Thálie za celoživotní dílo. V roce 2001 obdržela další ocenění – Medaili Josefa Hlávky. Již v roce 1967 byla jmenována zasloužilou umělkyní a v roce 1969 obdržela státní cenu Klementa Gottwalda.
Po dlouhá léta působila jako pedagožka jak na divadelní konzervatoři, tak na DAMU.Začátkem roku 2010 si zlomila kyčelní kloub v krčku a musela podstoupit endoprotézu. Dne 16. června 2012 zemřela v Léčebně dlouhodobě nemocných v Praze – Dejvicích.
Jejím bratrancem byl český zpěvák Richard Adam.


== Citát ==


== Divadelní role, výběr ==
1947 William Shakespeare: Sen noci svatojánské, Puk čili rarášek, zvaný Franta Hospodáříček, Divadlo na Vinohradech, režie Jiří Frejka
1959 Friedrich Dürrenmatt: Návštěva staré dámy, Klára Zachanasjanová, Divadlo ABC, režie Miroslav Horníček
1962 Thornton Wilder: Paní Dolly, dohazovačka, Paní Mollyová, Divadlo ABC, režie Ladislav Vymětal


== Filmografie ==


=== Film ===


=== Televize ===


=== TV dokumenty a pořady ===


== Dabing ==


== Rozhlas ==


== Odkazy ==


=== Reference ===


=== Literatura ===
František Černý: Měnivá tvář divadla aneb Dvě století s pražskými herci, Mladá fronta, Praha, 1978, str. 255
Jindřich Černý: Osudy českého divadla po druhé světové válce – Divadlo a společnost 1945–1955, Academia, Praha, 2007, str. 53, 79, 96, 104, 123–4, 126, 153, 214, 260, 299, 329, 378, 394, 396, 449, ISBN 978-80-200-1502-0
Česká divadla : encyklopedie divadelních souborů. Praha : Divadelní ústav, 2000. 615 s. ISBN 80-7008-107-4. S. 1, 115, 176, 179, 265, 266, 517, 520.
Miloš Fikejz. Český film : herci a herečky. I. díl : A–K. 1. vydání (dotisk). Praha : Libri, 2009. 750 s. ISBN 978-80-7277-332-9. S. 17–18.
Zdeněk Hedbávný: Divadlo Větrník, Panorama, Praha, 1988, str. 133, 150, 162, 165, 190
 Kdo je kdo : 91/92 : Česká republika, federální orgány ČSFR. Díl 1, A–M. Praha: Kdo je kdo, 1991. 636 s. ISBN 80-901103-0-4. S. 14. 
 Kdo je kdo = Who is who : osobnosti české současnosti : 5000 životopisů / (Michael Třeštík editor). 5. vyd. Praha: Agentura Kdo je kdo, 2005. 775 s. ISBN 80-902586-9-7. S. 10. 
Hana Konečná a kol.: Čtení o Národním divadle, Odeon, Praha, 1983. s. 262
František Kovářík: Kudy všudy za divadlem, Odeon, Praha, 1982, str. 259, 260, 274
 Osobnosti - Česko : Ottův slovník. Praha: Ottovo nakladatelství, 2008. 823 s. ISBN 978-80-7360-796-8. S. 10. 
Z. Sílová, R. Hrdinová, A. Kožíková, V. Mohylová : Divadlo na Vinohradech 1907–2007 – Vinohradský ansámbl, vydalo Divadlo na Vinohradech, Praha, 2007, str. 71, 73, 76–7, 81, 105, 192, ISBN 978-80-239-9604-3
Ondřej Suchý, Oldřich Dudek: Ljuba jako vystřižená, Melantrich, Praha, 1986, s. 116
TOMEŠ, Josef, a kol. Český biografický slovník XX. století : I. díl : A–J. Praha ; Litomyšl: Paseka ; Petr Meissner, 1999. 634 s. ISBN 80-7185-245-7. S. 22. 
Ladislav Tunys: Hodně si pamatuju...Perličky v duši Raoula Schránila, Ametyst, Praha, 1998, s. 179, ISBN 80-85837-35-8
Marie Valtrová: ORNESTINUM, Slavná éra Městských divadel pražských, Brána, Praha, 2001, s. 8, 10, 11, 13, 20, 23, 28, 35–7, 43, 69, 78, 80, 92, 103–4, 106–110, 117, 120, 123, 128, 135, 141, 152, 156, 158, 160, 160–163, 170, 174–5, 182, 191, ISBN 80-7243-121-8
Marie Valtrová – Ota Ornest: Hraje váš tatínek ještě na housle?, Primus, Praha, 1993, str. 79, 225, 227, 235, 260, 268–9, 271, 277, 287, 310, 312, 323, 328, 330, 365, ISBN 80-85625-19-9
Jiří Žák a kol.: Divadlo na Vinohradech 1907–2007 – Vinohradský příběh, vydalo Divadlo na Vinohradech, Praha, 2007, s. 142, ISBN 978-80-239-9603-6


=== Externí odkazy ===
 Obrázky, zvuky či videa k tématu Jaroslava Adamová na Wikimedia Commons 
 Osoba Jaroslava Adamová ve Wikicitátech
Seznam děl v Souborném katalogu ČR, jejichž autorem nebo tématem je Jaroslava Adamová
Jaroslava Adamová v databázi Archivu Národního divadla
Jaroslava Adamová v Česko-Slovenské filmové databázi
Jaroslava Adamová ve Filmové databázi
Jaroslava Adamová na Kinoboxu.cz
Jaroslava Adamová v Internet Movie Database (anglicky)
Jaroslava Adamová na Dabingforum.cz
Jaroslava Adamová v Kdo byl kdo v našich dějinách ve 20. století
Jaroslava Adamová v cyklu České televize Na plovárně
Jaroslava Adamová podle Jana Čenského v cyklu Českého rozhlasu Dvojka