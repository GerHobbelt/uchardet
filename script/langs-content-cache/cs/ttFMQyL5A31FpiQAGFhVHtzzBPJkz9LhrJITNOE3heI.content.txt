revision: 16803082
title: "H\xF4tel du Pr\xE9sident H\xE9nault"
url: https://cs.wikipedia.org/wiki/H%C3%B4tel_du_Pr%C3%A9sident_H%C3%A9nault


---

Hôtel du Président Hénault (též Hôtel Hénault de Cantorbe) je městský barokní palác v Paříži. Nachází se v historické čtvrti Marais v ulici Rue François-Miron č. 82 ve 4. obvodu. V paláci od roku 1996 sídlí Maison européenne de la photographie.


== Historie ==
Palác si nechal postavit René Jean Rémy Hénault de Cantobre (1648–1737), královský výběrčí daní, který v roce 1702 a 1704 koupil dva sousedící domy a do roku 1707 je nechal přestavět na rodinné sídlo. Poté byl majitelem paláce jeho syn Charles-Jean-François Hénault (1685–1770), prezident pařížského parlamentu.
V roce 1943 koupilo palác město Paříž. V letech 1993–1995 proběhla renovace (architekt Yves Lion) a od roku 1996 zde sídlí galerie fotografického umění.
Fasáda budovy spolu s balkónem a kováním byla v roce 1926 zapsána mezi historické památky.


== Odkazy ==


=== Reference ===
V tomto článku byl použit překlad textu z článku Hôtel du Président Hénault na francouzské Wikipedii.


=== Externí odkazy ===
 Obrázky, zvuky či videa k tématu Hôtel du Président Hénault na Wikimedia Commons 
(francouzsky) Záznam v evidenci historických památek
(francouzsky) Palác na Structurae