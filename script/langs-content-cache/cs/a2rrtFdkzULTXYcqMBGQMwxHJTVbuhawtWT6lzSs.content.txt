revision: 22106976
title: Cierra Ramirez
url: https://cs.wikipedia.org/wiki/Cierra_Ramirez


---

Cierra Alexa Ramirez (* 9. března 1995 Houston, Texas, Spojené státy americké) je americká herečka a zpěvačka. Hrála jednu z hlavních postav, Marianu v seriálu stanice Freeform The Fosters, od roku 2019 hraje stejnou postavu ve spin-offu seriálu Good Trouble.


== Brzký život ==
Cierra se narodila v Houstonu v Texasu, hudebními producentovi a konzultantovi Sonnymu Ramírezovi a jeho ženě, učitelce v mateřské školce. Vyrostla v Sugar Landu v Texasu a po dva roky navštěvovala tamní střední školu Westside High School. Poté se přestěhovala do Los Angeles. Střední školu dodělala prostřednictvím výuky doma, aby se mohla věnovat herectví.


== Kariéra ==


=== Hudba ===
Cierra se v televizi poprvé objevila v 10 letech v hudební televizní show Showtime at the Apollo, kde vystoupila s písní „I Am Changing“. Cierra byla předzpěvačkou kapely Earth, Wind & Fire, Rubena Studdarda, Kimberly Caldwell a Ace Younga. Podepsala smlouvu s Temper Music Group a potvrdila, že začala nahrávat album.  Dne 20. června 2016 vydala své první EP Discreet.


=== Herectví ===
V roce 2007 získala hostující roli v Disney Channel seriálu Sladký život Zacka a Codyho. Cierra byla obsazena do role Kathy v seriálu Tajný život amerických teenagerů. Také si zahrála ve filmu Skoro dospělá. Za roli získala cenu ALMA v kategorii nejlepší výkon herečky ve vedlejší roli (film).
V roce 2012 bylo potvrzeno, že získala roli Mariany Foster v seriálu stanice ABC Family The Fosters, který produkuje Jennifer Lopez. Seriál měl premiéru 3. června 2013, stejný večer jako finále seriálu Tajný život amerických teenagerů. Stanice seriál zrušila po pěti odvysílaných řadách, ale oznámila produkci spin-offu Good Trouble, s Cierrou v hlavní roli. První díl měl premiéru dne 9. ledna 2019.


== Filmografie ==


=== Film ===


=== Televize ===


== Diskografie ==


=== EP ===
Discreet (2016)


== Ocenění a nominace ==


== Reference ==
V tomto článku byl použit překlad textu z článku Cierra Ramirez na anglické Wikipedii.


== Externí odkazy ==
 Obrázky, zvuky či videa k tématu Cierra Ramirez na Wikimedia Commons