revision: 22902593
title: Ashlee Simpson
url: https://cs.wikipedia.org/wiki/Ashlee_Simpson


---

Ashlee Nicole Ross (rozená Simpson, * 3. října 1984, Waco, Texas, Spojené státy americké) je americká zpěvačka, skladatelka písní a herečka. Její starší sestra Jessica (* 10. července 1980) je také úspěšná zpěvačka a herečka. Svojí kariéru zahájila s vedlejší rolí v rodinném dramatickém seriálu Sedmé nebe. Zlom v kariéře přišel s reality-show Newlyweds: Nick and Jessica, kterou vysílala stanice MTV během let 2003 až 2005. Reality-show se soustředila na Ashlee starší sestru Jessicu a jejího tehdy-manžela Nicka Lacheyho. Zatímco pracovala na svém debutovém studiovém albu stala se hvězdou spin-offu reality-show, The Ashlee Simpson Show, kterou vysílala stanice MTV během let 2004 až 2005. V roce 2004 vydala svůj debutový singl „Pieces of Me“ a skladba získala první místo v žebříčku TOP 40 nejlepších popových skladeb žebříčku Billboard. Ve stejném roce vyšlo její debutové album Autobiography, které se umístilo na prvním místě žebříčku Billboard 200. V roce 2005 si zahrála v neúspěšném filmu A proč já?. Ve stejném roce vydala druhé album I Am Me, které mělo stejná úspěch jako první album. Album se stalo platinové.
V roce 2006 začala chodit se členem kapely Fall Out Boy Petem Wentzem. Zahrála si roli Roxie Hart v muzikálu Chicago na West Endu. V roce 2008 vydala třetí album nazvané Bittersweet World, umístilo se na 4. místě žebříčku Billboard 200. Ve stejném roce oznámila zasnoubení s Wentzem. V roce 2009 začala hrát v remaku seriálu Melrose Place. V roce 2011 oznámila rozvod. V roce 2012 vydala singl „Bat for a Heart“. V roce 2013 začala chodit s hercem Evanem Rossem a v srpnu 2014 si ho vzala. Dcera Jagger Snow se jim narodila v červenci 2015. V roce 2019 stanice E! vysílala reality-show Ashlee+Evan.


== Životopis ==
Ashlee se narodila ve městě Waco v Texasu s rodným jménem Ashlee Nicolle Simpson a vyrostla v nedalekém městě Richardson. Jejími rodiči jsou Joe Simpson, který je zároveň manažer obou sester, a Tina Ann Drew. Již od tří let se začala učit klasický balet a ve věku jedenácti let byla přijata coby nejmladší členka na prestižní školu School of American Ballet. Poté, co její sestra Jessica podepsala smlouvu o hudebních nahrávkách, se celá rodina přestěhovala do Los Angeles v Kaliforii, kde se nejprve objevila v několika televizních reklamách a v době, kdy Jessica vydala svoje první album, se Ashlee stala jednou z jejích doprovodných tanečnic.
Ashlee se později začala objevovat v televizních seriálech a filmech včetně epizody v sitcomu Malcolm v nesnázích(2001), v filmu Žába k zulíbání (2002) a v seriálu Sedmé nebe (2002).
V roce 2004 Ashlee Simpson vydala svoje první album nazvané Autobiography. Koncem roku začala natáčet scény své postavy (jménem Clea) do amerického nezávislého filmu A proč já?, který se poprvé promítal v amerických kinech v srpnu roku 2005. Její výkon ve filmu byl recenzován přijatelně, avšak film samotný byl podle kritiků propadákem, v týdnu svého vydání se neudržel ani v nejlepší desítce a vydělal jen kolem 700 000 dolarů.
Druhé své album, I Am Me, Ashlee vydala v říjnu 2005. První singl alba, Boyfriend, se dostal do nejlepší dvacítky v žebříčku Billboard Hot 100. Druhý singl, L.O.V.E., se ve Spojených státech objevil v nejlepší čtyřicítce všech písní.
Třetí deska nazvaná Bittersweet World vyšla v roce 2008 a produkoval ji z velké části Timbaland. Pilotní singl z desky se jmenuje Outta My Head (Ay Ya Ya).


== Osobní život ==
V roce 2006 začala chodit se členem kapely Fall Out Boy Petem Wentzem. O dva roky později oznámili zasnoubení. Dne 20. listopadu 2008 se jim narodil syn Bronx Mowgli. V roce 2011 oznámila rozvod.
V roce 2013 začala chodit s hercem Evanem Rossem a v srpnu 2014 si ho vzala. Dcera Jagger Snow se jim narodila v červenci 2015.


== Filmografie ==


=== Televize ===


=== Divadlo ===


== Diskografie ==


== Ceny a nominace ==


== Odkazy ==


=== Reference ===
V tomto článku byl použit překlad textu z článku Ashlee Simpson na anglické Wikipedii.


=== Související články ===
Jessica Simpson – sestra Ashlee Simpson
MTV – americká hudební televize, na které měla Ashlee Simpson svůj pořad (The Ashlee Simpson Show)


=== Externí odkazy ===
 Galerie Ashlee Simpson na Wikimedia Commons
 Obrázky, zvuky či videa k tématu Ashlee Simpson na Wikimedia Commons 
(anglicky) Oficiální stránky
Ashlee Simpson v Česko-Slovenské filmové databázi
Ashlee Simpson v Internet Movie Database (anglicky)