revision: 19861856
title: Van Hool
url: https://cs.wikipedia.org/wiki/Van_Hool


---

Van Hool () je belgický výrobce autobusů, trolejbusů a přívěsů. Firma byla založena v roce 1947 Bernardem Van Hoolem ve vesnici Koningshooikt poblíž belgického města Lier. V počátcích se podnik prosazoval v Evropě, v 80. letech 20. století však společnost pronikla i na severoamerický trh, kde je nyní důležitým importérem.
V letech 1957 až 1981 spolupracoval Van Hool s italským Fiatem, který mu dodával své motory a další mechanické komponenty (převodovky, nápravy, apod.). Takovéto autobusy byly označeny jako Van Hool-Fiat. V současnosti jsou do autobusů Van Hool zabudovávány motory a nápravy značek Caterpillar, Cummins, DAF a MAN a převodovky ZF nebo Voith. Část produkce Van Hoolu také sestává z montáže karoserií na podvozky dodané Volvem nebo Scanií.
Van Hool zaměstnává po celém světě celkem 4500 zaměstnanců. Ročně vyrobí a prodá přes 1700 autobusů a 5000 přívěsů.


== Reference ==
V tomto článku byl použit překlad textu z článku Van Hool na anglické Wikipedii.


== Externí odkazy ==
 Obrázky, zvuky či videa k tématu Van Hool na Wikimedia Commons 
(nizozemsky)(francouzsky)(anglicky)(německy) Oficiální stránky