revision: 20624682
title: Dance Music
url: https://cs.wikipedia.org/wiki/Dance_Music


---

Dance Music je hudební album velšského hudebníka a skladatele Johna Calea. Jde o soundtrack k baletu Nico pojednávajícím o zpěvačce Nico, se kterou Cale během jejího života často spolupracoval (autorem choreografie byl Ed Wubbe, hudbu složil Cale). Nahrávání alba probíhalo na podzim 1997 v Nizozemsku a vyšlo v následujícím roce u vydavatelství Detour Records. Jeho producenty byli Cale a Jean-Michel Reusser. Ačkoliv album vyšlo pod jeho jménem, on sám hraje pouze v jedné skladbě. V ostatních pak hraje skupina Ice Nine a dvě pochází od Nico. Jde o skladby „Ari Sleepy Too“ a „Nibelungen“. Album bylo nahráno během představení baletu, výjimkou je skladba „España“, jejíž nahrávka byla pořízena v New Yorku. Skladba „Death Camp“ byla v roce 2001 použita coby doprovod závěrečných titulků filmu Sauvage innocence režiséra Philippa Garrela (Cale v minulosti složil hudbu k několika jeho filmům).


== Seznam skladeb ==
Autorem všech skladeb je John Cale, mimo skladeb „Ari Sleepy Too“ a „Nibelungen“. Interpretem všech skladeb je skupina Ice Nine mimo uvedených výjimek.


== Obsazení ==
John Cale – klavír v „España“Ice NineTineke de Jong – housle
Jan Schoonenberg – viola
Ernst Grapperhause – viola
Baptist Kervers – viola
Marjolein Meijer – violoncello
Jasper Teule – kontrabas
Corrie van Binsbergen – kytara
Marc van de Geer – klavír, syntezátory
Arend Niks – perkuse


== Reference ==