revision: 22559694
title: "Okresy ve Spojen\xFDch st\xE1tech americk\xFDch"
url: https://cs.wikipedia.org/wiki/Okresy_ve_Spojen%C3%BDch_st%C3%A1tech_americk%C3%BDch


---

Okresy ve Spojených státech amerických jsou administrativními celky na úrovni mezi státy a obcemi (městy, vesnicemi). Na Aljašce jsou nazývány borough (obvod), v Louisianě parish (farnost) a ve zbylých státech se pro ně používá termín county (tento termín se ve Velké Británii používá pro hrabství).
Za samostatné okresy se také považují některá města, která nejsou součástí okresů. Celkem je v 50 státech Spojených států amerických 3142 území ekvivalentních okresům (a navíc federální distrikt District of Columbia, který nepatří do žádného státu). Průměrně připadá na jeden stát 62 okresů a na každý okres 100 000 obyvatel, ale například okres Los Angeles má téměř 10 miliónů obyvatel a naopak okres Loving v Texasu má pouhých 64 obyvatel (2020) nebo okres Kalawao na Havaji, který býval kolonií malomocných, má jen 86 obyvatel (2019).
Většina z okresů byla pojmenována po osobnostech, přičemž zvláště oblíbená jména jsou Washington a Jefferson. Jiná popisují charakter krajiny (například Lake County, tj. jezerní okres), jména dalších pocházejí z francouzštiny nebo španělštiny.


=== County ===
County se z angličtiny do češtiny překládá jako hrabství (Velká Británie), kraj a distrikt (Spojené státy a Irsko).
Podle slovníku Cambridge International Dictionary of English je County definované jako politická správa, která tvoří nejvyšší stupeň místní samosprávy, vlády v Británii a Irsku a nejvyšší stupeň místní samosprávy, vlády, ve státě, v případě Spojených států.
Taková definice podle právní úpravy územního členění státu v Česku odpovídá kraji.
Někteří autoři používají i v případě Spojených států amerických termín hrabství.


== Seznam okresů ve Spojených státech amerických ==


== Reference ==


== Externí odkazy ==
 Obrázky, zvuky či videa k tématu okres ve Spojených státech amerických na Wikimedia Commons