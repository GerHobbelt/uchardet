revision: 18652315
title: "Turistick\xE1 zna\u010Den\xE1 trasa 0010"
url: https://cs.wikipedia.org/wiki/Turistick%C3%A1_zna%C4%8Den%C3%A1_trasa_0010


---

Turistická značená trasa 0010 je červeně vyznačená 19,5 kilometru dlouhá pěší trasa Klubu českých turistů vedená z Klánovic přes Újezd nad Lesy, Dobročovice, Škvorec, Třebohostice, Babice a Strašín do Říčan.


== Popis trasy ==
Cesta vede převážně jihovýchodním a jižním směrem. Projde Klánovickým lesem a podél Přírodního parku Škvorecká obora. Za kamenným můstkem přes Výmolu vede cesta po silnici mezi poli. Za obcemi Dobročovice, Škvorec a Třebohostice ji čeká Babický les a Janovický les se zaniklou vesnicí. Údolím podél Rokytky dojde do Říčan, kde u nádraží končí a kde navazují další turistické trasy.
Cyklisté mohou využít cyklostezky 8211, 8207, 1 a 8218. Trasa zčásti vede společně s Naučnou stezkou Přírodní park Škvorecká obora - Králičina a Naučnou stezkou Říčansko.


== Zajímavá místa ==
Škvorecká obora - přírodní park
Mostek přes Výmolu
Škvorec (starý zámek)
Lom Na plachtě - přírodní památka
Janovice (Babice) - zaniklá ves


== Veřejná doprava ==
Cesta začíná u železniční zastávky v Klánovicích a končí u nádraží v Říčanech. V obcích, kterými prochází jsou zastávky autobusů.


== Odkazy ==


=== Reference ===


=== Související články ===
Seznam turistických značených tras v Praze


=== Externí odkazy ===
 Obrázky, zvuky či videa k tématu Turistická značená trasa 0010 na Wikimedia Commons 
Turistická trasa na Mapy.cz