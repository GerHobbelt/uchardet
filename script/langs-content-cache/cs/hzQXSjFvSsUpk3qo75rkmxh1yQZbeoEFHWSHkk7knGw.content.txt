revision: 21484237
title: "Gorgoroth (hudebn\xED skupina)"
url: https://cs.wikipedia.org/wiki/Gorgoroth_(hudebn%C3%AD_skupina)


---

Gorgoroth je norská black metalová skupina, která vznikla v Bergenu v roce 1992. Byla založena Infernusem (pravým jménem Roger Tiegs). Skupina se jmenuje po mrtvé pláni zla a temnoty v zemi Mordor z fantasy románu J.R.R. Tolkiena.


== Historie ==


=== 1992–1997 ===
Kapela Gorgoroth byla založena v roce 1992 kytaristou Infernusem a v roce 1993 vydala demo A Sorcery Written In Blood. 7. ledna 1994 se v lokálních novinách Firda objevil článek, podle kterého toto demo a letáky se satanistickými symboly vedly k "znepokojení rodičů a kontaktování šerifovy kanceláře ve Fjaler". Poté Gorgoroth podepsali smlouvu s Embassy Productions a začali pracovat na albu Pentagram.Když je opustil baskytarista Kjettar, novým členem se stal Samoth z Emperor a po vydání alba Pentagram v roce 1994 bubeníka Goata nahradil Frost ze Satyricon. Po nahrání vokálů do druhého alba Antichrist odešel zpěvák Hat a novým zpěvákem se stal Pest z Obtained Enslavement. Antichrist nakonec vyšlo v roce 1995 po smlouvě s Malicious Records a následující rok kapela vyrazila na evropské turné se Satyricon a Dissection. Jméno Gorgoroth se tím dostalo do povědomí black metalového undergroundu, i když bylo pořád ještě zastíněno kapelami jako Mayhem nebo Emperor. V roce 1997 vydali Under the Sign of Hell (v době jeho nahrávání se k nim přidal kytarista Tormentor) a vyrazili na své první turné jako headlineři. Na tomto turné Infernuse a Tormentora oslovilo německé hudební nakladatelství Nuclear Blast a Gorgoroth jejich nabídku přijali. Toto rozhodnutí způsobilo velkou kritiku a kapela nakonec o několik let později nakladatelství opustila.


=== 1998–2005 ===
S Nuclear Blast vydali tři alba, Destroyer, během jehož nahrávání se novým zpěvákem stal Gaahl, ale je ho slyšet jen v jedné písni Destroyer, album Incipit Satan a Twilight of the Idols. V roce 1998 Gorgoroth jeli na evropské turné s Cradle of Filth a hráli i na Wacken Open Air a na Tuska Open Air Festivalu. Incipit Satan bylo napsáno z větší části Infernusem, přesto však nabralo mnohem více experimentální směr než předchozí alba a po jeho vydání v roce 2000 se ustálila sestava na kytaristech Infernusovi a Tormentorovi, Kingem Ov Hell na baskytaře a Kvitrafnem za bicími. Gorgoroth hráli na Hole In The Sky festivalu v Bergen, který byl založen in memoriam jejich prvního bubeníka Grima (spáchal sebevraždu v roce 1999). V roce 2002 strávil Gaahl 9 měsíců ve vazbě za násilnosti a Tormentor kapelu opustil kvůli konstantním neshodám s Kingem.Po Tormentorově odchodu nahráli Twilight of the Idols, které bylo napsáno hlavně Kingem a Kvitrafnem. Na koncertu Black Mass Krakow 2004 jako kytarista hrál Apollyon z Aura Noir. Tento koncert byl nahrán na DVD a zobrazuje kontroverzní show: ovčí hlavy nabodnuté na kolech, 80 litrů ovčí krve, satanistické symboly a čtyři nahé ukřižované muže a ženy.

Policie kapelu obvinila z náboženské urážky a z týrání zvířat, ale kapela nakonec nebyla perzekvována z důvodu nevědomosti polských zákonů. Organizátor však musel v roce 2007 zaplatit 10 000 zł, protože kapelu dostatečně neinformoval. Celá kontroverze vedla k odstoupení od Nuclear Blast a ke konfiskaci nahrávky policií. Po úspěšném jihoamerickém turné skupinu opustil Kvitrafn a po různých evropských koncertech a turné s 1349 v roce 2005 se Gorgoroth na dva roky odmlčeli.


=== 2006–současnost ===
Gorgoroth přes Regain Records nahráli Ad Majorem Sathanas Gloriam. Byli nominováni v metalové kategorii Spellemann Awards (norský ekvivalent k ceně Grammy). Gaahl si musel odpykat téměř roční trest za útok a Infernus 4 měsíce za znásilnění.Na podzim 2007 Infernus na oficiální Myspace stránce oznámil odchod Gaahla a Kinga. King Ov Hell a Gaahl tvrdili, že "vykopli" Infernuse a uzurpovali si právo na jméno Gorgoroth. Tento spor vyřešil až soud v březnu 2009, kdy byl právoplatným vlastníkem Gorgoroth jmenovaný Infernus.Novým bubeníkem a kytaristou se stal Tomas Asklund a Frank Watkins. V roce 2008 bylo vydáno Black Mass Krakow 2004 a v prvním týdnu se umístilo na čtvrtém místě norského hudebního DVD žebříčku. Zároveň se do kapely vrátil Tormentor a Pest. V srpnu 2009 Gorgoroth hráli na desátém ročníku Hole In The Sky, což byl jejich první koncert po pauze od roku 2007 a setlist obsahoval hlavně starší písně včetně dvou z alba Pentagram, které naživo nehráli od roku 1997.
Album Quantos Possunt ad Satanitatem Trahunt s Pestovými vokály, které nahradily původní nahrávku s Gaahlem, bylo vnímáno vesměs pozitivně a bylo srovnáváno se staršími alby jako Antichrist.V prosinci 2011 bylo znovu vydáno Under the Sign of Hell pod názvem Under the Sign of Hell 2011. O rok později Pest prohlásil, že se nebude moct účastnit turné v Latinské Americe, Infernus ho proto z kapely vyhodil. O vokály na turné se postaral Hoest z Taake a oficiálním zpěvákem na následujícím albu Instinctus Bestialis byl prohlášen Atterigner z Triumfall. Album bylo vydáno v roce 2015 přes Soulseller Records. 18. října 2015 zemřel baskytarista Frank Watkins na rakovinu. V lednu 2019 Infernus s Phobosem oznámili vytvoření vlastního piva Radix Malorum ve spolupráci s malým pivovarem Lysefjorden.


== Členové ==


=== Současní členové ===
Infernusovo poslední oznámení oficiálních členů z ledna 2014 jmenuje tyto hudebníky. Současný stav není objasněný.

Infernus (Roger Tiegs) – kytara, baskytara, bicí, screaming (1992–dosud)
Tomas Asklund – bicí (2007–dosud)
Atterigner (Stefan Todorović) – screaming (2012–dosud)
Frank Watkins (Bøddel) - baskytara (2007–2015; zemřel 2015)


=== Současní sezónní členové ===
Phobos (Elefterios Santorinios) – bicí  (2011-2014, 2015–dosud)
Guh.Lu (Francesco) – baskytara (2012–dosud)
Aindiachaí (Adam Dunlea) - kytara (2017–dosud)
Hoest (Ørjan Stedjeberg) – screaming  (2012-2013, 2014–dosud)


=== Bývalí členové ===


==== Screaming ====
Hat (Jan Åge Solstad) (1992–1995)
Pest (1995–1997, 2008–2012)
Gaahl (1998–2007)


==== Kytara ====
Tormentor (1996–2003, 2008–2012)
Apollyon (2003–2004)
Teloch (2004–2005, 2007)
Skagg (2005): session
Fábio Zperandio
Paimon (Błażej Kazimierz Adamczuk)


==== Baskytara ====
Kjettar (1992–1993)
Samoth (1993–1994)
Storm (1995)
Ares (1995–1997)
T-Reaper (1998–1999)
King ov Hell (1999–2007)
Frank Watkins (Bøddel) (2007–2015; zemřel 2015)


==== Bicí ====
Goat Pervertor (Rune Thorsnes) (1992–1994)
Frost (1994–1995, 2001 2004–2005)
Grim (1995–1996; zemřel 1999)
Vrolok (1996–1998)
Sjt. Erichsen (1999)
Ivar Thormodsæter (1999)
Kvitrafn (Einar Selvik) (2000–2004)
Dirge Rep (Per Arild Håvarstein) (2004–2007)
Garghuf (2007)
Vyl (Vegar Larsen) (2009-2011, 2014-2015, 2017)


== Diskografie ==


=== Studiová alba ===
Pentagram (1994)
Antichrist (1996)
Under the Sign of Hell (1997)
Destroyer  (1998)
Incipit Satan (2000)
Twilight of the Idols (in Conspiracy with Satan) (2003)
Ad Majorem Sathanas Gloriam  (2006)
Quantos Possunt ad Satanitatem Trahunt (2009)
Under the Sign of Hell 2011 (2011)
Instinctus Bestialis (2015)


=== Živá alba a koncerty ===
The Last Tormentor (1996)
Bergen 1996 (2007)
Black Mass Krakow 2004 (2008)
True Norwegian Black Metal – Live in Grieghallen (2008)


=== Dema ===
A Sorcery Written in Blood (1993)
Promo '94 (1994)


== Reference ==


== Externí odkazy ==
 Obrázky, zvuky či videa k tématu Gorgoroth na Wikimedia Commons 
 Galerie Gorgoroth na Wikimedia Commons
Oficiální stránky
Gorgoroth v databázi Encyclopaedia Metallum (anglicky)