revision: 21418735
title: "\u0160umavsk\xE9 podh\u016F\u0159\xED"
url: https://cs.wikipedia.org/wiki/%C5%A0umavsk%C3%A9_podh%C5%AF%C5%99%C3%AD


---

Šumavské podhůří je geomorfologický celek na severovýchodním okraji Šumavské hornatiny. Rozprostírá se na ploše 2407 km² (je tak rozsáhlejší než česká část vlastní Šumavy) a má průměrnou nadmořskou výšku 634 m. Na západě a na jihu sousedí s Šumavou, na severu se Švihovskou vrchovinou a Blatenskou pahorkatinou, na východě s Českobudějovicku pánví a Novohradským podhůřím. Má charakter členité vrchoviny vrásno-zlomového původu s výraznou modelací selektivní eroze a denudace. Na jihovýchodě je tvořena širokými a oblými strukturními hřbety směru severozápad–jihovýchod. Kolmo na ně protékají hlavní toky podhůří Otava, Volyňka, Blanice a Vltava a vytvářejí hluboká až kaňonovitá údolí.


== Geologická stavba ==
Šumavské podhůří je tvořeno z rul, svorů a granulitů moldanubika.


== Geomorfologické podcelky ==

Podhůří se člení na šest geomorfologických podcelků (seřazeno od nejvyššího):

Prachatická hornatina
Českokrumlovská vrchovina
Svatoborská vrchovina
Vimperská vrchovina
Strážovská vrchovina
Bavorovská vrchovina


== Nejvyšší vrcholy ==

Celkem je v tomto geomorfologickém celku 7 tisícovek. Nejvyššími vrcholy jednotlivých podcelků jsou:

Libín (1094 m n. m.) – Prachatická hornatina
Plešný (1066 m n. m.) – Českokrumlovská vrchovina
Kamenáč (990 m n. m.) – Svatoborská vrchovina
Běleč (925 m n. m.) – Vimperská vrchovina
Želivský vrch (770 m n. m.) – Strážovská vrchovina
Stráž (701 m n. m.) – Bavorovská vrchovina


== Reference ==


== Související články ==
CHKO Šumava
Geomorfologické členění Šumavské hornatiny


== Externí odkazy ==
 Obrázky, zvuky či videa k tématu Šumavské podhůří na Wikimedia Commons