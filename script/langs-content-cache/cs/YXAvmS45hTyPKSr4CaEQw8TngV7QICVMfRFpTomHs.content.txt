revision: 20209203
title: Louisiana Museum of Modern Art
url: https://cs.wikipedia.org/wiki/Louisiana_Museum_of_Modern_Art


---

Louisiana Museum of Modern Art (dříve Museum for moderne kunst, zkratkou SMK) je dánské muzeum moderního výtvarného umění se sídlem ve vesnici Humlebæk asi 35 km severně od Kodaně v blízkosti Öresundu, patřící k městu Fredensborg. Muzeum založené roku 1958 má asi 3000 uměleckých děl z doby po roce 1945. Soustředí se na

evropský Nouveau Réalisme: Yves Klein, Lucio Fontana.
americký pop-art: Andy Warhol, Roy Lichtenstein, Robert Rauschenberg.
německé umění 80. let: Anselm Kiefer, Georg Baselitz.
sochařství 20. století: Max Bill, Max Ernst, Joan Miró, Henry Moore; sochy jsou většinou umístěny v „parku soch“.
videoumění od roku 1990: Bill Viola, Gary Hill, Candice Breitzová.Dále jsou zastoupeni Alberto Giacometti, Asger Jorn a David Hockney, z mladších například Wolfgang Tillmans, Elmgreen & Dragset, Julie Mehretuová, Isa Genzkenová, Doug Aitken a Jonathan Meese.


== Externí odkazy ==
 Obrázky, zvuky či videa k tématu Louisiana Museum of Modern Art na Wikimedia Commons 
Oficiální stránky