revision: 22861380
title: '''O sole mio'
url: https://cs.wikipedia.org/wiki/%E2%80%99O_Sole_Mio


---

’O Sole Mio (Moje slunce) je známa neapolská píseň, kterou roku 1898 složil italský skladatel Eduardo di Capua (1865–1917) na slova básníka Giovanniho Capurry (1859–1920).
Text písně je napsán v neapolštině, kde „o“ znamená určitý člen, takže se skutečně jmenuje Moje slunce (a ne Ó moje slunce). Di Capua jí napsal při svém pobytu v Oděse a prý k ní byl inspirován nádherným východem slunce nad Černým mořem. Zpívá se v ní o tom, že slunce je nádherné, ale že zpěvák zná ještě jedno mnohem krásnější slunce, své slunce, a to je ve tváři jeho milé.
Píseň se brzy rozšířila do celého světa a mnohdy je omylem považována za lidovou. Proslavil ji zejména Enrico Caruso a dodnes patří do repertoáru proslulých tenorů (např. Benjamino Gigli, Mario Lanza, Giuseppe Di Stefano, Peter Dvorský, Luciano Pavarotti, Andrea Bocelli a další). Velký úspěch s její moderní úpravou (s anglickým textem It's Now or Never) měl Elvis Presley. Českou coververzi nazpíval pod názvem Za rok se vrátím Milan Chladil.


== Text písně v neapolštině ==


== Česká verze ==
Píseň česky otextovala Jiřina Fikejzová pro Milana Chladila s názvem Za rok se vrátím.


== Autorská práva ==
V roce 2002 rozhodl soud v Turíně, že Alfredo Mazzucchi (1878–1972), do té doby považovaný pouze za di Capuova asistenta a zapisovatele, je spoluautorem písně a tudíž třetím oprávněným nositelem autorských práv k písni. Píseň je tak nyní chráněna autorským zákonem do roku 2042.


== Odkazy ==


=== Reference ===


=== Externí odkazy ===
 Obrázky, zvuky či videa k tématu 'O Sole Mio na Wikimedia Commons 
 Dílo 'O Sole Mio ve Wikizdrojích
'O Sole Mio, zpívá Enrico Caruso