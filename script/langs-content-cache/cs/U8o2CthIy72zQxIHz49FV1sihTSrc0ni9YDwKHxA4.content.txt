revision: 22849515
title: Guy Bois
url: https://cs.wikipedia.org/wiki/Fr%C3%A9d%C3%A9rique_Jossinetov%C3%A1


---

Frédérique Jossinet, (* 16. prosinec 1975 Rosny-sous-Bois (Paříž), Francie) je bývalá reprezentantka Francie v judu. Je majitelkou stříbrné olympijské medaile.


== Sportovní kariéra ==
S judem začínala v 6 letech v Torcy a nejvíc její sportovní kariéru ovlivnil Guy Delvingt. Jako úspěšná juniorka si odbyla premiéru na mistrovství světa seniorů v roce 1995, ale byl to na dlouho její poslední start za národní tým. Přednost dostávala její kolegyně Sarah Nichilo a na opětovnou šanci si musela počkat až do roku 2001. Využila jí na stoprocent a skoro 10 let si udržela pozici reprezentační jedničky v superlehké váze.
V roce 2004 se účastnila olympijských her v Athénách a potvrdila roli favoritky. Nestačila pouze na tehdejší suverénku Rjóko Tani. V roce 2008 jela obhajovat olympijskou medaili do Pekingu, ale senzačně vypadla v prvním kole. Čáru přes rozpočet jí hned první minutě zápasu udělala Kazaška Nurgazina.
V roce 2012 se v 36 letech přímo kvalifikovala na olympijské hry v Londýně, ale prohrála nominační souboj s Laëtitií Payet. Vzápětí ukončila sportovní kariéru.


== Výsledky ==


== Reference ==
[1] Archivováno 6. 10. 2014 na Wayback Machine.


== Externí odkazy ==
 Obrázky, zvuky či videa k tématu Frédérique Jossinetová na Wikimedia Commons 
Frédérique Jossinetová v databázi Olympedia (anglicky)
Judo FactFiles
Judobase.org