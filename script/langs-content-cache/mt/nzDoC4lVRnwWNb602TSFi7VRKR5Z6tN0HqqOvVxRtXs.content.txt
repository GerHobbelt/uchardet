revision: 272601
title: "Arti Paleolitika fl-G\u0127erien tat-Tramuntana ta' Spanja"
url: https://mt.wikipedia.org/wiki/Arti_Paleolitika_fl-G%C4%A7erien_tat-Tramuntana_ta%27_Spanja


---

L-Arti Paleolitika fl-Għerien tat-Tramuntana ta' Spanja, magħruf ukoll bit-titlu itwal bħala l-Għar ta' Altamira u l-Arti Paleolitika fl-Għerien tat-Tramuntana ta' Spanja (bl-Ispanjol: Cueva de Altamira y arte rupestre paleolítico del Norte de España) huwa raggruppament ta' 18-il għar fit-Tramuntana ta' Spanja, li flimkien jirrappreżentaw l-apoġew tal-arti Paleolitika Superjuri fl-għerien tal-Ewropa bejn 35,000 u 11,000 sena ilu (l-Era ta' Aurignac, l-Era Gravettjana, l-Era Solutreana, l-Era Magdalenjana, u l-Era Aziljana). Fl-2008, dawn l-għerien ġew iddeżinjati b'mod kollettiv bħala Sit ta' Wirt Dinji tal-UNESCO.L-iżjed għar ewlieni huwa l-Għar ta' Altamira, li jinsab fir-raħal ta' Santillana del Mar f'Cantabria. Għadha meqjusa bħala waħda mill-iżjed ċikli importanti ta' pitturi tal-preistorja, li oriġinaw fil-perjodi Magdalenjani u Solutreani taż-Żmien Paleolitiku Superjuri. L-istil artistiku tal-għar jirrappreżenta l-iskola Franko-Cantabriana, u huwa kkaratterizzat mir-realiżmu tar-rappreżentazzjonijiet ta' figuri ta' annimali. 


== Sit ta' Wirt Dinji ==
L-Għar ta' Altamira ġie ddeżinjat bħala Sit ta' Wirt Dinji tal-UNESCO fl-1985. Fl-2008, is-sit ġie estiż biex jinkludi wkoll 17-il għar oħra b'arti Paleolitika fi tliet komunitajiet awtonomi fit-Tramuntana ta' Spanja: Asturias, Cantabria u l-Pajjiż Bask.Il-valur universali straordinarju tas-sit ġie rrikonoxxut abbażi ta' żewġ kriterji tal-għażla tal-UNESCO: il-kriterju (i) "Rappreżentazzjoni ta' kapulavur frott il-kreattività tal-bniedem"; u l-kriterju (iii) "Xhieda unika jew minn tal-inqas eċċezzjonali ta' tradizzjoni kulturali jew ta' ċivilizzazzjoni li għadha ħajja jew li għebet".


== Lista ta' għerien ==


== Ara wkoll ==
Għar ta' Altamira
Lascaux
Grotta ta' Chauvet


== Referenzi ==