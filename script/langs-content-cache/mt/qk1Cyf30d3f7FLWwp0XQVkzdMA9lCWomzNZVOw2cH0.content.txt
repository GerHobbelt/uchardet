revision: 286779
title: Haley Bugeja
url: https://mt.wikipedia.org/wiki/Haley_Bugeja


---

Haley Bugeja (twieldet fil-5 ta' Mejju 2004) hija plejer professjonali Maltija tal-futbol u tilgħab bħala attakkant għall-Orlando Pride tal-Lig tal-Futbol Nazzjonali tan-Nisa (bl-Ingliż: National Women's Soccer League (NWSL)) u mat-tim nazzjonali tal-futbol tan-nisa ta' Malta.


== Karriera tal-klabbs ==


=== Mġarr United ===
Bugeja għamlet id-debutt tagħha fil-klabbs professjonali tal-kbar meta kellha 14-il sena mal-klabb tal-Mġarr United fil-Lig tal-Futbol tan-Nisa ta' Malta fl-istaġun tal-2018-2019. Hija temmet l-istaġun bħala t-top scorer tal-lig b'26 gowl u rebħet il-premju tal-Plejer tas-Sena tal-lig tal-MFA. Bugeja rebħet dan il-premju mill-ġdid is-sena ta' wara, għalkemm Loza Abera ta' Birkirkara skurjat 30 gowl u kienet it-top scorer. Mġarr United ġew it-tieni wara Birkirkara fil-lig fiż-żewġ staġuni.


=== Sassuolo ===
F'Lulju 2020, Bugeja ffirmat kuntratt ta' tliet snin mal-klabb tas-Serie A Taljana, Sassuolo. Għamlet id-debutt tagħha għall-klabb fil-5 ta' Settembru 2020, tal-età ta' 16-il sena, fir-rebħa ta' Sassuolo ta' 3–1 kontra Napoli. Bugeja skurjat l-ewwel u t-tielet gowls għat-tim tagħha.


=== Orlando Pride ===
Fl-1 ta' Lulju 2022 tħabbar li Bugeja kienet iffirmat mal-klabb Orlando Pride tal-Lig tal-Futbol Nazzjonali tan-nisa, NWSL, fl-Istati Uniti sal-aħħar tal-istaġun tal-2023.


== Karriera internazzjonali ==
Bugeja lagħbet l-ewwel logħba mat-tim nazzjonali ta' Malta meta kellha 14-il sena f'April 2019, b'telfa ta' 2–0 f'logħba amikevoli kontra r-Rumanija f'Bucharest. Hija skurjat l-ewwel gowl tagħha fl-amikevoli kontra t-Turkija fejn Malta tilfet 2–1 f'Jannar 2020. L-ewwel gowl f'kompetizzjoni wasal f'Marzu 2020, f'rebħa ta' 2–1 fil-Kampjonat Ewropew tan-Nisa tal-UEFA tal-2022 fil-logħba ta' kwalifikazzjoni tal-Grupp B kontra l-Georgia. F'Novembru 2020 Bugeja skurjat tliet gowls fir-rebħa ta' Malta ta' 4–0 kontra l-Georgia f'daharhom.


== Statistika tal-karriera ==


=== Klabb ===
Mill-1 ta' Ottubru 2022.^ Coppa Italia u NWSL Challenge Cup
^ Supercoppa Italiana


=== Internazzjonali ===
Statistika preċiża sal-logħba li lagħbet fis-17 ta' Frar 2023.


=== Gowls internazzjonali ===


== Unuri ==
Plejer tas-sena tal-Lig tal-Futbol tan-Nisa ta' Malta tal-MFA: 2018–19, 2019–20.
Top scorer tal-Lig tal-Futbol tan-Nisa ta' Malta tal-MFA: 2018–19.


== Referenzi ==