revision: 233917
title: Granivoru
url: https://mt.wikipedia.org/wiki/Granivoru


---

Fiż-Żooloġija, il-kelma Granivoru (mil-Latin "granum" - "grani-" li tfisser żerriegħa u "vorare" - "-voru" li tfisser tibla u taħtaf l-ikel) tiddiskrivi organiżmu li għandu dieta erbivora speċċjalizzata billi jiekol biss iż-żerriegħa. L-annimali ta' dan it-tip huma normalment selettivi ħafna fl-ikel tagħhom u jagħżlu bir-reqqa iż-żrieragħ tal-pjanti, nklużi dawk tal-ġimnospermi, li għandhom ħafna nutrijenti. 
Il-biċċa l-kbira tal-granivori huma insetti, għasafar jew mammiferi. Din it-tip ta' dieta hija l-iżjed komuni f'abitat xott bħal tad-deżert, fejn iż-żerriegħa tinstab matul is-sena kollha.
L-insetti granivori jinkludu ħafna speċi ta' ħniefes, nemel u skarabej, iżda anke ftit speċi ta' baħrijiet u żnażan parasitiċi.  
Il-baħrijiet tal-jukka u ż-żnażan tat-tin jieklu iż-żerriegħa u jippollinaw l-istess pjanta, magħqudin flimkien f'relazzjoni ko-evoluta.
Għalkemm numru kbir ta' għasafar jieklu ħafna żerriegħa, dawn m' humiex strettament granivori għax jieklu ħafna insetti ukoll. L- ispeċi li huma primarjament granivori sakemm jilħqu l-istat adult, ħafna drabi jitrabbew b' dieta insettivora. Għasafar strettament granivori jżoqqu l-frieħ tagħhom ta' żerriegħa li tkun diġà parzjalment diġerita. 


== Ara Ukoll ==
Erbivoru
Omnivoru
Karnivoru
Lista ta' l-ivori


== Referenzi ==
Elphick, C, JB Dunning, Jr. and DA Sibley.(eds.) 2001. The Sibley Guide to Bird Life and Behavior. Alfred A. Knopf, New York.
Brown, J. H., Reichman, O. J. and Davidson, D. W. 1979. Granivory in desert ecosystems. – Annu. Rev. Ecol. Syst. 10: 201–227.
MacMahon, J. A., Mull, J. F. and Crist, T. O. 2000. Harvester ants (Pogonomyrmex spp.): their community and ecosystem influences. – Annu. Rev. Ecol. Syst. 31: 265–291.


== Link Esterni ==
Interazzjoni tat-tin u żnażan tat-tin Multi-award-winning documentary
Tin u żnażan tat-tin
Stampi taż-żnażan tat-tin f' MorphBank, bankadati ta' stampi bijoloġiċi