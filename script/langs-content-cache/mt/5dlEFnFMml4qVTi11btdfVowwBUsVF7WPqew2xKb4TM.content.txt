revision: 281896
title: Olef Romantsev
url: https://mt.wikipedia.org/wiki/Tim_nazzjonali_tal-futbol_tar-Russja


---

L-iskwadra nazzjonali tal-futbol tar-Russja hu t-tim nazzjonali tal-futbol tar-Russja u hu mmexxi mill-Football Union of Russia.
Mill-firda ta' l-Unjoni Sovjetika, il-futbol Russu bata biex juru l-livell tajjeb daqs kemm kien it-tim ta' l-Unjoni Sovjetika fil-passat. It-tim ikkwalifika għal żewġ edizzjonijiet tat-Tazza tad-Dinja (1994, 2002) u żewġ edizzjonijiet tal-Kampjonati Ewropej (1996, 2004), imma naqset li tikkwalifika iktar mill-ewwel rawnd.
Il-FIFA ikkunsidrat lit-tim nazzjonali tar-Russja bħala d-dixxendent dirett tar-rekords tat-timijiet nazzjonali tal-Komunità ta' l-Istati Indipendenti u ta' l-Unjoni Sovjetika


== Storja ==
Wara l-firda mill-Unjoni Sovjetika, ir-Russja lagħbet l-ewwel logħba internazzjonali kontra l-Messiku fis-16 ta' Awwissu 1992 fejn rebħu 2-0. Ħafna plejers li kienu jilgħabu mat-tim ta' l-Unjoni Sovjetika lagħbu għar-Russja.
Fit-Tazza tad-Dinja 1994, ir-Russja spiċċat fi Grupp B flimkien mal-Kamerun, l-Isvezja u l-Brażil. Ir-Russja tilfet 2-0 kontra l-Brażil u 3-1 kontra l-Isvezja fl-ewwel żewġ logħbiet. Ir-Russja fl-aħħar logħba rebħet 6-1 kontra l-Kamerun fejn Oleg Salenko skorja rekord ta' ħames gowls. Ir-Russja kienu eliminati mill-kampjonat wara li kisbu tliet punti biss.
Sentejn wara, ir-Russja kkwalifikaw għall-Kampjonati Ewropej 1996 u spiċċaw fi Grupp Ċ li kien imsejjaħ "il-Grupp tal-Mewt" (bl-Ingliż: Group of Death). Dan kien jikkonsisti mill-Ġermanja, ir-Tim Nazzjonali tal-Futbol tar-Repubblika Ċeka u l-Italja. Ir-Russja tilfet 2-1 kontra l-Italja u 3-0 kontra l-Ġermanja, u fl-aħħar logħba r-Russja kisbu pari ta' 3-3 kontra r-Repubblika Ċeka.
Bejn l-1993 u l-1997, ir-Russja kienet fost l-aqwa għoxrin tar-Rankings Mondjali tal-FIFA, imma naqset li tikkwalifika għat-Tazza tad-Dinja 1998. Madanakollu, fil-kwalifikazzjoni għall-Kampjonati Ewropej 2000 ir-Russja kisbet rebħa prestiġjuża kontra Franza f'Pariġi fil-5 ta' Ġunju 1999.


=== Tazza tad-Dinja 2002 ===
Fit-Tazza tad-Dinja 2002 fil-Korea t'Isfel u l-Ġappun, ir-Russja spiċċaw fi Grupp H flimkien mal-Belġju, it-Tuniżija u l-Ġappun. Dan il-grupp kien ikkunsidrat bħala l-iktar wieħed dgħajfa bir-Russja u l-Ġappun favoriti li jikkwalifikaw għat-tieni rawnd. It-tim Russu, kien immexxi minn Olef Romantsev u kellu plejers veterani u kif ukoll debuttanti. Fl-ewwel logħa huma rebħu 2-0 lit-Tuniżija. Wara ħafna pressjoni dwar dan ir-riżultat kemm mill-media u kif ukoll mill-fans, ir-Russja kienu determinati li jirbħu lill-Ġappun. Però, fil-51 minuta l-Ġappun marru fil-vantaġġ u żammew dan il-vantaġġ sa l-aħħar ta' din il-logħba. Fl-aħħar logħba kontra l-Belġju, għal darb'oħra kien hemm determinazzjoni għal rebħa. Il-Belġjani marru fil-vantaġġ fis-7 minuta wara gowl ta' Johan Walem imma r-Russi kisbu l-pari minn gowl ta' Titov. Fl-aħħar tnax-il minuta, Belġju reġgħu marru fil-vantaġġ permezz ta' Wesley Sonck u fit-82 minuta marru żewġ gowls vantaġġ b'gowl ta' Marc Wilmots. Ir-Russja naqqsu d-distakk fit-88 minuta permezz ta' Dmitri Sychev, imma dan kien għalxejn meta huma ħarġu telliefa 3-2. Ir-Russi spiċċaw barra mill-kompetizzjoni bi tliet punti. Il-kampjonat ta' l-2002 kien imħares bħala li r-Russja setgħet naqqset żbalji sempliċi biex setgħu jikkwalifikaw għall-ewwel darba, għat-tieni rawnd.


=== Kampjonati Ewropej 2004 ===
Fil-Kampjonati Ewropej 2004, ir-Russja ttelgħet fi Grupp A flimkien mal-Greċja, Spanja u l-Portugall. Ir-Russja tilfet l-ewwel żewġ logħbiet; 1-0 kontra Spanja u 2-0 kontra l-Portugal]]. Però fis-16 ta' Ġunju, ir-Russja b'sorpriża rebħet lill-Greċja 2-1 b'gowls minn Dmitri Kirichenko fit-2 minuta u ta' Bulykin fis-17-il minuta. Ir-Russja spiċċaw barra mill-kompetizzjoni b'total ta' tliet punti.


=== Tazza tad-Dinja 2006 ===
Fil-fażi ta' kwalifikazzjoni għat-Tazza tad-Dinja 2006, ir-Russja kienet fi Grupp 3 flimkien mal-Portugall, l-Islovakkja, l-Estonja, il-Latvja, il-Lussemburgu u mal-Liechtenstein. Il-Portigall mal-ewwel ħadu l-ewwel post fil-grupp bir-Russja u l-Islovakkja fit-tieni post. Fit-12 ta' Ottubur 2005, ir-Russja kellha bżonn ta' rebħa biex tikkwalifika. Hi rnexxiela tispiċċa pari ta' 0-0 ma' l-Islovakkja fi Bratislava, u b'hekk l-Islovakkja ħadet post fil-playoffs. Ir-Russja spiċċat it-tielet bi 23 punt minn sitt rebħiet, ħames pari u telfa (l-ikbar telfa li qatt kellhom, 7-1 kontra l-Portugall f'Lisbona). Huma tilfu posthom fil-playoffs b'punt wieħed biss.


=== Kampjonati Ewropej 2008 ===
Waqt il-fażi ta' kwalifikazzjoni għall-Kampjonati Ewropej 2008 huma qegħdin jikkompetu fi Grupp E flimkien ma' l-Ingilterra, il-Kroazja, l-Iżrael, il-Maċedonja, l-Estonja u l-Andorra. Ir-Russja bdiet b'żewġ pari ta' 0-0 u 1-1 kontra l-Kroazja u l-Iżrael rispettivament. Huma wara bdew juru s-saħħa tagħhom b'rebħa ta' 2-0 fuq il-Maċedonja, u rebħa oħra ta' 2-0 din id-darba kontra l-Estonja. F'Ġunju 2007, ir-Russja rebħu 4-0 lill-Andorra b'Aleksandr Kerzhakov jiskorja tripletta. Il-mixja tagħhom ħadet daqqa meta tilfu 3-0 kontra l-Ingilterra f'Wembley, fejn tilfu t-tieni post. Però fil-partita ta' ritorn f'Moska huma dawru telfa f'rebħa meta b'doppjjeta ta' Roman Pavlyuchenko huma rebħu 2-1 u reġgħu fetħu l-ġlieda għat-tieni post. Il-kwalifikazzjoni ġiet aktar f'riskju meta b'sorpriża tilfu kontra l-Iżrael 2-1. Però l-Kroazja rnexxiela tirbaħ lill-Ingilterra ġewwa Wembley Stadium, u b'hekk ġabet lir-Russja b'24 punt wara r-rebħa li kellhom kontra l-Andorra 1-0. L-Ingilterra spiċċaw punt warajhom.


== L-Iskwadra tar-Russja ==
Gowlers:

Vyacheslav Malafeev
Vladimir Gabulov
Anton Shunin
Dmitri Borodin
Igor AkinfeevDifensuri:

Sergey Ignashevich
Aleksei Berezutskiy
Aleksandr Anyukov
Vasili Berezutskiy
Denis Kolodin
Ivan Taranov
Roman Shishkin
Sergei Efimov
Vadim YevseyevMidfielders:

Igor Semshov
Vladimir Bystrov
Diniyar Bilyaletdinov
Yuri Zhirkov
Konstantin Zyryanov
Dmitry Torbinsky
Viktor Budyansky
Roman Vorobyov
Aleksey Rebko
Yevgeny Aldonin
Igor Denisov
Egor Titov
Alexey Smertin
Vladislav Radimov
Marat IzmailovAttakkanti:

Aleksandr Kerzhakov
Dmitriy Sychev
Andrei Arshavin
Roman Pavlyuchenko
Pavel Pogrebnyak
Ivan Saenko
Yevgeniy Savin


== Storja tal-Kompetizzjonijiet ==


=== Tazza tad-Dinja ===
1930 sa l-1990 - Ara Unjoni Sovjetika
1994 - L-Ewwel Rawnd
1998 - Ma kkwalifikatx
2002 - L-Ewwel Rawnd
2006 - Ma kkwalifikatx
2010 - Ma kkwalifikatx
2014 - L-Ewwel Rawnd
2018 - Kwarti tal-finali


=== Kampjonati Ewropej ===
1960 - Rebbieħa
1964 - Finalista Telliefa
1968 - Raba' Post
1972 - Finalista Telliefa
1976 sa l-1984 - Ma kkwalifikatx
1988 - Finalista Telliefa
1992 - L-Ewwel Rawnd
1996 - L-Ewwel Rawnd
2000 - Ma kkwalifikatax
2004 - L-Ewwel Rawnd
2008 - It-tielet post
2012 - L-Ewwel Rawnd
2016 - L-Ewwel Rawnd


== Plejers ==


=== Plejer famużi tal-passat ===
Din il-lista għandha l-isem tal-plejers li lagħbu l-akbar parti jew l-preżenzi kollha għall-era Russa. Għall-plejers ta' l-era ta' l-Unjoni Sovjetika, ara Tim Nazzjonali tal-Futbol ta' l-Unjoni Sovjetika.


== Ara wkoll ==
Tim Nazzjonali tal-Futbol ta' l-Unjoni Sovjetika
Tim Nazzjonali tal-Futbol tal-Komunità ta' l-Istati Indipendenti


== Ħoloq Oħra ==
Is-Sit Uffiċċjali tal-Federazzjoni tal-Futbol Russa (Russu)
Tim Nazzjonali tal-Futbol tar-Russja
Tim Nazzjonali tal-Futbol tar-Russja mill-1912
Riżultati Internazzjonali mill-1912 fuq RSSSF
Informazzjoni fuq ir-Rekords tal-Plejers tar-Russja fuq RSSSF