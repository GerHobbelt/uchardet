revision: 261377
title: Sant'Agata
url: https://mt.wikipedia.org/wiki/I%C5%BC-%C5%BBurrieq


---

Iż-Żurrieq hu wieħed mill-eqdem irħula ta' Malta b'popolazzjoni ta' madwar 12,000 ruħ. Jinsab fin-Nofsinhar ta' Malta. Kien diġà parroċċa fl-1436 u l-knisja parrokkjali hi ddedikata lil Santa Katarina ta' Lixandra.


== Attrazzjonijiet turistiċi ==
L-akbar attrazzjoni turistika fiż-Żurrieq hija l-Ħnejja, magħrufa bħala Blue Grotto bl-Ingliż għar-raġunijiet turistiċi. Iż-Żrieraq għadhom isejħulha l-Ħnejja. Magħrufa l-aktar minħabba l-kulur kaħlani tal-baħar ta' ġo fiha. Biex tasal sal-Ħnejja trid taqbad dgħajsa minn Wied iż-Żurrieq.
Ġawhra kulturali oħra fiż-Żurrieq hi l-Mitħna tax-Xarolla. Dil-mitħna tinsab fit-tarf taż-Żurrieq, ħdejn Ħal Safi. Waqt xi restawr li kien qed isir ftit tas-snin ilu kienu nkixfu wkoll xi katakombi, sewwasew taħt il-mitħna. Insibu ukoll Torri ta' epoka Punika gewwa d-dar tal-Arċipriet, fdalijiet ta' kappella f'tal-Baqqari li hija mibnija fuq fdalijiet Rumani, fdalijiet ta' Torrijiet Rumani jinsabu ukoll qrib din iż-żona. Insemmu wkoll numru sabiħ ta' Knejjes u kappelli u li nsibu f'dan ir-raħal pittoresk fosthom il-Knisja Parrokjali ddedikata lil Santa Katarina ta' Lixandra u l-Kappella Medjevali li nsibu f'Ħal Millieri ddedikata lil-Lunzjata.
Iż-Żurrieq magħruf ukoll għall-festi tiegħu li jiġu miżmuma fis-Sajf. L-ewwel waħda, ddedikata għall-Madonna tal-Karmnu tiġi ċċelebrata fit-tielet Ħadd ta' Lulju. Il-festa titulari, meqjusa bħala l-akbar ċelebrazzjoni tar-raħal f' ġieħ Santa Katerina ta' Lixandra Verġni u Martri patruna taż-Żurrieq, tiġi ċċelebrata fl-ewwel Ħadd ta' Settembru. Il-festi jibdew mit-Tnejn ta' qabel u jdumu għaddejjin ġimgħa sħiħa. Fihom zewg lati maġġuri, dak intern li jirrigwarda l-Funzjonijiet reliġjużi, t-Tridu, l-Paniġierku u l-Purċisjoni, u l-Festi esterni li jinkludu l-murtali u il-marċi. Il-festa Titulari tiġi ċċelebrata wkoll fil-jum liturġiku tagħha nhar il-25 ta' Novembru, fejn il-Knisja Universali tfakkar it-tifkira tal-Qaddisa Patruna, Santa Katarina ta' Lixandra Verġni u Martri.


== Ġemellaġġi ==
Iż-Żurrieq għandu ftehim fuq bażi ta' ġemmellaġġ ma' tliet postijiet fl-Ewropa. Dawn huma:

 Borgo Maggiore (San Marino) Morphou (Ċipru) Angermünde (Ġermanja)Il-ftehim mal-belt ta' Angermünde sar fit-2 t'Ottubru 2007. Fih, iż-żewġ lokalitajiet qablu li jippromovu r-rabtiet kulturali, sportivi u bdil ta' żgħażagħ bejniethom.


== Knejjes u Kappelli ==
Knisja Parrokkjali ddedikata lil Santa Katarina ta' Lixandra
Kappella ta' Bubaqra dedikata għall-Assunzjoni ta' Marija
Kappella tan-Nigret ddedikata għall-Immakulata Kunċizzjoni ta' Marija
Kappelel ta' Ħal Millieri: Iddedikati għall-Lunzjata u San Ġwann
Kappella ta' San Leon, twaqqfet fiċ-Ċimiterju Parrokkjali ta' Bubaqra
Kappella ta' Sant'Agata
Kappella ta' San Ġakbu
Kappella ta' San Bartilmew
Kappella ta' Sant Andrija
Kappella ta' San LuqaFesti

Santa Katarina ta' Lixandra ( Festa Titulari/prinċipali )
Madonna tal-Karmnu ( Festa sekondarja )
Madonna tar-Rużarju
San Ġużepp
Santu Rokku
Santa Klementina
Qalb ta' Ġesù, iċċelebrata fil-Knisja Parrokkjali u wkoll fin-Nigret.
Korpus Christi
Santa Marija, iċċelebrata f'Bubaqra


== Toroq ==


== Żoni ==


== Ħoloq esterni ==
talkarmnuzurrieq.org
stcatherineband.org.mt
Zurrieq.com