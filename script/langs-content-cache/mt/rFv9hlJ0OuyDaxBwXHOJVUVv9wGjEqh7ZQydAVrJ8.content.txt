revision: 289798
title: Katrine Camilleri
url: https://mt.wikipedia.org/wiki/Katrine_Camilleri


---

Katrine Camilleri (twieldet fl-24 ta' Frar 1970) hija avukatessa Maltija, direttriċi tal-JRS Malta (Servizz tal-Ġiżwiti għar-Refuġjati). Fl-2007 ġiet mogħtija il-premju Nansen Refugee Award (United Nations Refugee Award) mill-Aġenzija tal-Ġnus Magħquda għar-Refuġjati bħala rikonoxximent għax-xogħol li twettaq mar-refuġjati u għal-ħidma fid-difiża tad-drittijiet tar-refuġjati. Camilleri ġiet maħtura ambaxxatriċi nazzjonali għas-Sena Ewropea tad-Djalogu Interkulturali (EYID) 2008


== Bijografija ==
Camilleri twieldet fl-24 ta' Frar 1970 u studjat il-liġi fejn bħala studenta għamlet xogħol fuq il-protezzjoni tar-refuġjati, speċjalment fuq kif refuġjati jaslu biex jagħrfu u jiksbu d-drittijiet tagħhom. Wara li ggradwat mil-Università ta' Malta fl-1994 bdiet taħdem ma ditta ta' avukati fejn għall-ewwel darba ġiet f'kuntatt ma' refuġjati.


== Xogħol ==
Fl-2002, in-numru ta' refuġjati u immigranti irregolari li kienu qed jaslu Malta bil-baħar għoliet sew. Wara li għenet tegħleb id-deportazzjoni ta' ċittadin Libjan li kien qed ifittex il-kenn ta' refuġjat u li kien jgħaddi riskju ta' persekuzzjoni f'każ ta' deportazzjoni, l-interess ta' Camilleri fil-protezzjoni tar-refuġjati żdied u fl-1996> bdiet taħdem fl-uffiċju ta Malta tal JRS – l-ewwel bħala voluntiera u aktar tard bħala impjegata. JRS kienet l-ewwel organizzazzjoni biex toffri servizz legali fuq bażi regolari lill-detenuti f'Malta. Fl-2011 saret direttriċi tal-JRS. 


== Titli u rikonoxximenti ==
2007 – Nansen Refugee Award (United Nations Refugee Award) mill-Aġenzija tal-Ġnus Magħquda għar-Refuġjati
2008 – Ambaxxatriċi Nazzjonali għas-Sena Ewropea tad-Djalogu Interkulturali (EYID)


== Noti ==


== Referenzi ==