revision: 269653
title: "J\xF4"
url: https://mt.wikipedia.org/wiki/J%C3%B4


---

João Alves de Assis Silva (São Paulo, 20 ta' Marzu 1987), komunement imsejjaħ bħala Jô, huwa plejer tal-futbol Brażiljan li jilgħab ma' Corinthians bħala attakkant.
Huwa qabel lagħab għal Corinthians, CSKA Moscow, Manchester City, Everton, Galatasaray, Internacional u Atlético Mineiro.


== Karriera ==


=== Corinthians ===
Huwa twieled f'São Paulo, Jô lagħab għall-ġenb Brażiljan Corinthians matul is-snin 2003–2005. Huwa għamel 54 apparenzi u skorja 23 gowls. Fl-2005 huwa ġie trasferit għall-klabb Russu CSKA Moscow.


=== CSKA Moscow ===
Jô skorja 14-il gowl fl-ewwel 18-il apparanza għal CSKA Moscow. Fil-UEFA Champions League, Jô skorja żewġ gowls fil-logħbiet kontra Inter Milan, darba ġo telfa drammatika 4–2 ġewwa San Siro. B'kollox Jô deher 77 logħba għal CSKA Moscow u skorja 44 gowl.


=== Manchester City ===
Fil-31 ta' Lulju 2008, Manchester City iffirmaw lil Jô għall-ammont mhux żvelat maħsub li jkun jiswa madwar £19-il miljun, it-trasferiment għamel rekord lill-klabb f'dak iż-żmien. Huwa skorja gowl wieħed biss f'9 logħbiet li sar kontra Portsmouth u wkoll skorja doppjeta fit-Tazza UEFA kontra Omonia Nicosia. Jô sabha bi tqila biex jistabbilixxi ruħu fit-tim ta' City filwaqt li hu deher biss 6 logħbiet fil-bidu tal-istaġun 2008–09.

Jô ssieħeb ma Everton b'self fi Frar 2009, sal-aħħar tal-istaġun 2008–09. Hu għamel id-debutt tiegħu ġewwa Goodison Park kontra Bolton Wanderers filwaqt li skorja doppjeta f'rebħa ta' 3–0. Hu spiċċa l-istaġun b'ħames gowl minn tnax-il apparenza tal-kampjonat.
Huwa rritorna lejn Manchester City fl-aħħar tal-istaġun, iżda reġa ssieħeb mill-ġdid ma' Everton b'self għall-istaġun 2009–10, bl-għażla ta' pass permanenti fit-tmiem ta' dak il-perjodu. L-ewwel gowl kompetittiv tiegħu wasal kontra AEK Athens f'logħba tal-gruppi tal-Europa League, fejn Everton rebħu 4–0. Wara li mar lura l-Brażil mingħajr permess matul il-perjodu tal-Milied, il-kowċ ta' Everton David Moyes issospendih għall-ksur ta' kondotta.Wara l-ksur ta' kondotta ma' Everton, hu rritorna ma' Manchester City u kien imsellef ma' Galatasaray fl-istess ġurnata. Huwa skorja tlett gowls matul il-perjodu ta' self ma' Galatasaray.
Huwa reġa' irritorna ma' Manchester City wara li l-perjodu ta' self ma' Galatasaray kien skada. Jô skorja gowl fil-logħba ta' ritorn kontra Portland Timbers u kien ukoll suċċessiv fil-logħob ta' ħbiberija tal-pre-staġun kontra New York Red Bulls, Borussia Dortmund u Valencia CF rispettivament. Imbagħad huwa reġa' skorja fl-Europa League f'rebħa kontra Red Bull Salzburg u fil-League Cup fit-telfa ma' West Bromwich Albion, dawn kienu ir-raba' u l-ħames gowls tiegħu għall-klabb.


=== Sport Club Internacional ===
Fl-20 ta' Lulju 2011, wara l-perjodu diżappuntanti ma' Manchester City, fejn skorja 6 gowls f'41 apparenzi, Jô ddeċieda li jirritorna lejn il-Brażil u ssieħeb ma' Sport Club Internacional biex jipprova jerġa jqajjem l-karriera tiegħu.


=== Atlético Mineiro ===
F'Mejju 2012, Jô ffirma ma' klabb ieħor Brażiljan Atlético Mineiro, fejn hu ffurma sħubija tal-attakk ma' Ronaldinho. Hu rebaħ il-Campeonato Mineiro u għen lill-klabb jirbaħ l-ewwel titlu tal-Copa Libertadores fl-2013.Fl-4 ta' Novembru 2014, wara sensiela ta' atti ta' indixxiplina, Jô kien irrappurtat rilaxxat mill-uffiċjali tal-klabb. Fl-10 ta' Jannar 2015, kien mill-ġdid fl-iskwadra flimkien ma Emerson Conceição u André, li kienu wkoll ġew sospiżi mill-kowċ Levir Culpi. Fit-3 ta' Mejju 2015, wara aktar minn sena mingħajr gowl wieħed, Jô qam bħala sostitut fil-finali tal-Campeonato Mineiro 2015 kontra Caldense u skorja l-gowl tar-rebħa tal-logħba minn pożizzjoni ta' offside, biex b'hekk Atlético rebħu 2-1 u ġew inkurunati ċampjins tal-kompetizzjoni għat-43 darba.


=== Al Shabab ===
F'Lulju 2015, Jô ffirma ftehim mal-klabb Emirat Al Shabab.


== Internazzjonali ==
Jô rċieva l-ewwel għajta mat-Tim nazzjonali Brażiljan f'Mejju 2007 u kien fl-iskwadra biex jilagħab kontra l-Ingilterra, iżda ma lagħabx. F'Ġunju 2007, fl-eta' ta' 20, huwa għamel id-debutt internazzjonali tiegħu f'logħba ta' ħbiberija kontra t-Turkija.
Jô kien imsemmi fl-iskwadra Brażiljana għall-Logħob Olimpiku 2008 f'Bejġing. Huwa skorja gowl f'rebħa ta' 3–0 kontra Singapor, f'logħba ta' ħbiberija pre-Olimpika. Wara li kiseb numru żgħir ta' dehriet aktar sostituti fil-Logħob Olimpiku, hu mar biex jiskorja żewġ gowls fil-logħba tat-tielet post fejn il-Brażil rebħu bl-iskor ta' 3–0 kontra l-Belġju.
Huwa ma ġiex inkluż fi kwalunkwe skwadri ulterjuri.
Fis-7 ta' Ġunju 2013, Jô kien imsejjaħ biex jissostitwixxa lil Leandro Damião għat-Tazza tal-Konfederazzjonijiet 2013, li ġie rtirat mill-iskwadra oriġinali minħabba xi korriment. Fil-logħba tal-ftuħ, hu skorja l-ewwel gowl internazzjonali tiegħu f'rebħa ta' 3–0 kontra l-Ġappun.
Huwa mbagħad skorja t-tieni gowl tiegħu għall-Brażil kontra l-Messiku fid-19 ta' Ġunju, 2013, erbat ijiem wara li skorja l-ewwel gowl tiegħu. Fis-7 ta' Settembru 2013, hu skorja t-tielet u r-raba' gowls tiegħu għall-Brażil f'logħba ta' ħbiberija kontra l-Awstralja.


=== Gowls internazzjonali ===
Punteġġi u r-riżultati tal-Brażil qedgħin fil-lista xellugija.


== Statistika ==
Aġġornata fit-3 ta' Frar 2015


== Unuri ==
CorinthiansCampeonato Brasileiro Série A: 2005CSKA MoscowPremier League Russu: 2006
Tazza Russa: 2006, 2008
Super Cup Russa: 2006, 2007InternacionalRecopa Sudamericana: 2011
Campeonato Gaúcho: 2012Atlético MineiroCampeonato Mineiro: 2013
Copa Libertadores: 2013
Recopa Sudamericana: 2014
Copa do Brasil: 2014BrażilMedalja tal-Bronż Olimpika: 2008
Tazza tal-Konfederazzjonijiet: 2013


== Referenzi ==


== Ħoloq esterni ==
Jô fuq Soccerbase