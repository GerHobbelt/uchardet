revision: 275916
title: Vitaliy Kim
url: https://mt.wikipedia.org/wiki/Vitaliy_Kim


---

Vitaliy Oleksandrovich Kim (bl-Ukren: Віталій Олександрович Кім; twieled fit-13 ta' Marzu 1981) huwa negozjant u politiku Ukren ta' dixxendenza Koreana li kien ilu Gvernatur tal-Oblast ta' Mykolaiv Oblast mill-2020. Huwa wkoll wieħed mill-figuri ewlenin fl-invażjoni Russa tal-Ukrajna fl-2022.


== Bijografija ==
Vitaliy Kim twieled fit-13 ta' Marzu 1981 f'Mykolaiv. Missieru, Oleksandr, huwa kowċ tal-basketball bl-unuri ta' dixxendenza Koryo-Saram u kien plejer fit-tim taż-żgħażagħ tal-Unjoni Sovjetika.Kim iggradwa mil-Liċeo Nru 2 ta' Mykolaiv u mill-Università Nazzjonali tal-Ammirall Makarov tal-Bini tal-Vapuri b'lawrja fix-xjenza ekonomika tal-impriżi.Fl-1998, beda jinvolvi ruħu fl-attivitajiet imprenditorjali. Huwa kien sħab fil-ġestjoni tal-kumpless tal-intratteniment ta' Ushuaja.Fl-2003, huwa ħadem għall-kumpanija Ukrpromresurs, li kienet involuta fl-awditjar tas-settur pubbliku. Mill-2005 sal-2011 huwa kellu f'idejh il-ġestjoni ta' għadd ta' impriżi f'Mykolaiv, u kien involut f'investimenti internazzjonali. Mill-2015 sal-2016, huwa kien il-kap tad-dipartiment analitiku tal-Ministeru għall-Politika Agrarja tal-Ukrajna. Huwa kien ukoll il-fundatur ta' grupp ta' kumpanija tal-iżvilupp involuti fil-kostruzzjoni tal-kumplessi residenzjali "Orange", "Concert" u "Uyutny".


=== Attività politika ===
Fl-2019, huwa kien voluntier tal-fergħa ta' Mykolaiv tal-partit Qaddej tal-Poplu fl-elezzjonijiet presidenzjali u parlamentari. Matul l-elezzjonijiet lokali tal-2020, huwa kien kandidat għal deputat tal-kunsill lokali tal-belt ta' Mykoklaiv mill-partit Qaddej tal-Poplu taħt id-distrett nru 2, filwaqt li baqa' meqjus bħala mhux partiġjan. Kim kien ukoll il-kap tal-kwartieri ġenerali tal-elezzjoni fi ħdan il-partit u kkontesta għall-kunsill lokali tal-belt u għall-kunsill reġjonali.Fil-25 ta' Novembru 2020, il-President tal-Ukrajna Volodymyr Zelensky ħatar lil Kim bħala l-Gvernatur tal-Oblat ta' Mykolaiv.


== Ħajja personali ==


=== Familja ===
Huwa miżżewweġ lil Yuliya Vitalivna Kim, u flimkien qed irabbu tlett itfal. Għandhom żewġt ibniet, Yevheniya u Oleksandra, u iben, Ruslan.Kim jitkellem bl-Ingliż, kif ukoll ftit bil-Franċiż u bil-Korean bis-saħħa tad-dixxendenza Koryo-Saram tiegħu.


=== Saħħa ===
Fid-9 ta' Diċembru 2020, Kim stqarr li martu kellha l-COVID-19 u b'hekk għamlet awtoiżolament.


== Referenzi ==