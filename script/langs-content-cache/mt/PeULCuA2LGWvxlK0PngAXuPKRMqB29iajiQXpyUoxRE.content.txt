revision: 287580
title: Shiraz
url: https://mt.wikipedia.org/wiki/Simin_Daneshvar


---

Simin Dāneshvar (bil-Persjan: سیمین دانشور ) (28 ta’ April 1921 – 8 ta’ Marzu 2012) kienet akkademika, rumanziera, kittieba tan-narrativa u traduttriċi Iranjana.Dāneshvar hija meqjusa minn ħafna bħala l-ewwel mara li kitbet ir-rumanzi fl-Iran. Il-kotba tagħha jitkellmu dwar il-ħajja tan-nies komuni Iranjani, b’mod speċjali dwar il-ħajja tan-nisa. Dāneshvar ippreżentat dawn l-istejjer fid-dawl tal-avvenimenti politiċi u soċjali li kienu qed iseħħu fl-Iran dak iż-żmien. Dāneshvar ingħatat il-mertu tal-ewwel kittieba f’diversi oqsma. Fl-1948, il-ġabra ta’ novelli Persjani bl-isem Savushun (“In-Newwieħa ta’ Siyâvash”, magħruf ukoll bħala A Persian Requiem, 1966), ġiet meqjusa bħala l-ewwel pubblikazzjoni minn mara Iranjana. Dan ix-xogħol għamel suċċess kbir fil-bejgħ. Daneshvar’s Playhouse, ġabra ta’ ħames stejjer u żewġ testi awtobijografiċi, huwa l-ewwel volum ta’ stejjer li ġew tradotti minnha. 
Dāneshvar kellha influwenza kbira fuq il-kitbiet tar-raġel tagħha Jalal al-Ahmad. Al-Ahmad u Dāneshvar ma kellhomx tfal. Hija kitbet il-ktieb The Dawn of Jalal bħala tifkira ta’ żewġha. Kienet ukoll traduttriċi famuża. Uħud mit-traduzzjonijiet tagħha huma The Cherry Orchard ta’ Anton Chekhov u The Scarlet Letter ta’ Nathaniel Hawthorne. It-triloġija li tibda bil-ktieb The Lost Island qatt ma ġiet kompluta għax l-aħħar ktieb baqa’ ma nstabx. 


== Xogħlijiet ==
Dāneshvar kitbet dwar il-ħajja tan-nisa Iranjani b’ċertu sensibbilità.
Savushun, l-iktar xogħol li kiseb suċċess għal Dāneshvar, u li ġie ppubblikat fl-1969, jiddeskrivi l-ħajja tribali ta’ ġewwa u madwar Shiraz, raħal twelidha. Savushun huwa meqjus bħala wieħed mill-aktar rumanzi Persjani li ġġeneraw bejgħ, tant li ġie ppubblikat minn tal-inqas 16–il darba, u ġie tradott f’diversi lingwi. Dāneshvar tat il-kontribut tagħha wkoll fil-perjodiċi Sokhan u Alefba.Fl-1981, Dāneshvar lestiet il-monografija dwar Jalal Al-e Ahmad, Ghoroub-e Jalal (The Sunset of Jalal's Days). 
L-istejjer ta’ Dāneshvar jirriflettu iktar ir-realtà, milli l-fantasija, u jinkludu temi dwar il-ħtif tat-tfal, it-twelid, l-adulterju, iż-żwieġ, il-mard, il-mewt, it-tradiment politiku, il-profitt inġust, l-illitteriżmu, l-injoranza, il-faqar u s-solitudni. Dawn il-problemi soċjali tas-snin sittin u sebgħin, joffru immedjatezza u kredibbiltà lill-qarrej. Dāneshvar tispira ruħha min-nies ta’ madwarha. Fi kliemha stess: “in-nies komuni għandhom ħafna x’joffru. Iridu jkunu kapaċi jagħtu liberalment u b’moħħhom mistrieħ. Aħna wkoll, għandna nroddulhom lura mill-aħjar li nistgħu. Għandna ngħinuhom b’qalbna kollha biex jiksbu dak kollu li verament jistħoqqilhom.”Language of Sleep huwa dramm bijografiku miktub minn Mona Ahmadi, li jiddeskrivi l-ħajja ta’ żewġ kittieba nisa magħrufin: il-ħajja tar-rumanziera Ġermaniża-Rumena Herta Muller u l-ħajja ta’ Simin Dāneshvar. 


== Referenzi ==