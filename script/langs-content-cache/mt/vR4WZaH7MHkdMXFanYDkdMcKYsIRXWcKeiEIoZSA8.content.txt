revision: 269133
title: "Liebru tal-\u0121nub bojod"
url: https://mt.wikipedia.org/wiki/Liebru_tal-%C4%A1nub_bojod


---

Il-Liebru tal-ġnub bojod  li hu magħruf xjentifikament bħala Lepus callotis huwa speċi ta' mammiferu plaċentat tal-familja Leporidae (leporidu), fl-ordni Lagomorpha (lagomorfu) u jinsab mifrux fil-kontinent tal-Amerika ta' Fuq.
Dan il-liebru huwa speċi b'distribuzzjoni limitata fin-Nofsinnhar tal-istat ta' New Mexico, fl-Istati Uniti u fil-Majjistral u fiċ-Ċentru tal-Messiku. Il-Liebru tal-ġnub bojod jippreferi artijiet b'elevazzjoni għolja miftuħa bil-ħaxix u jiskarta l-muntanji, l-għoljiet, il-foresti u l-arbuxelli. 
Il-Liebru tal-ġnub bojod huwa it-tieni l-akbar speċi ta' liebru fil-kontinent tal-Amerika ta' Fuq wara l-Fenek ħmar antilop.


== Klassifikazzjoni ==
Dan il-liebru huwa wieħed minn 8 speċijiet li qegħdin ikklassifikati fis-sottoġeneru Proeulagus u l-ispeċi maqsuma minn ta' l-inqas f'żewġ sottospeċi.

Ordni Lagomorpha
Familja Leporidae
Sottofamilja Leporinae
Tribù Leporini
Ġeneru Lepus
Sottoġeneru Proeulagus
Liebru tal-ġnub bojod, Lepus callotis
Sottospeċi
Lepus callotis callotis (Wagler, 1830)
Lepus callotis gaillardi (Mearns, 1896)


== Referenzi ==
Wilson, D. E.; Reeder, D. M. Mammal Species of the World (bl-Ingliż) (3 ed.). Johns Hopkins University Press. ISBN 0-8018-8221-4.
Lepus callotis fuq il-Lista Ħamra tal-IUCN 2006
Id-Databażi Palebijoloġika