revision: 269478
title: 3 ta' Settembru
url: https://mt.wikipedia.org/wiki/Settembru


---

Settembru hu d-disa' xahar tas-sena fil-kalendarju Gregorjan, kif ukoll wieħed mill-erba' xhur Gregorjani ta' 30 ġurnata.
Ix-xahar ta' Settembru jibda fl-astroloġija oċċidentali bix-xemx fis-sinjal tal-Verġni u jispiċċa f'dak tal-Miżien. Astronomikament, ix-xemx attwalment tibda fil-kostellazzjoni tal-Iljun u tispiċċa fil-kostelazzjoni tal-Miżien. Fil-Latin, septem tfisser "sebgħa" u septimus tfisser "is-seba'"; Settembru kien fil-fatt is-seba' xahar fil-kalendarju Ruman sas-sena 153 QK, meta kienet hemm riforma fil-kalendarju.Settembru jimmarka l-bidu tas-sena ekkleżjastika fil-Knisja Ortodossa Orjentali. Dan ix-xahar jibda fl-istess ġurnata tal-ġimgħa bħal Diċembru kull sena, minħabba l-fatt li hemm 91 ġurnata li jisseparaw lil Settembru u Diċembru, li hu numru multiplu ta' sebgħa (in-numru ta' ġranet f'ġimgħa). 


== Avvenimenti f'Settembru ==

Dan hu l-bidu tas-sena akkademika f'ħafna pajjiżi
Jum il-Missier fl-Awstralja – fl-ewwel Ħadd
Jum il-Missier fi New Zealand – fl-ewwel Ħadd
Patriot Day fl-Istati Uniti – 11 ta' Settembru
Jum l-Indipendenza fil-Messiku – 16 ta' Settembru
Jum l-Eroj Nazzjonali f'Saint Kitts u Nevis – 16 ta' Settembru
Jum l-Indipendenza f'Saint Kitts u Nevis – 19 ta' Settembru


== Mixxellanja ==
Fl-1752, l-Imperu Brittaniku adotta l-kalendarju Gregorjan.
Settembru fl-Emisferu tat-Tramuntana hu l-istaġun ugwali għal Marzu fl-Emisferu tan-Nofsinhar u viċi-versa.


== Referenzi ==


== Ħoloq esterni ==