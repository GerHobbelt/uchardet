revision: 278475
title: UK Singles Chart
url: https://mt.wikipedia.org/wiki/Nicole_Hohloch


---

Nicole Seibert (née Hohloch; twieldet fil-25 ta' Ottubru 1964), magħrufa professjonalment bħala Nicole, hija kantanta Ġermaniża.
Nicole irrapreżentat lill-Ġermanja fil-Festival tal-Eurovision 1982 meta rebħet bil-kanzunetta, "Ein bißchen Frieden" ("Xi Ftit tal-Paċi"), b'mużika ta' Ralph Siegel u lirika ta' Bernd Meinunger. Meta reġgħet kantat il-kanzunetta wara t-tmiem tal-votazzjoni, hi esegwixxiet partijiet tal-kanzunetta bl-Ingliż, Franċiż u Olandiż flimkien mal-lingwa oriġinali, il-Ġermaniż.
Il-verżjoni Ingliża ta' din il-kanzunetta "A Little Peace" waslet biex saret il-500 kanzunetta li kklassifikat fl-ewwel post fil-UK Singles Chart tar-Renju Unit. Ġew ippublikati verżjonijiet oħra bil-Franċiż ("La Paix sur Terre"), bl-Olandiż ("Een beetje vrede"), bl-Ispanjol ("Un poco de paz"), bid-Daniż ("En smule fred"), bl-Isloven ("Malo miru") u bil-Pollakk ("Troszeczkę ziemi, troszeczkę słońca").


== Referenzi ==


== Ħoloq esterni ==
Sit uffiċjali
Lirika ta' Ein bißchen Frieden
Nicole Hohloch fuq l-Internet Movie Database