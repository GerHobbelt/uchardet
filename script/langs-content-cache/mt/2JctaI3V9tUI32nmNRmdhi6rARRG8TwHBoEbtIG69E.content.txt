revision: 274600
title: Festival ta' Sanremo
url: https://mt.wikipedia.org/wiki/Festival_ta%27_Sanremo


---

Il-Festival ta' Sanremo, magħruf ukoll bħala l-Festival tal-Kanzunetta Taljana ta' Sanremo, huwa l-iktar festival Taljan popolari fil-qasam tal-kant. Dan isir kull sena fil-belt ta' Sanremo, il-Liguria, u jikkonsisti f'kompetizzjoni bejn għadd ta' kanzunetti li qatt ma jkunu nstemgħu qabel.Il-Festival ta' Sanremo huwa l-iktar kompetizzjoni mużikali televiżiva annwali li ilha ssir l-iktar fid-dinja fuq livell nazzjonali. Huwa wkoll il-bażi u l-ispirazzjoni għall-Festival tal-Eurovision. Il-Festival ta' Sanremo huwa l-ekwivalenti mużikali għall-Premio Regia Televisiva għat-televiżjoni, għall-Premio Ubu għall-ispettakli teatrali, u għall-Premio David di Donatello għall-films.
L-ewwel edizzjoni tal-Festival ta' Sanremo, li saret bejn id-29 u l-31 ta' Jannar 1951, ixxandret mill-istazzjon tar-radju tar-RAI Rete Rossa, fejn l-unika tliet parteċipanti dak iż-żmien kienu Nilla Pizzi, Achille Togliani, u Duo Fasano. Mill-1955 'il quddiem, l-edizzjonijiet kollha tal-festival ixxandru f'ħin reali mill-istazzjon televiżiv Taljan ta' Rai 1.
Mill-1951 sal-1976, il-Festival sar fil-Casinò ta' Sanremo, iżda mill-1977 'il quddiem, l-edizzjonijiet kollha ta' wara saru fit-Teatru Ariston, għajr fl-1990, meta sar fis-Suq il-Ġdid tal-Fjuri tal-belt.
Bejn l-1953 u l-1971, għajr fl-1956, kull kanzunetta kienet tiġi kantata darbtejn minn żewġ kantanti differenti, u kull wieħed kien juża arranġament orkestrali individwali, sabiex jesprimi t-tifsira tal-festival bħala kompetizzjoni tal-kompożituri u mhux tal-kantanti. Matul dan iż-żmien tal-festival, id-drawwa kienet li verżjoni waħda tal-kanzunetta kienet tiġi kantata minn artist Taljan filwaqt li verżjoni oħra tal-kanzunetta kienet tiġi kantata minn artist internazzjonali li kien jiġi mistieden għall-festival. Dan sar mod kif bosta artisti internazzjonali ddebuttaw bil-kanzunetti tagħhom, fosthom Louis Armstrong, Stevie Wonder, Cher, Dionne Warwick, Jose Feliciano, Roberto Carlos, Paul Anka, Yardbirds, Marianne Faithfull, Shirley Bassey, Mungo Jerry, Kiss, u bosta oħrajn.
Il-kanzunetti li jintgħażlu għall-kompetizzjoni jkunu bit-Taljan (jew b'djalett Taljan), u l-iktar tliet kanzunetti vvutati jingħataw premju. Jingħataw ukoll premjijiet speċjali oħra, fosthom il-Premju mill-Kritiċi, li nħoloq b'mod ad hoc mill-istampa fl-1982 biex tiġi ppremjata l-kwalità tal-kanzunetta ta' Mia Martini, u li ssemma għaliha wara mewt il-kantanta fl-1996.
Il-Festival ta' Sanremo spiss intuża bħala metodu biex tintgħażel il-kanzunetta Taljana għall-Festival tal-Eurovision. Kien il-punt ta' tluq għall-karrieri ta' wħud mill-iktar kantanti Taljani ta' suċċess, fosthom Andrea Bocelli, Il Volo, Giorgia, Laura Pausini, Måneskin, Eros Ramazzotti, u Gigliola Cinquetti.


== Rebbieħa ==


=== It-taqsima tal-Artisti l-Kbar ===


==== Snin 50 tas-seklu 20 ====


==== Snin 60 tas-seklu 20 ====


==== Snin 70 tas-seklu 20 ====


==== Snin 80 tas-seklu 20 ====


==== Snin 90 tas-seklu 20 ====


==== L-ewwel deċennju tas-seklu 21 ====


==== Snin 10 tas-seklu 21 ====


==== Snin 20 tas-seklu 21 ====


=== Taqsima tal-Kantanti Emerġenti ===


==== Snin 80 tas-seklu 20 ====


==== Snin 90 tas-seklu 20 ====


==== L-ewwel deċennju tas-seklu 21 ====


==== Snin 10 tas-seklu 21 ====


==== Snin 20 tas-seklu 21 ====


=== Taqsimiet oħra ===


== Referenzi ==