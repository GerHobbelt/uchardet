revision: 277254
title: Susanne Georgi
url: https://mt.wikipedia.org/wiki/Susanne_Georgi


---

Susanne Jonah-Lynn Georgi (Sjølund, 27 ta' Lulju, 1976) hi kantanta Daniża li tgħix u taħdem l-Andorra. 
Georgi bdiet il-karriera tagħha flimkien ma' oħta fid-dwett Me & My, fejn il-grupp wassal diversi kanzunetti f'xi klassifiki tal-mużika madwar l-Ewropa. Huma pparteċipaw ukoll fil-finali nazzjonali Daniża għall-Festival tal-Eurovision 2007, fejn spiċċaw fis-sitt post. Bħalissa, Georgi qed taħdem fuq ir-raba' album tagħha. 


== Eurovision 2009 ==
Susanne irrapreżentat lill-Andorra fil-Festival tal-Eurovision 2009 f'Moska, ġewwa r-Russja bil-kanzunetta "La teva decisió (Get a Life)". Ir-riżultati fil-finali nazzjonali tal-Andorra urew li hi kisbet 47% tal-voti tal-ġurija u 66% tal-votazzjoni pubblika. Il-kanzunetta però naqset li ssib post fil-finali, wara li waqfet fis-semifinali. Susanne, barra din il-parteċipazzjoni diretta f'dan il-konkors, fil-Festival tal-Eurovision 2007 kienet ħabbret il-voti Daniżi waqt il-finali li saret f'Ħelsinki.


== Ħoloq esterni ==
Susanne Georgi fuq MySpace