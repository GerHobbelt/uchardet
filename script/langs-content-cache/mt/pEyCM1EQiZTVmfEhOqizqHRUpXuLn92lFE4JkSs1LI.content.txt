revision: 281826
title: "Opossum bugeddum ta' \u017Caqqu gri\u017Ca"
url: https://mt.wikipedia.org/wiki/Opossum_bugeddum_ta%27_%C5%BCaqqu_gri%C5%BCa


---

L-Opossum bugeddum ta' żaqqu griża jew opossum far ta' żaqqu griża, magħruf xjentifikament bl-isem ta' Caenolestes caniventer, huwa mammiferu marsupjal notturn ta' daqs żgħir, nattiv tal-Amerika t'Isfel li jippreferi l-foresti ta' altitudni għolja qalb l-Andi. 


== Deskrizzjoni ==
Din l-ispeċi hija simili ħafna tal-ispeċi l-oħrajn li qegħdin miġburin fl-istess ġeneru {Caenolestes}. 
L-opossum bugeddum ta' żaqqu griża għandu l-pil qasir u folt ta' lewn li jvarja mill-kannella għall-griż li jiċċara fin-naħa taż-żaqq. Il-wiċċ tawwali li ġej għall-ponta mgħammar b'par għajnejn ċkejknin, u fuq ir-ras jinsabu par widnejn tondi.
It-tul totali huwa ta' 256 millimetru, ir-ras u l-ġisem 129 millimetru u d-denb ta' 127 millimetru ieħor, għalkemm dan jista jvarja xi ftit minn reġjun għal ieħor tul id-distribuzzjoni tal-ispeċi, filwaqt li l-piż totali huwa ta' madwar 45 gramma.
In-nisa ta' dan il-marsupjal m'għandhomx marsupju.


== Dieta ==
L-Opossum bugeddum ta' żaqqu griża huwa marsupjal b'dieta karnivora li tikkonsisti minn varjetà ta' insetti u annimali vertebrati żgħar.


== Distribuzzjoni ==
L-Opossum bugeddum ta' żaqqu griża huwa mammiferu pjutost rari, li għandu firxa żgħira fil-kontinent tal-Amerika t'Isfel u jgħix fil-foresti u l-prateriji umdi tal-Andi, fin-Nofs in-Nhar tal-Ekwador u fit-Tramuntana tal-Peru.


== Klassifikazzjoni ==
Ordni Paucituberculata
Familja Caenolestidae
Ġeneru Caenolestes
Opossum bugeddum ta' żaqqu griża, Caenolestes caniventer


== Konservazzjoni ==
Din l-ispeċi, fil-lista l-ħamra tal-Unjoni Internazjonali għall-Konservazzjoni tan-Natura (IUCN red list) qiegħda mmniżżla bħala fi stat ta' riskju ta' estinzjoni baxx.


== Referenzi ==
Gardner, Alfred (November 16, 2005). Wilson, D. E., and Reeder, D. M. (eds) Mammal Species of the World, 3rd edition, Johns Hopkins University Press, 19. ISBN 0-801-88221-4.


== Ħoloq esterni ==
Caenolestes caniventer In: 2007 IUCN Red List of Threatened Species. IUCN 2007.