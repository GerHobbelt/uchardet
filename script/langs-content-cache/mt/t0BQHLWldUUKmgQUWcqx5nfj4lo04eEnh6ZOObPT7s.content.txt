revision: 225042
title: "FIFA Pusk\xE1s Award"
url: https://mt.wikipedia.org/wiki/FIFA_Pusk%C3%A1s_Award


---

Il-FIFA Puskás Award huwa unur li ġie stabbilit fl-20 ta' Ottubru 2009 mill-FIFA (Fédération Internationale de Football Association) fuq rikjesta tal-President Sepp Blatter li jingħata lill-plejer li jkun skorja l-isbaħ gowl tas-sena.
L-unur huwa b'ġieħ Ferenc Puskás, kaptan tat-tim nazzjonali Ungeriż fis-snin ħamsin u protagonista tas-suċċessi mar-Real Madrid fis-snin sittin. Puskás huwa kkunsidrat minn ħafna bħala wieħed mill-aktar attakkanti b'saħħithom u prolifiċi li l-futbol Ewropew qatt ipproduċa, u skorja 84 gowl f'85 logħba internazzjonali. Hu kien wieħed mill-aqwa skorers tas-seklu 20 b'512-il gowl f'528 logħba.
L-ewwel serata saret fil-21 ta' Diċembru 2009 fl-Iżvizzera, bil-plejer Portugiż Cristiano Ronaldo joħroġ rebbieħ.


== Kriterji ==
Il-bellezza tal-gowl (kriterju suġġettiv — xutt mid-distanza, azzjoni tat-tim, gowl akrobatiku, gowl individwali, etċ.)
L-importanza tal-partita (kriterju oġġettiv — limitat għal timijiet internazzjonali "A", kompetizzjonijiet kontinentali u kampjonati tal-ogħla diviżjoni).
Il-gowl m'għandux ikun frott ta' fortuna, żbalji jew devjazzjoni ta' sieħeb jew l-avversarju.
Il-gowl għandu jsostni l-fair play, jiġifieri, il-plejer ma kellux iġib ruħu ħażin fil-logħba jew ikun instab akkużat b'doping.


== Rebbieħa ==


== Ħoloq esterni ==
Paġna uffiċjali fuq FIFA.com