revision: 273050
title: Shanghai Shenhua FC
url: https://mt.wikipedia.org/wiki/Stephan_El_Shaarawy


---

Stephan El Shaarawy (twieled fis-27 ta' Ottubru 1992) huwa plejer tal-futbol Taljan li jilgħab bħala ċentrukampist ma' Roma. Hu hu mlaqqam Il Faraone (Il-Fargħun) minħabba li missieru huwa Eġizzjan.
El Shaarawy beda l-karriera tiegħu ma' Genoa. Il-prestazzjonijiet tiegħu meta kien misluf lil Padova wasslu lill-Milan sabiex jiffirmawh. Fl-2012, El Shaarawy ġie klassifikat fit-52 post fost l-aqwa 100 plejer tal-futbol fid-dinja mill-gazzetta The Guardian.


== Tfulija ==
Stephan El Shaarawy twieled f'Savona minn missier Eġizzjan u omm Taljana. Ir-reliġjon tiegħu huwa Musulman.


== Karriera tal-klabb ==


=== Bidu tal-karriera ===
El Shaarawy beda l-karriera ta' żgħożitu fil-klabb reġjonali tas-Serie A , Genoa fl-età ta 14.


=== Genoa ===
Fil-21 ta' Diċembru 2008, meta kellu 16-il sena u 55 ġurnata, huwa għamel l-ewwel debutt fit-tim tiegħu, billi lagħab għaxar minuti f'logħba tas-Serie A kontra Chievo, ir-raba' l-iżgħar plejer li qatt lagħab logħba fis-Serie A sa dak iż-żmien. Dik kienet l-unika dehra tiegħu fl-istaġun.


=== Padova ===
F'Ġunju 2010 huwa kien imsellef lil Padova għall-istaġun 2010–11 fis-Serie B. Fil-perjodu tas-self tiegħu lejn Padova, huwa malajr ħareġ bħala element ewlieni għat-tim, li wassal il-klabb Venezjan għall-fażi finali tal-promozzjoni fejn imbagħad tilfu man-Novara. Huwa ngħata l-unur tal-Plejer tas-Sena fis-Serie B fl-2011 għall-prestazzjonijiet tajba tiegħu mal-Padova.


=== Milan ===

Fil-25 ta' Ġunju 2011, El Shaarawy iffirma mal-ġganti tas-Serie A Milan.Fit-18 ta' Settembru 2011, El Shaarawy għamel id-debutt tiegħu ma' Milan fi Stadio San Paolo f'telfa ta' 3–1 kontra Napoli fis-Serie A. Tlett ijiem wara, wara li daħal bħala sostitut flok l-imweġġa Alexandre Pato, hu skorja l-ewwel gowl mal-klabb biex salva dro ta' 1–1 kontra Udinese. Fl-ewwel sitt xhur tiegħu ma' Milan, huwa għamel total ta' seba' preżenzi li qajmu rapporti fl-istampa li hu jista' jkun misluf barra għal aktar logħob. Madankollu, deċiżjoni kienet magħmula bejn Galliani (id-direttur ta' Milan), Allegri (kowċ kurrenti) u għalih nnifsu biex jibqa' fil-klabb fil-futur qarib.
Fit-23 ta' Jannar 2012, El Shaarawy pprovda assist għal Robinho fir-rebħa ta' 3–0 kontra Cesena fis-Serie A, li kien l-ewwel assist tiegħu mar-Rossoneri. Fit-8 ta' Frar 2012, El Shaarawy skorja f'telfa ta' 1–2 kontra Juventus fl-ewwel leg tas-semifinali tal-Coppa Italia. Tlett ijiem wara, hu skorja l-gowl tar-rebħa importanti kontra Udinese. Din kienet l-ewwel telfa ta' Udinese f'darhom f'dan l-istaġun u dawru l-forma fqira ta' Milan.
Fil-25 ta' Lulju 2012, El Shaarawy iffirma estensjoni tal-kuntratt sal-2017. Fit-3 t'Ottubru 2012, hu skorja l-ewwel gowl tiegħu fil-UEFA Champions League kontra Zenit, biex sar l-iżgħar skorer fl-istorja tal-Milan fl-età ta 19-il sena u 342 ġurnata. Huwa skorja żewġ gowls fid-derby kontra Napoli li salva lill-Milan milli jitilfu logħba importanti. El Shaarawy kompla l-forma tiegħu b'żewġ gowls oħra fil-logħba kontra Catania, li spiċċat b'rebħa ta' 3–1. Huwa spiċċa l-ewwel nofs tal-istaġun bħala l-aqwa skorer tal-klabb b'erbatax-il gowl fil-kampjonat u sittax fil-kompetizzjonijiet kollha.


=== Monaco ===
Fit-13 ta' Lulju 2015, El Shaarawy issieħeb taħt self ma' Monaco għal staġun, b'għażla li jinxtara fl-aħħar tal-istaġun. Huwa għamel id-debutt mal-klabb fit-28 tal-istess xahar, fit-tielet rawnd ta' kwalifika taċ-Champions League, li ħa post Anthony Martial fl-aħħar 7 minuti tal-partita, Monaco rebħu bl-iskor ta' 3–1 kontra BSC Young Boys. Fit-tieni leg ġewwa Stade Louis II lagħab għall-ewwel darba mal-ewwel ħdax u skorja l-ewwel gowl għal Monaco f'rebħa ta' 4–0.


== Karriera internazzjonali ==
Minħabba missieru, El Shaarawy ikkwalifika biex jilgħab għat-tim nazzjonali tal-Eġittu, iżda ġie miċħud mil-kowċ Hassan Shehata jiddikjara li "mhux kull Eġizzjan jilgħab f'kampjonat barrani jikkwalifika biex jilgħab għat-tim nazzjonali".
El Shaarawy beda jilgħab mat-tim tal-Italja ta' taħt is-17-il sena u ħa sehem kemm fil-Kampjonati Ewropej ta' taħt is-17-il sena 2009 u t-Tazza tad-Dinja ta' taħt is-17-il sena 2009.Huwa għamel id-debutt tiegħu mat-tim ta' taħt il-21 sena f'Novembru 2011, fil-logħba ta' kwalifika kontra l-Ungerija.Fil-15 t'Awwissu 2012, iddebbutta mat-tim nazzjonali tal-Italja, fil-telfa ta' 2–1 f'logħba ta' ħbiberija kontra l-Ingilterra.  El Shaarawy skorja l-ewwel gowl għall-Italja fit-tielet dehra tiegħu, fl-14 ta' Novembru 2012 f'rebħa ta' 2–1 f'logħba oħra ta' ħbiberija kontra Franza.El Shaarawy ma kienx inkluż fl-iskwadra Taljana għat-Tazza tad-Dinja 2014, wara li tilef ħafna mill-istaġun 2013–14 minħabba korriment.Fl-10 ta' Ottubru 2015, El Shaarawy skorja l-gowl tar-rebħa għall-Italja kontra l-Ażerbajġan f'logħba ta' kwalifka għall-Kampjonati Ewropej 2016; dan kien l-ewwel gowl internazzjonali tiegħu minn Novembru tal-2012, biex b'hekk l-Italja kisbet post fl-Euro 2016.


== Statistika ==


=== Klabb ===
Statistiċi aġġornati fl-24 ta' Mejju 2015.1Jinkludu kompetizzjonijiet tat-tazzi bħall-Coppa Italia u l-Coupe de France.2Kompetizzjonijiet Ewropej jinkludu l-UEFA Europa League u l-UEFA Champions League.


=== Internazzjonali ===
Statistiċi aġġornati fis-17 ta' Novembru 2015.


=== Gowls internazzjonali ===
Punteġġi u r-riżultati tal-Italja qedgħin fil-lista xellugija.


== Unuri ==


=== Klabb ===
GenoaCampionato Nazionale Primavera: 2009–10
Coppa Italia Primavera: 2008–09
Supercoppa Primavera: 2009MilanSupercoppa Italiana: 2011


=== Individwali ===
Tim tat-turnew tal-Kampjonati Ewropej ta' taħt is-17-il sena: 2009
Plejer tas-Sena tas-Serie B: 2011
Plejer Żagħżugħ tas-Sena tas-Serie A: 2012
Pallone d'Argento: 2012–13


== Referenzi ==


== Ħoloq esterni ==
Stephan El Shaarawy fuq National-Football-Teams.com 
Stephan El Shaarawy – statistika tal-kampjonat Franċiż fuq LFP 
Stephan El Shaarawy – rekord kompetittiv tal-FIFA (arkivjat) 
Stephan El Shaarawy – rekord fil-kompetizzjonijiet tal-UEFA (arkivju)