revision: 285670
title: Neymar
url: https://mt.wikipedia.org/wiki/Neymar


---

Neymar da Silva Santos Júnior (twieled fil-5 ta' Frar 1992), komunement magħruf bħala Neymar, huwa plejer tal-futbol li jilgħab ma' Paris Saint-Germain mat-tim nazzjonali Brażiljan, prinċiparjament bħala attakkant. F'Mejju 2013, hu laħaq ftehim biex jissieħeb ma' FC Barcelona fuq kuntratt ta' ħames snin.Fl-età ta' 19, Neymar rebaħ l-unur tal-Plejer tas-Sena tal-Amerika t'Isfel fl-2011, wara li ġie t-tielet fl-2010. Huwa segwa dan billi rebaħ l-istess unur mill-ġdid fl-2012. Fl-2011 Neymar irċieva nominazzjonijiet għall-FIFA Ballon d'Or, fejn hu kien ġie l-għaxar post, u l-FIFA Puskás Award, li rebaħ. Huwa magħruf għall-aċċelerazzjoni tiegħu, veloċità, ħiliet u rfinar. Bl-istil ta' logħob tiegħu kiseb lilu nnifsu akklamazzjoni kritika, bil-partitarji, midja u eks plejers iqabbluh mal-attakkant Arġentin Lionel Messi u l-eks plejer Brażiljan Pelé, li sejjaħ lin-Neymar "plejer eċċellenti".Neymar issieħeb ma Santos fl-2003 u wara li żdied permezz tal-gradi, ġie promoss għall-ewwel skwadra tat-tim. Huwa għamel id-debutt tiegħu għal Santos fl-2009, u kien ivvotat l-aqwa l-iżgħar plejer tal-Campeonato Paulista 2009. B'aktar unuri segwiti, Neymar kien ivvotat l-aħjar plejer tal-Campeonato Paulista 2010, u kien ukoll l-aqwa skorer fil-Copa do Brasil 2010 bi 11-il gowl. Huwa spiċċa l-istaġun 2010 bi 42 gowls f'60 logħba kif ukoll il-klabb tiegħu kiseb id-Doppjetta. Neymar reġa' kien ivvotat l-aħjar plejer tas-sena 2011 kif it-tim tiegħu żam it-titolu tal-istat u Santos ukoll rebħu il-Copa Libertadores 2011 fejn Neymar skorja 6 gowls fi 13-il apparenza. Hu wkoll kellhu rwol ewlieni fl-iżgurar tad-Doppjetta Kontinentali għat-tim tiegħu.Huwa rċieva l-Ballun tal-Bronż fit-Tazza tad-Dinja tal-Futbol 2011, fejn Santos għamluha għall-finali u kienu megħluba minn Barcelona, 4–0.Neymar huwa Brażiljan internazzjonali, huwa lagħab f'erba' timijiet differenti tal-Brażil, U17, U20, U23 u mat-tim tal-kbar. Fl-10 ta' Awwissu 2010, fl-età ta' 18, huwa għamel id-debutt tiegħu għas-Seleção f'logħba ta' ħbiberija kontra l-Istati Uniti; huwa skorja b'daqqa ta' ras fit-28 minuta, li kkontribwixxa għar-rebħa ta' 2–0 għall-Brażil. Hu kien l-aqwa skorer tal-Kampjonat Sud Amerikan taż-żagħżagħ 2011 b'disa gowls, inklużi tnejn fil-finali, f'rebħa ta' 6–0 kontra l-Urugwaj, hu għen lil  Brażil biex jirbħu l-11-il titolu tagħhom f'din il-kompetizzjoni.


== Bijografija ==
Neymar da Silva Santos, Júnior twieled ġewwa Mogi das Cruzes, São Paulo, minn Neymar da Silva, Sr. u Nadine Santos. Huwa wiret ismu minn missieru, li huwa futboler preċedenti u sar konsulent tat-talenti bħal ibnu Neymar li beda jikber. Il-kummenti ta' Neymar fuq l-irwol ta' missieru "Missieri kien maġenbi minn meta kont żgħir. Hu kien jati kas tal-affarijiet, il-finanzi tiegħi u l-familja tiegħi." Meta kiber, Neymar ikkombina l-imħabba tiegħu mal-futsal u l-futbol tat-triq.Fl-1992, Neymar mexxa mal-familja tiegħu lejn São Vicente, fejn hu beda jilgħab mal-klabb taż-żgħażagħ Portuguesa Santista. Imbgħad, fl-2003, hu mar fil-muniċipalità São Paulo, Santos, hemm hekk Neymar issieħeb ma' Santos FC. Bis-suċċess tal-karriera żgħażugħa tiegħu u żieda fid-dħul, il-familja xtrat l-ewwel proprjetà tagħha, dar ħdejn il-Vila Belmiro. Il-kwalità tal-ħajja tal-familja tjiebet, fl-età ta' 15, Neymar kien jaqla 10,000 reais kull xahar u ta' 16-il sena, 25,000 reais kull xahar. Meta kellu 17, huwa ffirma kuntratt biex isir plejer professjonali, hu kien tjieb ħafna u kiseb post fl-ewwel tim ta' Santos u kif ukoll irċieva sponsorizzazzjonijiet.


== Statistika ==


=== Klabb ===
Mid-19 ta' Mejju 2013
1Tinkludi l-Copa Sudamericana, Recopa Sudamericana.


=== Internazzjonali ===
Mid-19 ta' Ġunju 2013.