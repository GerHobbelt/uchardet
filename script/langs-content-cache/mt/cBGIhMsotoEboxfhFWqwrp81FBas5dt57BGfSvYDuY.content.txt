revision: 284543
title: Julie Wilhelmine Hagen-Schwarz
url: https://mt.wikipedia.org/wiki/Julie_Wilhelmine_Hagen-Schwarz


---

Julie Wilhelmine Hagen-Schwarz ( 27 ta' Ottubru 1824– 20 ta' Ottobru 1902) kienet pittriċi Ġermaniża tal-Baltiku, primarjament tar-ritratti.


== Bijografija ==
Kienet bint il-pittur August Matthias Hagen  ; twieldet waqt li l-ġenituri tagħha kienu fuq eskursjoni tal-pittura. Hija uriet interess bikri fit-tpinġija, u għalhekk missierha ma ħela l-ebda żmien biex jagħtiha il-lezzjonijiet. Wara li ggradwat mill-iskejjel pubbliċi, hija rreġistrat fl-Università ta' Dorpat (issa magħrufa bħala l-Università ta' Tartu), fejn  ġiet attirata għall-pittura tar-ritratti. 
Wara li ggradwat, hija rċeviet borża ta' studju biex tistudja l-Ġermanja. Bdiet tistudja ma' Friedrich Gonne fi Dresden, imbagħad marret Munich, kisbet pożizzjoni fil-workshops ta' Moritz Rugendas. Tliet snin wara, hi rritornat lejn Tartu u rċeviet borża ta' studju oħra miz-Zar Nicholas I biex tistudja l-Italja. Din id-darba, hija kienet akkumpanjata minn missierha, li ttama li l-klima Taljana tgħin biex ittejjiblu l-vista. 
Fl-1854 hi rritornat id-dar, diġà artist magħruf minħabba l-parteċipazzjoni tagħha f'diversi wirjiet madwar l-Ewropa. Ftit wara, hija żżewġet l-astronomu Ludwig Schwarz, li aktar tard sar Direttur tal-osservatorju lokali. Il-qamar tal-għasel tagħhom kienet tikkonsisti fi spedizzjoni lejn ix-Xlokk tas-Siberja, li tkopri 600 mil, fejn żewġha kien parti minn tim li jesplora riżorsi minerali u jħejji mappa dettaljata f’isem is-Soċjetà Ġeografika Russa. Kif wieħed kien jistenna, hi ħadet l-opportunità biex tpinġi dak kollu li kien ta' interess. 

Fl-1858, hija saret l-ewwel mara eletta għall-Akkademja Imperjali tal-Arti.  Wara dan, qattgħet ħafna mill-ħin tagħha f'San Pietruburgu, billi tipparteċipa fl-esibizzjonijiet lokali u nazzjonali kollha. B'kollox, hija pproduċiet aktar minn 700 ritratt.


== Pittura magħżula ==

		
		
		
		


== Referenzi ==