revision: 266060
title: Murexia
url: https://mt.wikipedia.org/wiki/Murexia


---

Murexia huwa ġeneru ta' mammiferi, il-marsupjali karnivori (eżattament id-Dasjur tal-pil qasir, għalkemm jissejjaħ ukoll bl-isem ta' ġurdien marsupjal tal-pil qasir), tal-kontinent Awstraljan.
Dan il-ġeneru qiegħed klassifikat fil-klassi Mammalia, fis-sottoklassi Theria, fl-infraklassi Metatheria (il-marsupjali kollha), fis-superordni Australidelphia (il-marsupjali Awstraljani kollha u l-kolokolo tal-kontinent tal-Amerika t'Isfel), fl-ordni Dasyuromorphia (il-marsupjali karnivori tal-kontinent Awstraljan), fil-familja Dasyuridae, fis-sottofamilja Dasyurinae u fit-tribù Phascogalini ma' sitt ġeneri oħra, li huma Antechinus, Murexechinus, Micromurexia, Paramurexia, Phascomurexia u Phascogale.
Il-ġeneru Murexia huwa wieħed monotipiku u b'hekk jiġbor fih speċi waħda biss (dan il-ġeneru għal żmien twil kien jiġbor fih żewġ speċi sakemm testijiet morfoloġiċi u ġenetiċi wrew li l-ispeċi l-oħra kienet distinta jew differenti biżżejjed biex tkun separata u riklassifikata fil-ġeneru Paramurexia).


== Lista tal-ispeċi tal-ġeneru Murexia ==
Ġeneru Murexia (Tate u Archbold, 1937)
Murexia longicaudata (Schlegel, 1866)


== Referenzi ==
Wilson, D. E.; Reeder, D. M. Mammal Species of the World, 3rd edition, Johns Hopkins University Press, ISBN 0-8018-8221-4
Ronald M. Nowak. Walker's Mammals of the World, Johns Hopkins University Press, Baltimore 1999. ISBN 0-8018-5789-9


== Ħoloq esterni ==
Siġra filoġenetika tal-Marsupjali