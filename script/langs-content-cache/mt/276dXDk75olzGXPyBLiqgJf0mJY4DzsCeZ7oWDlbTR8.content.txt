revision: 269469
title: "21 ta' \u0120unju"
url: https://mt.wikipedia.org/wiki/%C4%A0unju


---

Għal użi oħra, ara Ġunju (diżambigwazzjoni)Ġunju hu s-sitt xahar tas-sena fil-kalendarju Gregorjan u għandu 30 jum. Ix-xahar hu msemmi għall-alla Rumana Ġuno, il-mara ta' Ġove.
Fil-bidu ta' Ġunju, ix-xemx titla' fil-kostellazzjoni tal-Barri; fl-aħħar ta' Ġunju x-xemx titla' fil-kostellazzjoni tat-Tewmin. Madanakollu, minħabba l-preċessjoni tal-ekwinozji, Ġunju jibda bix-xemx fis-simbolu astroloġiku tat-Tewmin, u jispiċċa bix-xemx fis-simbolu tal-Qabru. Ġunju hu x-xahar bl-ikbar numru ta' sigħat ta' dawl tax-xemx fl-emisferu tat-Tramuntana u bl-inqas numru ta' sigħat ta' dawl tax-xemx fl-emisferu ta' Nofsinhar.
Ġunju, fl-emisferu tat-Tramuntana hu l-ekwivalenti staġjonali ta' Diċembru fl-emisferu ta' Nofsinhar u viċi-versa. Ix-xahar ta' Ġunju — fl-emisferu tat-Tramuntana — hu fir-rebbiegħa sal-21, meta s-sajf jibda.

Dan ix-xahar hu magħruf għall-għad kbir ta' tiġijiet matulu. Dan in-numru kbir ta' żwiġijiet jista' jiġi attribwit lill-alla Ġuno jew Ħera, li Ġunju hu msemmi għaliha. Ġuno hi l-alla protetriċi taż-żwieġ, u għalhekk xi nies jaħsbu li żwieġ li jsir f'dan ix-xahar ikollu r-riżq.


== Avvenimenti f'Ġunju ==
F'1 ta' Ġunju l-Kenja tikkomemora l-Madaraka Day, li tfakkar meta huma kisbu l-ħakma interna tal-pajjiż (wara segwiet l-Indipendenza).
Jum il-Bandiera tal-Iżvezja (6 ta' Ġunju), fl-Istati Uniti (14 ta' Ġunju), fid-Danimarka (15 ta' Ġunju), fl-Arġentina (20 ta' Ġunju) u fir-Rumanija (26 ta' Ġunju).
Għeluq is-snin tal-karattru ta' Disney, Donald Duck – 9 ta' Ġunju
Kamehameha Day, fil-11 ta' Ġunju, hi vaganza statali fil-Ħawaj, Stati Uniti, fejn jonorow l-ħâkem li stabilixxa l-unifikazzjoni tas-saltna tal-Ħawaj
Jum l-Indipendenza fil-Filippini – 12 ta' Ġunju
Festa ta' Sant'Antnin ta' Padova – 13 ta' Ġunju
Bloomsday fl-Irlanda – 16 ta' Ġunju
Juneteenth – 19 ta' Ġunju
"Jum il-Martri" fl-Ertirea – 20 ta' Ġunju
Jum San Ġwanni l-Battista fil-Quebec – 24 ta' Ġunju
Festa ta' San Pietru u San Pawl, patruni prinċipali tal-Knisja Kattolika – 29 ta' Ġunju
Jum il-Missier (fil-Belġju fit-tieni Ħadd ta' Ġunju; fl-Istati Uniti, fir-Renju Unit, fil-Messiku, fl-Olanda, fl-Irlanda u fil-Kanada fit-tielet Ħadd ta' Ġunju).
Ħafna skejjel fl-Istati Uniti jibdew il-vaganzi tas-sajf.
L-ewwel Tnejn ta' Ġunju hi waħda mill-btajjel pubbliċi fl-Irlanda; fil-kalendarju Irlandiż dan ix-xahar hu msejjaħ Meitheamh u hu x-xahar tan-nofs tal-istaġun tas-sajf. F'dan ix-xahar ma jkunx hemm skola għal dawk li jattendu l-iskejjel sekondarji (kif ukoll matul Lulju u Awissu), waqt li Ġunju hu l-aħħar xahar tal-iskejjel primarji.


== Referenzi ==