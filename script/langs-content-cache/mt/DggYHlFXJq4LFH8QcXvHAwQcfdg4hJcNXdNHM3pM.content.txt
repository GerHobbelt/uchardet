revision: 267634
title: Jon Lukas
url: https://mt.wikipedia.org/wiki/Jon_Lukas


---

Jon Lukas, magħruf bħala Woodenman, (11 ta' Settembru 1948 - 11 ta' Ġunju 2021) kien kantant u mużiċist Malti minn Raħal Ġdid, Malta. Huwa kien l-ewwel kantant soloista fl-istorja tal-mużika Maltija li kiseb suċċess f'klassifika tad-diski pop barra mill-pajjiż. Huwa kiseb ċertu popolarità f’numru ta’ pajjiżi wara li firma kuntratt ma' kumpanija ewlenija tad-diski globali.


== Karriera ==
Id-diska ta' Lukas Can't Afford To Lose, komposta minn Gary Benson, maħruġa fl-1970, kisbitlu suċċess internazzjonali. Minbarra li waslet fl-aqwa 40 fiċ-charts fir-Renju Unit u xi territorji Ewropej oħra, Can't Afford To Lose okkupa l-ewwel post fil-pop charts fil-Libanu għal xahar sħiħ, fejn żammet lura d-diska The Long u Winding Road ta' The Beatles milli tilħaq l-ewwel post f'dik il-klassfika.Fl-1993, Jon, akkumpanjat minn Marita, ikklassifika fit-tieni post fil-Malta Song Festival ta' dik is-sena bil-kompożizzjoni tiegħu stess Żommni u Għannaqni. Din kienet l-ewwel darba li Jon kanta bil-Malti. Il-verżjoni Ingliża ta’ din il-kanzunetta, bl-isem ta' The Love We Share, ġiet prodotta mill-produttur tal-mużika Indjan-Ingliż Biddu.Fl-1998, Lukas għaqqad il-grupp Woodenman. Huma rrekordjaw album li kiseb popolarita sew fuq is-servizz online Peoplesound matul Awwissu tal-1992. Huma kellhom gigs f'Barċellona u f'Madrid. Meta xoljew, huwa nkorpora l-isem tal-grupp f'ismu u sar magħruf bħala Jon Lukas Woodenman.
Fil-15 ta' April 2009 Jon beda programm tar-radju bl-isem ta' Woodenman's Jukebox fuq One Radio ta' Malta. Wara li spiċċa minn fuq ir-radju f'Malta, dan il-programm kompla fuq Channel Radio tar-Renju Unit. 
Fis-sajf tal-2008, Marc Storace tal- Krokus ta ġieħ lil Lukas billi kanta Can't Afford to Lose waqt kunċert f'Għawdex, fejn Lukas issorprenda lill-udjenza meta ħareġ ikanta l-aħħar nofs tal-kanzunetta ma' Storace.


== Diskografija ==


== Referenzi ==


== Ħoloq esterni ==
Jon Lukas fuq Malta Media Memory Preservation (M3P)