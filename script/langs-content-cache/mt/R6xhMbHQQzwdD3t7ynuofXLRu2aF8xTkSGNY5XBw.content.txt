revision: 285656
title: Southampton FC
url: https://mt.wikipedia.org/wiki/Gareth_Bale


---

Gareth Frank Bale (Cardiff, 16 ta' Lulju 1989) huwa plejer tal-futbol Welsh li jilgħab ma' Real Madrid.
Bale beda l-karriera professjonali tiegħu ma' Southampton, fejn beda jilgħab bħala difensur xellugi. Fl-2007 issieħeb ma' Tottenham Hotspur għal £7 miljun. Iż-żmien tiegħu ma' Tottenham, rah jittrasforma għal plejer iktar offensiv. Mill-istaġun 2009–10, Bale sar parti integrali tat-tim, fejn beda jattira interess fuqu wara l-kampanja tal-UEFA Champions League 2010–11. Hu ġie msemmi l-Plejer tas-Sena tal-PFA fl-2011 u l-2013, u ġie msemmi fit-Tim tas-Sena tal-UEFA fl-2011.
Magħruf għall-veloċià li jħaddan u l-kwalitajiet fiżiċi tiegħu, f'Settembru tal-2013 hu ngħaqad mal-klabb tal-La Liga Spanjola Real Madrid għas-somma rekord ta' €100 miljun.


== Bijografija ==
Bale twieled ġewwa Cardiff, il-Wales, minn Frank, purtinar fi skola, u Debbie, maniġer tal-operazzjonijiet; hu attenda fl-iSkola Primarja Eglwys Newydd li tinsab ġewwa Whitchurch. Huwa n-neputi tal-eks futboler ta' Cardiff City Chris Pike. Hu kien għamel żmien qasir fl-iskola hekk kif waslet l-ewwel attenzjoni ta' Southampton fl-età ta' disa snin, meta kien jilgħab f'kampjonat ta' six-a-side mal-ewwel klabb tiegħu, Cardiff Civil Service Football Club. Meta kiber, l-eroj tal-futbol tiegħu kien il-plejer Galliku ta' Manchester United Ryan Giggs.


== Karriera ==


=== Southampton ===
Fis-17 ta' April 2006, fl-età ta 16-il sena u 275 ġurnata, Bale sar it-tieni l-iżgħar plejer li lagħab għal Southampton (wara Theo Walcott, li kien 132 ġranet iżgħar) meta għamel id-debutt tiegħu f'rebħa ta' 2–0 kontra Millwall. Fis-6 ta' Awwissu, Bale skorja l-ewwel gowl tiegħu fil-kampjonat minn free kick, fid-dro ta' 2–2 kontra Derby County ġewwa Pride Park.Huwa skorja darb'oħra minn free-kick, f'St Mary's Stadium, kontra Coventry City fit-tieni logħba tat-tim tal-istaġun 2006–07. Bale żviluppa aktar ir-reputazzjoni tiegħu bħala speċjalist tal-free kicks meta huwa laqat il-lasta minn wieħed kontra West Bromwich Albion. Fis-16 ta' Diċembru 2006, il-gowls totali ta' Bale telgħu għal ħamsa, kontra Sunderland free-kick kontra Hull u kontra Norwich City.
Il-logħba finali tiegħu għal Southampton kienet fl-ewwel leg tas-semifinali taċ-Championship play-off kontra Derby County fit-12 ta' Mejju 2007. Bale kien weġgħa matul it-tieni taqsima, b'hekk ma setgħax jilgħab fit-tieni leg. B'kollox, huwa għamel 45 apparenza għal Southampton, u skorja ħames gowls.


=== Tottenham Hotspur ===
Fil-25 ta' Mejju 2007, Bale iffirma ftehim ta' erba' snin ma' Tottenham Hotspur bi ħlas inizjali ta' £5 miljuni, potenzjalment telgħu għal £10 miljuni ibbażati fuq apparenzi u suċċess. Madankollu, Tottenham ħalsu lil Southampton ħlas b'konklużjoni bikrija ta' £2 miljuni fl-2008 biex inaqqsu t-tariffa finali għal £7 miljuni u jippermettu lis-Saints flus immedjati li hemm bżonn b'mod iddisprat.
Bale lagħab l-ewwel logħba tiegħu għal Tottenham f'logħba ta' ħbiberija kontra St. Patrick's Athletic fit-12 ta' Lulju 2007, iżda ġie sostitwit fit-80 minuta minħabba siequ. Huwa għamel id-debutt kompetittiv tiegħu għal Tottenham Hotspur fis-26 ta' Awwissu kontra Manchester United ġewwa Old Trafford. Fit-tieni dehra tiegħu, hu skorja l-ewwel gowl tiegħu għal Tottenham fid-dro ta' 3–3 kontra Fulham fl-1 ta' Settembru. Bale mar biex jerġa jiskurja minn free kick kontra Arsenal fid-Derby tat-Tramuntana ta' Londra. Huwa mbagħad skorja fil-League Cup kontra Middlesbrough.Fid-29 ta' Settembru 2010, Bale skorja l-ewwel gowl tiegħu fiċ-Champions League f'rebħa ta' 4–1 kontra ċ-ċampjins Olandiżi FC Twente fit-tieni logħba mill-fażi tal-gruppi. Bħala rikonoxximent, hu kien imsemmi l-Plejer tas-Sena ta' Wales mill-Assoċjazzjoni tal-Futbol ta' Wales. Fl- 20 ta' Ottubru 2010, Bale skorja l-ewwel tripletta tiegħu kontra ċ-Ċampjins Ewropej Internazionale f'San Siro. Tottenham kienu tilfu l-logħba 4–3, huma kienu 4–0 minn taħt mal-ewwel 35 minuta u lagħbu 80 minuta b'għaxar plejers wara li l-gowler Heurelho Gomes tkeċċa minħabba li wettaq fawl fuq il-plejer ta' Inter Jonathan Biabiany. Fil-logħba tar-ritorn ġewwa White Hart Lane fit-2 ta' Novembru, Bale provda l-prestazzjoni tar-raġel tal-partita, billi għamel żewġ assisti lil Peter Crouch u Roman Pavlyuchenko f'rebħa memorabbli ta' 3–1.


=== Real Madrid ===
Fl-1 ta' Settembru 2013, il-klabb Spanjol Real Madrid ħabbar li kien laħaq ftehim għat-trasferiment ta' Bale,  billi ffirma kuntratt ta' sitt snin għal ħlas ta' $132 miljun (£85.3 miljun) (€100 miljun). Dan it-trasferiment kiser ir-rekord dinji preċedenti ta' Cristiano Ronaldo talli kien l-aktar plejer għoli fl-istorja. Bale ġie assenjat in-numru 11 tal-flokk.Bale skorja fid-debutt tiegħu għal Real Madrid, gowl li wasal fit-38 minuta kontra Villarreal CF, qabel ma ġie sostitwit minn Ángel di María.


== Internazzjonali ==
Bale ġie magħżul mill-Wales fl-aħħar tal-istaġun 2005-06 u għamel id-debutt internazzjonali tiegħu fis-27 ta' Mejju 2006. Huwa deher l-ewwel darba bħala sostitut f'rebħa ta' 2–1 kontra t-Trinidad and Tobago, dan id-debutt għamel lil Bale l-iżgħar plejer ta' kull żmien li lagħab għal Wales. Bale, li kellu biss 16-il sena u 315 ġurnata, assistita l-gowl tar-rebħa skorjat minn Robert Earnshaw.
Brian Flynn ikkummenta li Bale kien potenzjalment stilla tal-futur tal-logħba, kif ukoll qabbel il-kapaċità teknika tiegħu ma' ta' Ryan Giggs. Fis-7 ta' Ottubru 2006, Bale sar l-iżgħar plejer ta' kull żmien li skorja għat-tim nazzjonali ta' Wales f'logħba tal-kwalifikazzjoni għall-Kampjonati Ewropej 2008 kontra l-Islovenja minn free kick. Hu skorja t-tieni gowl tiegħu għal Wales f'rebħa ta' 3–0 kontra San Marino fit-28 ta' Marzu 2007.

Bale kien eliġibbli biex jilgħab għall-Ingilterra minħabba nanntu, iżda fl-2007 huwa qal: "Huwa unur li nilagħab għal Wales...Ħadd qatt ma' kien viċin tiegħi personalment mill-Ingilterra, minbarra l-aġent tiegħi."


== Statistika ==


=== Klabb ===
Aġġornata sal-24 ta' Mejju 2014
1 Inklużi l-play-offs tal-Football League Championship


=== Tim nazzjonali ===


=== Internazzjonali ===
Punteġġi u r-riżultati tal-Wales qegħdin fil-lista x-xellugija.


== Unuri ==


=== Klabb ===
 Real MadridLa Liga: 2016–17
Copa del Rey: 2013–14
Supercopa de España: 2017
UEFA Champions League: 2013–14, 2015–16, 2016–17
Tazza tad-Dinja tal-Klabbs: 2014
Super Cup Ewropea: 2014, 2016, 2017


=== Individwali ===
Tim tas-Sena tal-PFA tal-Football League Championship: 2006–07
Plejer Żagħżugħ tas-Sena tal-Football League: 2007
Plejer Żagħżugħ tas-Sena tal-FAW: 2007
Plejer tar-Rawnd tal-FA Cup: il-5 Rawnd tal-istaġun 2009–10
Plejer Żagħżugħ tas-Sena ta' Tottenham Hotspur: 2009–10, 2010–11
Premju tal-Plejer tas-Sena ta' Wales: 2010, 2011
Personalità tal-Isports tas-Sena tal-BBC Wales: 2010
BBC Wales Carwyn James Junior Sportsman of the Year: 2006
Tim tas-Sena tal-PFA tal-Premier League: 2010–11, 2011–12, 2012–13
Plejer tas-Sena tal-FWA: 2012–13
Plejer tas-Sena tal-PFA: 2010–11, 2012–13
Plejer Żagħżugħ tas-Sena tal-PFA: 2012–13
Tim tas-Sena tal-UEFA: 2011
Plejer tax-Xahar tal-Premier League: April 2010, Jannar 2012, Frar 2013


== Referenzi ==


== Ħoloq esterni ==
Gareth Bale fuq National-Football-Teams.com 
Gareth Bale – rekord kompetittiv tal-FIFA (arkivjat) 
Gareth Bale fuq Soccerbase