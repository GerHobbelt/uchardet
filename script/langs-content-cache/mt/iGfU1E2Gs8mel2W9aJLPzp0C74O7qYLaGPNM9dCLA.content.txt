revision: 279427
title: Chansons
url: https://mt.wikipedia.org/wiki/Malena_Ernman


---

Sara Magdalena Ernman (twieldet fl-4 ta' Novembru 1970) hija kantanta operistika Żvediża. Ernman hi artista versatili fejn barra li tkanta opri u operetti, hi tkanta wkoll chansons, cabaret, jazz, dehret ukoll fi mużikals. Illum il-ġurnata, Malena Erman hi l-aktar kantanta tal-opri imfittxija ġewwa l-Iżvezja. Hija hi membru fl-Akkademja Rjali Żvediża tal-Mużika. Malena rebħet id-dritt li tirrapreżenta lill-Iżvezja fil-Festival tal-Eurovision 2009, bid-diska "La voix" miktuba minn Fredrik Kempe.


== Melodifestivalen 2009 u l-Eurovision ==
Wara diversi kunċerti u opri, nhar it-28 ta' Novembru, 2008 ġie mħabbar li Malena Ernman kienet se tidħol fil-Melodifestivalen 2009 għall-Festival tal-Eurovision 2009 bil-kanzunetta "La voix" b'lirika ta' Fredrik Kempe. Nhar it-28 ta' Frar, 2009 ikkompetiet fir-raba' semifinali tal-Melodifestivalen f'Malmö u ġiet imħabbra bħala waħda mill-finalisti. Nhar l-14 ta' Marzu, Malena akkwistat id-dritt biex tirrapreżenta lill-Iżvezja fil-fażi finali tal-konkors. L-Iżvezja ħadet sehem fl-ewwel semifinali u kantat fil-ħames post. Fi tmiem din is-semifinali, Ernman kisbet post fil-finali. "La voix" hi l-ewwel kanzunetta Żvediża fil-Eurovision li parti sostanzjali mil-lirika tagħha hu bil-Franċiż.


== Diskografija ==
My Love (BIS)
Cabaret Songs (BIS)
Songs in Season (Nytorp Musik)
Nachtgesänge (Col legno)
The High Mass (Deutsche Grammophone)


== DVD ==
Die Fledermaus (Glyndebourne Festival Opera)
Julie (Boesmans)
Hercules (William Christie)


== Ħajja personali ==
Hija miżżewġa lill-attur Svante Thunberg u flimkien għandhom żewġt itfal bniet: il-kantanta Beata Ernman u l-attivitsta ambjentali Greta Thunberg.


== Referenzi ==


== Ħoloq esterni ==
Sit uffiċjali