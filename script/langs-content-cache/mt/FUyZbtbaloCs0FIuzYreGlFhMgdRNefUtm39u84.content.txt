revision: 243906
title: Elezzjonijiet Ewropej 2009
url: https://mt.wikipedia.org/wiki/Elezzjonijiet_Ewropej_2009


---

L-elezzjonijiet għall-Parlament Ewropew 2009 saru fi ħdan is-27 membru tal-Unjoni Ewropea (UE) bejn l-4 u s-7 ta' Ġunju 2009. Total ta' 736 Membru tal-Parlament Ewropew (MPE) u 18-il osservatur ("MPE virtwali") ġew eletti biex jirrapreżentaw lil 500 miljun Ewropew, b'dawn l-elezzjonijiet ikunu l-ikbar elezzjonijiet trans-nazzjonali fl-istorja.


== Ħarsa ġenerali ==
Ftit aktar minn tliet kwarti tal-MPE ġew eletti l-Ħadd 7 ta' Ġunju, imma minħabba li d-data tal-votazzjoni varjat minn pajjiż għall-ieħor skont id-drawwiet tal-post, il-kwart l-ieħor ġie elett fit-tliet ġranet preċedenti:

Il-Ħamis 4 ta' Ġunju:  Renju Unit,  Netherlands
Il-Ġimgħa 5 ta' Ġunju:  Irlanda,  Repubblika Ċeka (l-ewwel jum)
Is-Sibt 6 ta' Ġunju:  Ċipru,  Franza,  Italja (l-ewwel jum),  Latvja,  Malta,  Slovakkja,  Repubblika Ċeka (it-tieni jum)
Il-Ħadd 7 ta' Ġunju:  Awstrija,  Belġju,  Bulgarija,  Ġermanja,  Danimarka,  Spanja,  Estonja,  Finlandja,  Franza,  Greċja,  Ungerija,  Italja (it-tieni jum),  Litwanja,  Lussemburgu,  Polonja,  Portugall,  Rumanija,  Slovenja,  ŻvezjaF'seba' stati membri, minbarra l-elezzjonijiet għall-Parlament Ewropew kien hemm ukoll votazzjonijiet oħra xi jsiru: elezzjoni ġenerali fil-Lussemburgu; elezzjonijiet għall-gvern lokali fil-Latvja, partijiet tar-Renju Unit, partijiet tal-Ġermanja, l-Italja, Malta u l-Irlanda; elezzjonijiet reġjonali fil-Belġju; u referendum fuq ir-riforma tal-liġi ta' suċċessjoni fir-Renju tad-Danimarka li tkun tista' tagħti lin-nisa l-istess drittijiet permezz ta' primaġenitura ugwali.
Din kienet l-ewwel elezzjoni għall-PE fejn il-Bulgarija u r-Rumanija ħadu sehem fiha fl-istess żmien mal-istati membri l-oħra. Meta issieħbu fl-UE lura fl-2007, huma żammew l-elezzjonijiet għall-MPE barra mill-kalendarju elettorali normali.


== Sondaġġi ==

Sondaġġ li ġabar dsatax-il sondaġġ nazzjonali ppreżuma dawn ir-riżultati: PPE 265 MPE, PSE 195 MPE, ALDE 95 MPE, GUE–NGL 40 MPE, Ħodor-AĦE 35 MEP, UEN 35 MPE. Is-70 MPE l-ieħor ma ġewx previsti, imma madwar 20 kienu mistennija li jiġu miksuba minn kandidati tal-lemin-estrem jew tal-Libertas. Il-grupp IND/DEM ġie imbassar li jisfuma f'dawn l-elezzjoni minħabba s-suċċess mistenni tal-Libertas.Skont tbassir mill-esperti politiċi Simon Hox, Michael Marsh u Nick Vivyan, huma raw li kien se jkun ftit li xejn differenza fid-distribuzzjoni tas-siġġijiet, fejn ipprevedew 249 siġġu għall-PPE, 209 għall-PSE, 87 għall-ALDE, 58 għal UEN jew il-Konservazzjonisti Ewropej, 48 għall-GUE–NGL, 39 għall-Ħodor–AĦE, 17 għall-IND/DEM u 29 non-iskritti; il-Libertas ma kinux mistennija li jirbħu ebda siġġu. Previżjoni oħra rat 262 siġġu għall-PPE, 194 għall-PSE, 85 għall-ALDE, 53 għall-UEN jew il-Konservazzjonisti Ewopej, 40 għall-GUE–NGL, 50 għall-Ħodor–AĦE, 23 għall-IND/DEM u 29 oħrajn.


== Riżultati ==
Ir-riżultati nazzjonali sat-8 ta' Ġunju 2009 huma dawn is-segwenti.


=== MPE sħaħ ===
736 membru bi drittijiet sħaħ ta' votazzjoni:


== Referenzi ==


== Ħoloq esterni ==
Siti tal-Parlament EwropewSit tal-Parlament Ewropew dwar l-Elezzjonijiet 2009
Sit tal-Uffiċċju tal-Parlament Ewropew fil-Belt Valletta
Lista tal-kandidati Maltin
EuroparlTV, il-webTV tal-Parlament Ewropew - xandir dirett fis-7 ta' ĠunjuSiti tal-Gvern ta' MaltaSit tal-Kummissjoni Elettorali ta' Malta