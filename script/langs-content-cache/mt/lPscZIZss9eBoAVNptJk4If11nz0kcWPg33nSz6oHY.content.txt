revision: 279431
title: BSK Beograd
url: https://mt.wikipedia.org/wiki/Blagoje_Marjanovi%C4%87


---

Blagoje "Moša" Marjanović (twieled fid-9 ta' Settembru 1907 – miet fl-1 ta' Ottubru 1984) kien plejer u kowċ tal-futbol Jugożlav.


== Bijografija ==
Marjanović lagħab ma' BSK Beograd bejn l-1926 u l-1939 fejn rebaħ ħames kampjonati u fi tlieta minnhom spiċċa bħala l-aqwa skorer. Mat-tim nazzjonali Jugożlav iddebutta fit-28 ta' Ġunju 1926 f'logħba ta' ħbiberija mitlufa kontra ċ-Ċekoslovakkja li ntlagħbet f'Żagreb. L-ewwel gowls tiegħu man-nazzjonal wasal fil-15 ta' Mejju 1927, b'doppjetta kontra l-Bulgarija. Matul il-karriera internazzjonali skorja 37 gowl fi 58 logħba, li kien rekord mhux mittiefes sakemm Stjepan Bobek skorja 38 gowl fi 63 logħba. Hu ħa sehem fl-Olimpjadi tal-1928 li saru f'Amsterdam u fl-ewwel Tazza tad-Dinja tal-1930 li saret fl-Urugwaj. F'din l-edizzjoni tat-Tazza tad-Dinja l-Jugożavlja spiċċat semifinalista u Marjanović ħalla l-marka b'gowl kontra l-Bolivja. Mar-ritorn tiegħu mill-Amerika t'Isfel, hu u Aleksandar Tirnanić saru l-ewwel plejers tal-futbol professjonali fil-Jugożlavja.Il-karriera tiegħu bħala kowċ l-ewwel bidet ma' Proleter Osijek, imbagħad ingħaqad ma' OFK Beograd fejn magħhom rebaħ it-tazza nazzjonali fl-1955. Fl-1956 serva bħala kowċ fil-kampjonat Taljan, l-ewwel ma' Torino u sena wara ma' Catania.
Wara logħba fl-1961, Moša sofra puplesija u qatt ma seta' jitkellem iktar u n-naħa leminija ta' ġismu kienet paralizzata. Hu miet fl-1984.


== Unuri ==


=== Plejer ===


==== Klabb ====
SK JugoslavijaPrva Liga: 1924BSK BeogradPrva Liga: 1930–31, 1932–33, 1934–35, 1935–36, 1938–39
Tazza Jugożlava: 1934


==== Internazzjonali ====
JugożlavjaTazza tal-Balkani: 1934–35, 1935


=== Kowċ ===
BSK BeogradTazza Jugożlava: 1955


== Referenzi ==


== Ħoloq esterni ==
Blagoje Marjanović fuq National-Football-Teams.com 
Blagoje Marjanović – rekord kompetittiv tal-FIFA (arkivjat)