revision: 284525
title: Mircea Rednic
url: https://mt.wikipedia.org/wiki/Mircea_Rednic


---

Mircea Rednic (twieled fid-9 ta' April 1962) huwa eks-plejer u kowċ tal-futbol Rumen.


== Karriera ==
Mircea Rednic twieled ġewwa Hunedoara u beda jilgħab fl-Ewwel Diviżjoni tal-pajjiż fl-1980 ma' Corvinul Hunedoara.
Rednic lagħab 83 logħba u skorja żewġ gowls mat-tim nazzjonali Rumen bejn l-1981 u l-1991. Huwa wkoll irrappreżenta lil pajjiżu fil-Kampjonati Ewropej tal-1984 u fit-Tazza tad-Dinja tal-1990.
Wara li rtira, Rednic beda jaħdem bħala kowċ ma' Rapid Bucureşti. Ftit wara hu mar jigwida lil FCM Bacău u fl-2002 hu rritorna ma' Rapid fejn magħhom rebaħ it-titlu tal-Ewwel Diviżjoni fl-istaġun 2002–03. Madanakollu, fl-istaġun ta' wara kien imkeċċi u rritorna lura fuq il-bankina din id-darba bħala kowċ ta' Universitatea Craiova għall-istaġun 2004–05. Fl-istaġun 2006–07 hu mar ma' Dinamo Bucureşti u magħhom kellu staġun impressjonanti wara li rebaħ l-Ewwel Diviżjoni Rumena għal darb'oħra.
Fid-9 ta' Ottubru 2007 Rednic iffirma kuntratt ta' erba' snin ma' Rapid Bucureşti iżda rriżenja f'Marzu tal-2008. Hu kien maħtur kowċ ġdid għal Dinamo Bucureşti fis-sajf tal-2008. Minn Lulju tal-2010 sa Diċembru tal-2011 huwa mexxa lil Khazar Lankaran fl-Ażerbajġan.
F'Marzu 2012, Rednic mar lura f'pajjiżu billi ffirma kuntratt ma' Astra Ploieşti sal-aħħar tal-istaġun. It-tim spiċċa fit-tnax-il post ta' Liga I u Rednic iddeċieda li ma jkomplix ma Astra. Minflok, huwa mar mal-akbar rivali tagħhom, Petrolul Ploieşti.F'Ottubru 2012 hu ffirma kuntratt ma' Standard Liege.


=== Gowls internazzjonali ===


== Unuri ==


=== Plejer ===
Dinamo BucureştiKampjonat Rumen: 1983–84, 1989–90
Tazza Rumena: 1983–84, 1985–86, 1989–90Standard LiégeTazza Belġjana: 1993Rapid BucureştiKampjonat Rumen: 1998–99
Tazza Rumena: 1998
Super Cup Rumena: 1999


=== Kowċ ===
Rapid BucureştiKampjonat Rumen: 2002–03
Tazza Rumena: 2002
Super Cup Rumena: 2002, 2003Dinamo BucureştiKampjonat Rumen: 2006–07Khazar LankaranTazza Ażerbajġana: 2011


== Referenzi ==


== Ħoloq esterni ==
Mircea Rednic fuq National-Football-Teams.com 
(RO)  Profil fuq RomanianSoccer.ro