revision: 263062
title: "V\xF5ros"
url: https://mt.wikipedia.org/wiki/V%C3%B5ros


---

Il-Võros (bil-Võro: võrokõsõq, ippronunzjata [vɤrokɤsəʔ], bl-Estonjan: võrukesed, bil-Finlandiż: võrolaiset) huma abitanti tar-reġjun storiku ta’ Võromaa (Vana Võromaa) fix-Xlokk tal-Estonja, fil-Kontej ta’ Võru u ta’ Põlva b’partijiet estiżi anke fil-Kontej ta’ Valga u ta’ Tartu. It-terminu jintuża partikolarment minn dawk li jisħqu li dawn l-abitanti għandhom identità reġjonali distinta.

B’kollox jgħixu madwar 70,000 ruħ fir-reġjun storiku ta’ Võromaa, u ferm iktar jidentifikaw lilhom infushom bħala Võros, minkejja li forsi jgħixu ’l barra mit-territorju tar-reġjun, l-iktar f’Tartu u f’Tallinn.


== Referenzi ==