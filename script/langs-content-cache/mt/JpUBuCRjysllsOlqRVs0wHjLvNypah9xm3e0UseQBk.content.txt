revision: 284494
title: Jelle Vossen
url: https://mt.wikipedia.org/wiki/Jelle_Vossen


---

Jelle Vossen (twieled fit-22 ta' Marzu 1989) huwa plejer tal-futbol Belġjan li jilgħab ma' Zulte Waregem bħala attakkant.


== Karriera ==
Beda l-karriera tiegħu fost it-timijiet mixtla ta' Genk. Iddebutta mal-ewwel tim fit-3 ta' Novembru 2006, u skorja l-ewwel gowl tiegħu fl-24 ta' Frar 2007 kontra Roeselare. Bejn l-2007 u l-2009 ikkollezzjona 37 logħba u 7 gowls.
Għall-istaġun 2009–10 ġie misluf lil Cercle Brugge fejn wara li skorja 4 gowls f'9 partiti kien imweġġa' għal tliet xhur. Lura għal-logħob, hu sab ix-xibka darbtejn oħra fi 11-il logħba. B'kollox lagħab 26 logħba u skorja 8 gowls (tnejn minnhom ġew f'sitt preżenżi fit-Tazza Belġjana). Wara dan l-istaġun sar figura regolari fit-tim ta' Genk, fejn irnexxielu jiskorja 20 gowl f'37 logħba fil-kompetizzjonijiet kollha fl-istaġun 2010–11.
F'Awwissu tal-2010 estenda l-kuntratt tiegħu b'ħames snin.


== Internazzjonali ==
Vossen ġie imsejjaħ għall-ewwel darba fl-iskwadra Belġjana għall-partiti kontra ċ-Ċili u l-Ġappun mit-Tazza Kirin, fejn iddebutta kontra tal-ewwel. Fit-12 ta' Ottubru 2010, skorja l-ewwel gowl tiegħu fid-dro ta' 4–4 kontra l-Awstrija, partita valida għall-kwalifikazzjoni għall-Kampjonati Ewropej 2012.


== Unuri ==
GenkPro League: 2010–11
Tazza Belġjana: 2008-09
Supercup Belġjana: 2011


== Ħoloq esterni ==
Jelle Vossen fuq National-Football-Teams.com