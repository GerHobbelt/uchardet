revision: 281095
title: "Adalbert De\u0219u"
url: https://mt.wikipedia.org/wiki/Adalbert_De%C8%99u


---

Adalbert Deșu (twieled fl-24 ta' Marzu 1909 – miet fis-6 ta' Ġunju 1937) kien plejer tal-futbol Rumen.


== Karriera ==
Deșu twieled f'Gătaia b'orġini Ungeriżi. Wara li beda l-karriera tal-futbol f'raħal twelidu, hu mexa f'Reșița u lagħab għal sentejn ma' UDR. Fl-1929, ġie msejjaħ għall-ewwel darba mat-tim nazzjonali Rumen, fejn skorja fil-logħba ta' ħbiberija kontra l-Bulgarija. Hu ġie wkoll magħżul biex jieħu sehem mat-tim Rumen fit-Tazza tad-Dinja tal-1930. Il-president tal-klabb li kien jilgħab magħhom, Wolfgang Auschnit, irrifjuta li jħallsu s-salarju fiż-żmien li kien qiegħed fit-Tazza tad-Dinja. Deșu skorja l-ewwel gowl tar-Rumanija kontra l-Peru, u lagħab l-aħħar logħba tiegħu mat-tim nazzjonali fit-tieni logħba tat-Tazza tad-Dinja għar-Rumanija, kontra l-Urugwaj.
Wara t-Tazza tad-Dinja, Deșu ħalla 'l-klabb minħabba l-atteġġjament tal-president ta' UDR. Hu ngħaqad ma' Banatul Timişoara, imma fl-1933 kellu jirtira minħabba pnewmonja. Fl-1937, hu miet kawża tal-istess marda fl-età ta' 28 sena.


=== Logħbiet internazzjonali ===


== Referenzi ==


== Ħoloq esterni ==
Adalbert Deșu – rekord kompetittiv tal-FIFA (arkivjat) 
Adalbert Deșu fuq National-Football-Teams.com