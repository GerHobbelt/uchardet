revision: 269526
title: Cristian Zaccardo
url: https://mt.wikipedia.org/wiki/Cristian_Zaccardo


---

Cristian Zaccardo (Formigine, 21 ta' Diċembru 1981) huwa eks-plejer tal-futbol Taljan. Mat-tim nazzjonali Taljan hu rebaħ it-Tazza tad-Dinja. Huwa jilgħab primarjament bħala difensur fuq il-faxex iżda kapaċi jilgħab ukoll bħala difensur ċentrali.


== Karriera ==
Wieħed mill-aqwa prodotti tas-settur taż-żgħażagħ ta' Bologna, Zaccardo iddebutta mal-ewwel tim fl-2001, taħt id-direzzjoni tal-kowċ Francesco Guidolin, fejn immedjatament sar regolari għar-rossoblu u mat-tim nazzjonali tal-Italja ta' taħt il-21 sena. Hu ħalla lil Bologna fl-2004 biex issieħeb mal-eks-kowċ Guidolin f'Palermo. Wara l-istaġun li qatta' fil-Ġermanja ma' VfL Wolfsburg, huwa reġa' ingħaqad ma' Guidolin mat-tim ta' Parma f'Awwissu 2009. Fl-24 ta' Jannar 2013, huwa iffirma ma' Milan fi ftheim li ra t-tpartit ta' Zaccardo ma' Djamel Mesbah li mar ma' Parma.


== Internazzjonali ==
Zaccardo iddebutta mat-tim nazzjonali Taljan fis-17 ta' Novembru 2004 waqt il-partita ta' ħbiberija kontra l-Finlandja, u nhar it-8 ta' Ottubru 2005 skorja l-ewwel gowl bil-flokk tal-Italja fir-rebħa ta' 1–0 kontra s-Slovenja. Il-kowċ Marcello Lippi għażlu fost it-23 plejer għat-Tazza tad-Dinja 2006. Zaccardo lagħab tliet darbiet fejn skorja awto gowl fit-tieni logħba tal-azzurri, dro ta' 1–1 kontra l-Istati Uniti. Mal-iskwadra Taljana sar ċampjin tad-dinja wara r-rebħa fil-finali kontra Franza wara l-għoti tal-penalties.


== Unuri ==


=== Klabb ===
WolfsburgBundesliga: 2008–09


=== Internazzjonali ===
Tazza tad-Dinja: 2006


== Referenzi ==


== Ħoloq esterni ==
(IT)  Statistika mat-tim nazzjonali fuq FIGC.it
Cristian Zaccardo fuq National-Football-Teams.com