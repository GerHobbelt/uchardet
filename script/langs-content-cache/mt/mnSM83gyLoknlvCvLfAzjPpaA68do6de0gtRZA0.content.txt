revision: 281732
title: "Torri tal-G\u0127allis"
url: https://mt.wikipedia.org/wiki/Torri_tal-G%C4%A7allis


---

It-Torri tal-Għallis hu fortizza żgħira li l-Kavalieri ta' Malta bnew max-xatt fuq il-gżira ta' Malta. L-għan ewlieni tiegħu kien bħala torri tal-għassa b'ġwarniġjun ta' erbgħa minn nies li kienu jħaddmu kanun tal-ħadid ta' tliet libbri. 
Inbena bejn l-1658 u l-1659. It-torri kien wieħed minn sensiela ta' tlettax-il torri ta' de Redin li mbnew matul is-saltna tal-Gran Mastru Martin de Redin biex ikun hemm komunikazzjoni bejn Għawdex u l-bażi tal-Kavalieri fil-Port il-Kbir.  Qiegħed il-fuq mix-xatt fil-Lvant ta' Ras il-Għallis. Flimkien mat-Torri tal-Qawra, wieħed mit-torrijiet ta' Lascaris, jiddomina Daħlet is-Salina. 
It-torri dan l-aħħar ġie rrestawrat u issa qiegħed f'idejn Din l-Art Ħelwa.