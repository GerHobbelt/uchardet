revision: 267989
title: Achal Prabhala
url: https://mt.wikipedia.org/wiki/Achal_Prabhala


---

Achal Prabhala huwa riċerkatur, attivista u kittieb Indjan minn Bangalore, Karnataka. Huwa jaħdem dwar id-drittijiet tal-proprjetà intellettwali fir-rigward tal-mediċina u l-għarfien. Prabhala huwa membru tal-bord ta' konsulenza tal-Fondazzjoni Wikimedia.


== Ħajja privata ==
Prabhala jgħix f'Bangalore, l-Indja. Huwa studja l-ekonomija u l-amministrazzjoni pubblika f'Middlebury College u wara fl-Università ta' Yale, fejn ikkontribwixxa għal artikli fuq il-Yale Daily News, il-gazzetta tal-istudenti.


== Bijografija ==


=== Kitbiet u riċerka ===
Achal Prabhala jirriċerka l-proprjetà intelletwali f'konnessjoni mal-mediċina u l-għarfien. Fl-2005, huwa kiteb rapport dwar il-kwistjonijiet tal-copyright u għall-aċċess tat-tagħlim fl-Afrika tan-Nofsinhar għall-ICTSD u l-UNCTAD u mexxa l-proġett "Access to learning materials in South Africa" 2004–05.B'fondi minn għotja tal-Fondazzjoni Wikimedia, Prabahala, flimkien ma' Priya Sen u Zen Marie, ipproduċa l-film People are Knowledge. Il-film jesplora kif jistgħu jiġu wżat metodi alternattivi ta' ċitazzjoni fuq il-Wikipedija.


== Xogħlijiet ==
Access to knowledge in Africa (2010) ma' C. Armstrong, J. De Beer, D. Kawooya u T. Schonwetter.
The best of Quest (2011) ma' Laeeq Futehally u Arshia Sattar.
Civil Lines 6 (2011) ma' Mukul Kesavan u Kai Friese.


== Referenzi ==


== Ħoloq esterni ==
Artikli ta' Achal Prabhala fuq Outlookindia.com