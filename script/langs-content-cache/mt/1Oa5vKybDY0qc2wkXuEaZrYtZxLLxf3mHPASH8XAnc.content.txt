revision: 270963
title: Robert Lewandowski
url: https://mt.wikipedia.org/wiki/Robert_Lewandowski


---

Robert Lewandowski (Varsavja, 21 ta' Awwissu 1988) huwa plejer tal-futbol Pollakk li jilgħab għall-klabb Ġermaniż Bayern Munich u mat-Tim nazzjonali tal-Polonja bħala attakkant. Preċidentament huwa lagħab għal Delta Warsaw, Legia Warsaw, Znicz Pruszków, Lech Poznań, u Borussia Dortmund.


== Karriera ==


=== Bidu ===
Lewandowski beda l-karriera tiegħu ma' Varsovia Warsaw, fejn lagħab għal seba' snin. Fis-sena ta' wara huwa mar ma' Delta Warsaw fejn irnexxielu jilgħab fl-ewwel tim u skorja erba' gowls.Fl-istaġun 2006–07, Lewandowski kien l-aqwa skorer tat-Tielet Diviżjoni Pollakka bi 15-il gowl, fl-istess ħin huwa għen lil Znicz Pruszków jirbħu l-promozzjoni. Fl-istaġun ta' wara kien l-aqwa skorer fit-Tieni Diviżjoni Pollakka b'21 gowl.


=== Lech Poznań ===
F'Ġunju 2008, Lech Poznań iffirmaw lil Lewandowski minn Znicz għal 1.5 miljun zlotys.Huwa għamel id-debutt tiegħu għal Lech f'Lulju 2008 bħala sostitut fl-ewwel taqsima tal-kwalifiki tal-UEFA Cup kontra Khazar Lenkoran mill-Ażerbajġan. F'dik il-logħba, hu skorja l-uniku gowl tal-logħba. Matul id-debutt tiegħu fl-Ekstraklasa fl-ewwel logħba tal-istaġun fil-logħba kontra GKS Bełchatów, huwa skorja gowl b'takkuna erba' minuti wara t-tieni taqsima. Fl-ewwel staġun tiegħu fl-ogħla diviżjoni Pollakka, huwa kien it-tieni fil-klassifika tal-aqwa skorers. Fl-istaġun ta' wara, sar l-aqwa skorer bi 18-il gowl u għen lit-tim tiegħu jirbaħ il-kampjonat.


=== Borussia Dortmund ===
Wara stampa ta' spekulazzjoni li Lewandowski jistgħa jiċċaqlaq għal wieħed minn numru ta' klabbs, huwa ngħaqad mal-klabb tal-Bundesliga Borussia Dortmund f'Ġunju 2010, billi ffirma kuntratt ta' erba' snin mal-klabb Ġermaniż għal ħlas rappurtat li jkun jiswa madwar €4.5 miljun. Fid-19 ta' Settembru, hu skorja l-ewwel gowl tiegħu fil-Bundesliga billi għamel l-iskor 3–0 fir-Revierderby kontra Schalke 04; il-logħba spiċċat fl-iskor ta' 3–1.


==== 2011–12 ====
Fl-istaġun 2011–12 fil-kampanja tal-Bundesliga, Lewandowski pprofitta minn korriment ta' Lucas Barrios u hu kien elevat għal pożizzjoni dejjem preżenti mill-bidu sal-waqfa tax-xitwa. L-attakkant wieġeb billi sab ix-xibka darbtejn f'rebħa ta' 3-0 kontra SV Sandhausen fl-ewwel taqsima tad-DFB-Pokal.  Lewandowski fetaħ il-kont tal-kamojonat tiegħu f'rebħa ta' 2–0 kontra 1. FC Nuremberg fl-20 ta' Awwissu 2011 billi jipprovdi l-kuntatt tal-irfinar minn Mario Götze. Fl-1 ta' Ottubru, Lewandowski pprovda assist u skorja tlett gowls f'rebħa ta' 4–0 kontra FC Augsburg, wara telfa diżappuntanti ta' 3–0 kontra Olympique de Marseille fil-fażi tal-gruppi tal-UEFA Champions League. Dortmund telgħu fit-tieni post fil-Bundesliga b'rebħa komda ta' 5-0 kontra 1. FC Köln fit-22 ta' Ottubru, fejn Lewandowski sab ix-xibka f'kull naħa tal-ewwel taqsima.  Dortmund vjaġġaw lejn SC Freiburg fis-17 ta' Diċembru u Lewandowski skorja darbtejn u provda assist għall-Kevin Großkreutz, fejn Dortmund rebħu faċilment bl-iskor ta' 4–1. Minħabba l-prestazzjoni b'saħħitha tiegħu, hu kien imsemmi l-Aqwa Plejer tas-Sena tal-Polonja.Wara l-waqfa tax-xitwa, fit-22 ta' Jannar 2012, Dortmund għelbu lil Hamburger SV 5–1 biex jimxu b'livell ta' punti mal-mexxejja Bayern Munich; Lewandowski skorja darbtejn u żied assist għall-Jakub Błaszczykowski fir-rewwixta. Hu skorja l-uniku gowl tal-logħba f'rebħa ta' 1–0 kontra Bayern Munich fil-11 ta' April. Ir-riżultat ta lil Dortmund sitt punti fuq ir-rivali tat-titolu tagħhom fejn kellhom biss erba' logħob x'jilgħabu.  Fil-21 ta' April, Lewandowski provda assist għall-Shinji Kagawa fid-59 minuta fejn Dortmund rebħu 2–0 kontra Borussia Mönchengladbach li ssiġillaw it-titolu għat-tieni darba. Fil-logħba finali tal-Bundesliga, Lewandowski skorja żewġ gowls fl-ewwel taqsima fejn Dortmund għelbu lil Freiburg 4–0 u ċċelebrataw l-irfigħ tat-titolu.Lewandowski spiċċa s-sena bħala t-tielet l-aqwa skorer li skorja 22 gowls, l-ebda gowl minn penalti, u provda sitt assisti.Fil-logħba finali tal-istaġun għall-Dortmund, huwa skorja tlett gowls fil-finali tad-DFB-Pokal, b'rebħa ta' 5–2 fuq Bayern Munich, li l-klabb kiseb l-ewwel kampjonat tiegħu u tazza doppja. Lewandowski spiċċa l-aqwa skorer tad-DFB-Pokal, b'seba' gowls f'sitt logħbiet.


==== 2012–13 ====
Lewandowski għamel l-ewwel dehra fil-kampanja tal-Bundesliga f'rebħa ta' 2–1 kontra Werder Bremen fil-jum tal-ftuħ tal-istaġun. Hu skorja l-ewwel gowl tiegħu f'rebħa ta' 3–0 kontra Bayer Leverkusen fil-15 ta' Settembru 2012, b'hekk hu kabbar il-ġirja ta'  Dortmund għall-31 logħbiet mingħajr telfa u ressaq lil-klabb fit-tielet post fil-Bundesliga. Huwa stabbilixxa rekord ġdid klabb tal-itwal strajk ta' gowls, wara li skorja fi 12-il logħba, huwa ssupera r-rekord ta' Friedhelm Konietzka mill-istaġun 1964–65.L-ewwel logħba tal-istaġun kienet dik tal-UEFA Champions League, Lewandowski skorja l-uniku gowl enfatiku fis-87 minuta fejn Dortmund għelbu lil Ajax bl-iskor ta' 1–0. Fl-24 ta' April 2013, Lewandowski sar l-ewwel plejer li skorja erba' gowls fis-semi finali tal-UEFA Champions League fejn Dortmund għelbu lill-kampjuni Spanjoli Real Madrid bl-iskor ta' 4–1 fl-ewwel leg ġewwa Signal Iduna Park.Skont id-direttur ta' Dortmund Michael Zorc, li tkellem fi Frar 2013, Lewandowski mhux se jġedded il-kuntratt tiegħu mal-klabb, u jħalli fis-sajf tal-2013 jew wara l-istaġun 2013–14.


== Internazzjonali ==

Lewandowski għamel tliet apparenzi għall-Polonja U21, f'logħob ta' ħbiberija kontra l-Ingilterra, il-Belarus u l-Finlandja.
Id-debutt tiegħu għat-tim nazzjonali tal-kbar kien fl-10 Settembru 2008, tliet ġimgħat wara l-20 anniversarju tiegħu, kontra s-San Marino fejn hu daħal bħala sostitut u skorja gowl wieħed. Włodzimierz Lubański biss, li huwa ġeneralment meqjus bħala "leġġenda", skorja gowl fid-debutt tiegħu għat-tim nazzjonali ta' età iżgħar minn Lewandowski, fejn dakinhar kellu biss 16-il sena.
Huwa lagħab ġewwa Varsavja fil-logħba tal-ftuħ tal-Kampjonati Ewropej 2012 kontra l-Greċja, Lewandowski skorja l-ewwel gowl tal-kompetizzjoni u kien imsemmi l-Plejer tal-Logħba. Huwa lagħab fit-tliet logħbiet kollha għall-Polonja fil-kompetizzjoni, fejn il-ko-ospiti ġew eliminati mill-fażi tal-gruppi b'żewġ punti miksuba.


== Statistika ==
Statistika korretta sal-24 ta' April 2013.

1 Inklużi s-Super Cup Pollakka, DFL-Supercup.
(korretta sas-26 ta' Marzu 2013)


=== Gowls Internazzjonali ===
Punteġġi u r-riżultati tal-Polonja qedgħin fil-lista xellugija..


== Unuri ==


=== Klabb ===

Znicz PruszkówII Liga: 2006–07Lech PoznańEkstraklasa: 2009–10
Polish Cup: 2008–09
Polish SuperCup: 2009Borussia DortmundBundesliga: 2010–11, 2011–12DFB-Pokal: 2011–12


=== Individwali ===
L-aqwa skorer ta' II Liga: 2006–07 (15-il gowl)
L-aqwa skorer ta' I Liga : 2007–08 (21 gowls)
L-aqwa skorer tal-Ekstraklasa: 2009–10 (18-il gowl)
L-aqwa skorer tad-DFB-Pokal: DFB-Pokal (7 gowls)
Rivelazzjoni tas-Sena Pollokka: 2008
Plejer tas-Sena tal-Ekstraklasa: 2009
Plejer tas-Sena Pollakk: 2011, 2012


== Ħajja privata ==
Missier Lewandowski, Krzysztof (miet fl-1995), kien kampjun Pollakk tal-ġudo, u wkoll lagħab futbol għall-Hutnik Warszawa fit-tieni diviżjoni. Ommu, Iwona, hija eks-plejer tal-volibol li kienet tilgħab ma' AZS Warszawa u aktar tard saret viċi-president ta' Partyzant Leszno. Oħtu, Milena, ukoll tilgħab il-volibol u rrappreżentat it-tim nazzjonali tal-U21. L-għarusa tiegħu, Anna Stachurska, li rebħet il-medalja tal-bronż tat-Tazza tad-Dinja tal-Karat 2009. Dawn huma poġġuti biex jiżżewġu fl-2013 ġewwa Varsavja. Lewandowski huwa Kattoliku devot, u qal li huwa kburi bil-fidi tiegħu.


== Referenzi ==


== Ħoloq esterni ==
Robert Lewandowski – rekord kompetittiv tal-FIFA (arkivjat) 
Robert Lewandowski fuq National-Football-Teams.com 
(PL)  Robert Lewandowski fuq 90minut.pl