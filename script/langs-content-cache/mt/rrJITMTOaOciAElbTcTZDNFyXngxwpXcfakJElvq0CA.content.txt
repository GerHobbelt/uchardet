revision: 288114
title: Maksim Bardachov
url: https://mt.wikipedia.org/wiki/FC_BATE_Borisov


---

FC BATE Borisov (ippronunċjat bʌtə') (bil-Bjelorussu: ФК БАТЭ Барысаў; bir-Russu: ФК БАТЭ Борисов) hu klabb tal-futbol Bjelorussu, li jilgħab fil-belt ta' Borisov. Attwalment jikkompetu fil-kampjonat Bjelorussu li tiegħu huma ċ-ċampjins renjanti. L-istaġun 2008–09 kien wieħed storiku għall-klabb hekk kif ikkompetew għall-ewwel darba fil-UEFA Champions League. L-istadju tagħhom huwa l-Borisov Arena.


== Storja ==
Il-klabb kien fundat lura fl-1973, ġie ristabbilit fl-1996. L-isem BATE ġej mill-akronomu tal-Borisov Works of Automobile and Tractor Electronic Equipment. Minkejja li ma kellhomx xi storja wisq sabiħa fi ħdan il-kampjonat Sovjetiku, mill-1996 'il quddiem, BATE irnexxielhom jirbħu ħames kampjonati nazzjonali waqt li kkompetew fil-kompetizzjonijiet tal-UEFA kontra timijiet ta' kalibru bħal AC Milan, Juventus, Zenit St. Petersburg, Bolonga, 1860 Munich u Real Madrid. Mal-unuri tal-kampjonat, insibu wkoll it-Tazza tal-Bjelorussja li ntrebħet fl-2006, meta l-formazzjoni ta' Borisov irnexxielha tagħmel il-famuża double.
Plejers bħal Aliaksandr Hleb, Vitali Kutuzov u Yuri Zhevnov bdew il-karriera tagħhom mal-BATE u llum huma regulari fit-tim nazzjonali tal-Bjelorussja.
Fl-2008, BATE saret l-ewwel skwadra Bjelorussa li waslet sal-fażi tal-gruppi tal-UEFA Champions League. Il-klabb irnexxielu jasal sa dan l-istadju tal-edizzjoni 2008–09, meta fit-triq elimina fl-ewwel rawnd preliminarju liċ-ċampjins Iżlandiżi Valur, fir-rawnd suċċessiv lill-Belġjani ta' RSC Anderlecht, waqt li fl-aħħar rawnd lill-Bulgari ta' Levski Sofia. It-tlugħ tal-poloz tefgħu lill-klabb Bjelorussu ma' Real Madrid, Juventus u Zenit St. Petersburg. Wara li fl-ewwel logħba fi Spanja kontra r-Real Madrid tilfu 2–0, BATE kisbu riżultat prestiġjuż meta f'darhom spiċċaw pari ta' 2–2 kontra t-tim ta' Juventus, meta b'sorpriża kienu saħansitra jinsabu f'vantaġġ ta' żewġ gowls. Dan kien l-ewwel punt storiku f'fażi tal-gruppi tal-kompetizzjoni massima Ewropea. Il-mixja ta' BATE kompliet sakemm ġabru punt ieħor fil-partita ta' wara li spiċċat 1–1 kontra t-tim Russu ta' Zenit. Minkejja li spiċċaw l-aħħar mill-grupp u naqsu li jikkwalifikaw għall-fażi suċċessiva jew għar-rawnd tal-aħħar 32 tat-Tazza UEFA, huma xorta kisbu tifħir internazzjonali mill-istampa għad-dixxiplina, l-istil offensiv u n-nuqqas ta' biża li kellhom kontra uħud mill-aqwa timijiet Ewropej.


== Unuri ==
Kampjonat Bjelorussu: 151999, 2002, 2006, 2007, 2008, 2009, 2010, 2011, 2012, 2013, 2014, 2015, 2016, 2017, 2018Tazza tal-Bjelorussja: 32006, 2010, 2015Super Cup Bjelorussa: 72010, 2011, 2013, 2014, 2015, 2016, 2017Kampjonat Sojvetiku: 31974, 1976, 1979


== Storja tal-Kampjonati u Tazzez ==
1 Inklużi l-play-off (Rebħa ta' 1–0) għall-1 post kontra Neman Grodno, kif iż-żewġ timijiet lestew il-punti indaqs.


== Rekord  Eweropew ==


== Plejers notevoli ==
Kienu labgħu logħob internazzjonali għall-pajjiżi rispettivi tagħhom. Parteċipanti li isimhom huwa elenkat fil-bold irrappreżenaw il-pajjiżhom waqt li jilagħbu għall BATE.


=== Plejers famużi ===
Aliaksandr Hleb
Vitali Kutuzov
Yuri Zhevnov
Egor Filipenko
Aleksandr Fedorovich
Aleksandr Ermakovich
Dmitri Likhtarovich
Dmitry Molosh
Vadim Skripchenko
Gennady Mardas
Evgeni Loshankov
Nikolay Ryndyuk
Yuri Puntus
Igor Kryushenko
Gennadi Bliznyuk
Igor Shitov
Sergey Veremko
Anri Hagush
Vitali Buliga


== Ħoloq esterni ==
(RU)  Sit uffiċjali
FC BATE fuq EUFO.DE
FC BATE fuq Weltfussball.de
FC BATE fuq Playerhistory.com
FC BATE fuq Transfermarkt.de
FC BATE fuq National Football Teams.com
FC BATE fuq Football-Lineups.com