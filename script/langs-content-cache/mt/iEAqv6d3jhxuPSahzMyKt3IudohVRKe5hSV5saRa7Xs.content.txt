revision: 271039
title: "Mesut \xD6zil"
url: https://mt.wikipedia.org/wiki/Mesut_%C3%96zil


---

Mesut Özil (Gelsenkirchen, 15 ta' Ottubru 1988) huwa plejer tal-futbol Ġermaniż li jilgħab ma' Fenerbahçe. Özil kien membru tat-tim nazzjonali żagħżugħ mill-2006, u membru tat-tim nazzjonali Ġermaniż mill-2009. Huwa kiseb attenzjoni internazzjonali matul it-Tazza tad-Dinja 2010 u kien nominat għall-Premju tal-Ballun tad-Deheb, li kien mogħti lill-aħjar plejer tal-kompetizzjoni. Fl-2006, Özil beda l-karriera professjonali tiegħu mal-klabb lokali Schalke fil-Bundesliga, fl-2008 hu ġie trasferit ma' Werder Bremen u f'Awwissu 2010 ma' Real Madrid wara l-prestazzjoni brillanti tiegħu fit-Tazza tad-Dinja mal-Ġermanja. Fl-2011, Özil ġie kklassifikat l-ewwel fl-assisti fil-kompetizzjonijiet maġġuri u domestiċi Ewropej b'25. Fl-2012, hu reġa' ġie kklassifikat l-ewwel fil-klassifika tal-assisti ta' La Liga bi 17. Hu kien wieħed mill-aqwa assisti kemm fit-Tazza tad-Dinja 2010 u kemm fil-Kampjonati Ewropej tal-Futbol 2012.


== Karriera ==


=== Gelsenkirchen u Rot-Weiss Essen ===
Özil beda l-karriera tiegħu ma; diversi klabbs mill-belt ta' Gelsenkirchen u mbagħad lagħab ħames snin għal Rot-Weiss Essen.


=== Schalke 04 ===
Fl-2005, huwa mar fid-dipartiment taż-żgħażagħ ta' FC Schalke 04. Hu kien jilgħab bħala midfilder bin-numru 17 tal-flokk.


=== Werder Bremen ===

Fil-31 ta' Jannar 2008, hu mar ma' Werder Bremen għal ħlas totali ta' €4.3 miljun, billi ffirma  kuntratt mal-klabb Ġermaniż sat-30 ta' Ġunju 2011. Huwa skorja l-gowl tar-rebħa fil-finali tad-DFB-Pokal 2009, kontra Bayer Leverkusen f'Berlin.
Huwa wkoll eċċella fl-Ewropa fejn huwa mexxa lil Werder Bremen fl-aħħar finali tat-Tazza UEFA, iżda sfortunament tilfu ma' Shakhtar Donetsk tal-Ukraina. Għalkemm Bremen spiċċaw l-għaxar post diżappuntanti fil-Bundesliga 2008–09, Özil irnexxielhu jagħmel impatt sinifikanti fil-logħob billi skorja tlett gowls u għamel 15-il assisti rispettabbli.Fit-tieni staġun tiegħu, Bremen spiċċaw fit-tielet post rispettabbli, fejn Özil ikkontribwixxa 9 gowls u 17-il assisti f'31 apparenzi tal-kampjonat.


=== Real Madrid ===


==== Staġun 2010–11 ====

Minħabba l-prestazzjonijiet tajbin tiegħu fit-Tazza tad-Dinja 2010, huwa assigura post fost il-plejers talentużi fl-Ewropa. Hu kien mitlub minn timijiet bħal Barcelona, Arsenal, u Manchester United u saħansitra r-rapporti sostnew li ssieħeb ma' Barcelona. Werder Bremen ċaħdu r-rapport u fis-17 ta' Awwissu 2010, it-tim ħabbar li kien laħaq ftehim ma' Real Madrid. Il-ħlas għat-trasferiment kien madwar 15-il miljun ewro. Malli iffirma, Özil qal, "Meta tiġi l-offerta biex tingħaqad ma' Real Madrid, m'hemm l-ebda deċiżjoni biex taċċetta. Ejja nkunu onesti – int ma tirrifjutawx dan il-klabb. Ma' kelli l-ebda għaġla biex inħalli lil Werder Bremen, iżda dan huwa l-klabb wieħed li għedt iva għalih. Huma għandhom istituzzjoni, klabb bi storja fantastika, stejdjum u skwadra mimlija bi plejers ta' klassi."Huwa għamel id-debutt tiegħu fit-22 ta' Awwissu f'logħba ta' ħbiberija kontra Hércules, fejn Real Madrid rebħu 3–1.In-numri tal-flokk ta' Özil kienu mibdula spiss qabel l-istaġun beda. Huwa ngħata n-numru 26 fil-pre-staġun u 19 għad-debutt tiegħu. Iżda wara t-trasferiment ta' Rafael van der Vaart ma' Tottenham Hotspur, hu kien mogħti n-numru 23.
Özil kien imressaq ma' sieħbu tat-tim Kaká, iżda minħabba l-operazzjoni tiegħu, Özil irnexxielhu jibda l-irwol. Huwa mbagħad għamel id-debutt tiegħu f'La Liga għal Real Madrid bħala sostitut flok Ángel di María fit-62 minuta kontra Mallorca, fid-dro ta' 0–0.

Fil-15 ta' Settembru, Özil għamel id-debutt tal-istaġun tiegħu fil-UEFA Champions League. Huwa għamel l-ewwel assist tiegħu ma Real Madrid fl-74 minuta kontra Ajax wara li krossja għall-gowl ta' Gonzalo Higuaín. L-ewwel gowl ta' Özil fiċ-Champions League ma' Real wasal fl-14-il minuta kontra Milan fid-19 ta' Ottubru 2010.Huwa spiċċa l-istaġun b'25 assisti, l-ogħla għal kwalunkwe plejer fi kwalunkwe kompetizzjoni Ewropea maġġura f'dak l-istaġun. Il-prestazzjonijiet ta' Ozil għal Real Madrid matul l-ewwel staġun tiegħu kienu mfaħħra mill-midja, partitarji u plejers.


==== Staġun 2011–12 ====
Özil beda jilbes in-numru 10 tal-flokk għal Real Madrid fl-istaġun 2011–12, l-intenzjoni tal-kowċ José Mourinho kienet li juża lil Ġermaniż internazzjonali bħala l-midfilder prinċipali tiegħu. Fl-14 ta' Awwissu 2011, Özil skorja l-ewwel gowl tiegħu fl-istaġun kontra Barcelona f'El Clásico fl-ewwel leg tas-Supercopa de España 2011. Fis-17 ta' Awwissu 2011, Özil kien imkeċċi fl-aħħar minuta tat-tieni leg tas-Supercopa 2011 wara argument mal-attakkant ta' Barça David Villa. Özil esprima x-xewqa tiegħu biex jispiċċa l-karriera tal-futbol tiegħu fil-klabb fl-intervista mar-rivista Ġermaniża kicker, billi qal, "Nixtieq li nispiċċa l-karriera tiegħi ma' Real Madrid. Naf li se tkun diffiċli minħabba li jien għandi ħafna snin quddiemi u ħafna plejers iżgħar u tajba se jkunu wkoll hemmhekk, imma nixtieq li nkun parti minn dak il-futur. Naf dak li jien kapaċi għalih u jien konvint li se nibqgħa ma' Real Madrid għall-bosta snin."Özil kien fil-lista qasira tal-premju tal-FIFA Ballon d'Or.

Hu spiċċa fil-quċċatta tal-klassifika tal-assisti, bi 17. Fit-2 ta' Mejju 2012, hu għen lil Real Madrid jiksbu t-32 titlu ta' La Liga fejn hu assista l-ewwel gowl ta' Real Madrid u skorja t-tieni gowl kontra Bilbao, imbagħad Real Madrid tilfu 3–0. Ħdax-il jum wara, Özil skorja żewġ gowls fil-logħba finali tal-istaġun regolari kontra RCD Mallorca, għal darb'oħra kkonsolida l-prestazzjoni eċċellenti tiegħu mal-klabb. Din ir-rebħa għamlet lil Real l-ewwel klabb Spanjol li ġabar 100 punt fi staġun wieħed. Minħabba l-forma fina tiegħu ma' Real Madrid u mat-tim nazzjonali Ġermaniż, Özil ġie nominat għall-Premju tal-Aqwa Plejer fl-Ewropa tal-UEFA, fejn huwa spiċċa l-10 post u kien l-iżgħar fost l-aqwa 10.


==== Staġun 2012–13 ====
Bil-wasla ta' Luka Modrić qabel il-bidu tal-istaġun, xi wħud mil-midja allegaw li Özil ma' kienx kuntent ma' Real Madrid, iżda aktar tard huwa ċaħad u sostna li kien kuntent fil-klabb u ħerqan li jikkompeti għall-postu. Wara l-bidu tal-istaġun, hu żied it-titlu tas-Supercopa de España mal-unuri tiegħu. F'logħba tal-kampjonat, huwa pprovda assist importanti lil Cristiano Ronaldo li ġab l-iskor fid-dro ta' 2–2 kontra Barcelona ġewwa Camp Nou. Fis-6 ta' Novembru, Özil skorja free-kick kruċjali fid-89 minuta biex isalva d-dro għal Real Madrid u żgura punt kontra Borussia Dortmund. Hu kompla l-forma tajba tiegħu fil-kampjonat billi skorja doppjeta oħra kontra Real Valladolid fejn Real Madrid rebħu 3–2. Hu mbagħad mar biex jintemm l-istaġun b'29 assisti, għalkemm Real Madrid ma rebħu l-ebda medalji, il-prestazzjoni ta' Özil kienet imfaħra. Fl-aħħar tal-istaġun Özil kellhu aktar assisti minn kwalunkwe plejer ieħor fil-kampjonat, b'26 assisti.


=== Arsenal ===


==== Trasferiment ====
Fit-2 ta' Settembru 2013, Özil qabel li jingħaqad mal-klabb Ingliż Arsenal. Kemm it-tariffa u t-tul tal-kuntratt ma' kienux żvelata, iżda dawn huma maħsuba madwar £42.5 miljun għal ftehim ta' ħames snin. Dan it-trasferiment għamel lil Özil l-aktar plejer tal-futbol Ġermaniż għoli ta' kull żmien. Özil ġie assenjat in-numru 11 tal-flokk.Fuq dan it-trasferiment, Özil qal: “Jien kont ċert li se nibqgħa ma' Real Madrid imma wara ndunajt li l-kowċ u kapijiet tal-klabb ma' kellhomx fidi fija. Jien plejer li neħtieġ din il-fidi u għalhekk mort ma' Arsenal." Diversi plejers ta' Real Madrid ma' kienux kuntenti minħabba t-tluq ta' Özil, speċjalment Ronaldo li qal: "Hu kien l-aħjar plejer li kien jaf il-passi tiegħi quddiem il-lasta...jien irrabjat minħabba t-tluq ta' Özil."


==== Staġun 2013–14 ====
Fl-14 ta' Settembru 2013, Özil għamel id-debutt tiegħu għal Arsenal f'logħba tal-kampjonat kontra Sunderland. L-ewwel assist tiegħu fil-Premier League waslet meta assista l-gowl ta' Olivier Giroud fil-11-il minuta tal-logħba. Tlett ijiem wara, hu għamel id-debutt fiċ-Champions League għal Arsenal kontra Marseille. Özil għamel id-debutt fl-Emirates Stadium kontra Stoke City f'rebħa ta' 3–1. Hu skorja l-ewwel gowl tiegħu għal Arsenal f'rebħa ta' 2–0 kontra Napoli fiċ-Champions League.


== Karriera internazzjonali ==


=== Bidu ===
Fl-intervista mar-rivista FourFourTwo, Özil tkellem dwar l-għażla tiegħu li jilagħab għat-tim nazzjonali Ġermaniż: "Jiena t-tielet ġenerazzjoni fil-Ġermanja: missieri kiber hawn. It-Turkija dejjem se tkun pajjiż speċjali għalija imma jien m'għandix dubju fid-deċiżjoni tiegħi li nilagħab għall-Ġermanja. Jien bdejt nilagħab fit-timijiet taż-żgħażagħ tal-Ġermanja."F'Settembru 2006, Özil kien imsejjaħ għat-tim nazzjonali Ġermaniż ta' taħt is-17-il sena. Özil kien membru wkoll tat-tim nazzjonali ta' taħt il-21 sena sa mill-2007. Fid-29 ta' Ġunju 2009, Özil ġie magħżul ir-raġel tal-partita f'rebħa ta' 4–0 kontra l-Ingilterra matul il-finali tal-Kampjonati Ewropej ta' Taħt il-21 sena.
Huwa għamel id-debutt tiegħu għat-tim nazzjonali tal-kbar matul logħba ta' ħbiberija kontra n-Norveġja fil-11 ta' Frar 2009. Hu skorja l-ewwel gowl tiegħu għat-tim tal-kbar fit-tielet dehra tiegħu, f'logħba ta' ħbiberija oħra kontra l-Afrika t'Isfel fil-5 ta' Settembru ġewwa l-BayArena, f'Leverkusen.

Fil-livell individwali, Özil ġie premjat għall-logħob pendenti tiegħu fil-Bundesliga fl-ewwel leg tal-istaġun 2009.


=== Tazza tad-Dinja 2010 ===
Özil kien magħżul għall-iskwadra Ġermaniża għat-Tazza tad-Dinja 2010 fl-Afrika t'Isfel, hu beda mal-ewwel ħdax fil-logħbiet kollha tat-tim.
Özil provda assist għal gowl ta' Cacau f'rebħa ta' 4–0 kontra l-Awstralja fl-ewwel logħba tal-grupp. Hu skorja b'siequ x-xellugija mit-tarf tal-kaxxa kontra l-Gana fil-logħba finali tal-grupp, fl-istess ħin ħarġu rebbieħa ta' Grupp D, b'sitt punti miksubaFis-27 ta' Ġunju 2010, Özil lagħab kontra l-Ingilterra f'logħba tal-aħħar 16, huwa ħadem l-aħħar gowl billi provda kross lil Thomas Müller fejn il-Ġermanja ħarġu rebbieħa bl-iskor ta' 4–1. Matul il-logħba tal-kwarti tal-finali kontra l-Arġentina, hu assista t-tieni gowl għal Miroslav Klose biex b'hekk il-Ġermanja ssiġillaw rebħa oħra ta' 4–0. Il-FIFA ħabbret li kien fost l-għaxar plejers tat-turnament nominati għall-Ballun tad-Deheb.


=== Kampjonati Ewropej 2012 ===
Özil kien wieħed mill-forzi ewlenin tal-kwalifikazzjoni tal-Ġermanja għall-Kampjonati Ewropej 2012, billi skorja ħames darbiet matul il-kampanja hekk kif il-Ġermanja rebħet 10 minn 10 logħbiet tal-grupp. Özil ikkonferma wkoll ir-reputazzjoni tiegħu bħala plejer li jippassja spiss, hekk kif hu provda seba assisti, aktar minn kull plejer internazzjonali Ewropej matul il-kwalifikazzjoni. Meta ġie mistoqsi dwar l-opportunitajiet tat-tim tiegħu għal dan it-turnew, Özil qal, "Aħna għandna l-potenzjal li negħlbu l-kullħadd u għandna dak li hemm bżonn biex nirbħu t-titolu."Fid-29 ta' Frar 2012, Özil kien ġie rikonoxxut bħala l-aqwa Ġermaniż internazzjonali tas-sena għal 2011 matul il-ftuħ ta' logħba ta' ħbiberija kontra Franza ġewwa Bremen. Il-Ġermanja ta' Özil kienet abbozzata mal-Olanda, mad-Danimarka u mal-Portugall fi Grupp B tal-Kampjonati Ewropej 2012, b'mod wiesa kien magħruf il-"Grupp tal-Mewt". Minħabba l-prestazzjoni tajba tiegħu f'dan it-turnew, hu kiseb żewġ Premji tal-Carlsberg Man of the Match.


== Statistika ==


=== Klabb ===
Aġġornata fid-19 ta' Settembru 2013

aInklużi l-logħbiet tad-DFB-Pokal, tal-Copa del Rey, u tal-FA Cup.bInklużi l-logħbiet tad-DFB-Ligapokal u tal-League Cup.cInklużi l-logħbiet tas-Supercopa de España.dApparenzi fit-Tazza UEFAeApparenzi fil-UEFA Champions LeaguefApparenzi fil-UEFA Europa League


=== Gowls internazzjonali ===


== Unuri ==


=== Klabb ===
Schalke 04Bundesliga 2ni post: 2006–07
DFB-Ligapokal Finalisti: 2007Werder BremenDFB-Pokal; 2008–09; Finalisti: 2009–10
Tazza UEFA Finalisti: 2008–09Real MadridLa Liga: 2011–12; 2ni post: 2010–11, 2012–13
Copa del Rey: 2010–11; 2ni post: 2012–13
Supercopa de España: 2012; 2ni post: 2011


=== Pajjiż ===
Ġermanja U21Kampjonati Ewropej tal-Futbol U21: 2009


=== Individwali ===
Finali tal-Kampjonati Ewropej tal-Futbol U21 2009 – Raġel tal-Partita.
Tazza tad-Dinja 2010 – Plejer bl-aktar assisti (3, flimkien ma' Thomas Müller, Bastian Schweinsteiger, Kaká, u Dirk Kuyt)
Kampjonati Ewropej 2012 – Raġel tal-Partita (Ġermanja vs Portugall, Ġermanja vs Greċja)
Tim tat-Turnew tal-Kampjonati Ewropej tal-Futbol: 2012
Tim tas-Sena tal-UEFA: 2012


== Referenzi ==


== Ħoloq esterni ==
Mesut Özil fuq Soccerbase 
(DE)  Mesut Özil fuq fussballdaten.de 
Mesut Özil – rekord fil-kompetizzjonijiet tal-UEFA (arkivju) 
Mesut Özil – rekord kompetittiv tal-FIFA (arkivjat) 
Mesut Özil fuq National-Football-Teams.com