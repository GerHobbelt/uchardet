revision: 281862
title: Antechinus
url: https://mt.wikipedia.org/wiki/Antechinus


---

Antechinus huwa ġeneru ta' mammiferi, il-marsupjali karnivori, eżattament l-Anteċini (qabel kienu jissejħu bl-ismijiet ta' ġurdien bil-but, ġurdien tas-saqajn wiesgħajn u anteċinu ġurdien, iżda dawn ma għadhomx jintużaw u minflok ġie preferut l-isem ta' Anteċinu biex juri eżattament biċ-ċar l-oriġinalità u l-uniċità ta' dawn il-mammiferi marsupjali), tal-kontinent tal-Awstralja u wħud mill-gżejjer fil-madwar. 
Dan il-ġeneru qiegħed klassifikat fil-klassi Mammalia, fis-sottoklassi Theria, fl-infraklassi Metatheria (il-marsupjali kollha), fis-superordni Australidelphia (il-marsupjali Awstraljani kollha u l-kolokolo tal-kontinent tal-Amerika t'Isfel), fl-ordni Dasyuromorphia (il-marsupjali karnivori tal-kontinent Awstraljan), fil-familja Dasyuridae, fis-sottofamilja Dasyurinae u fit-tribù Phascogalini ma' sitt ġeneri oħra, li huma Micromurexia, Murexechinus, Murexia, Paramurexia, Phascomurexia u Phascogale.
Il-ġeneru Antechinus jiġbor fih għaxar speċi estanti jew ħajjin (tnejn minn dawn l-ispeċi u possibilment tlieta, peress li hemm xi speċi ġdida li qiegħda tistenna li tiġi rikonoxxuta, jgħixu fuq il-gżira ta' Gwineja l-Ġdida, filwaqt il-bqija tal-ispeċi jinsabu mifruxin fuq il-kontinent gżira tal-Awstralja) u fin-numru ta' speċi huwa l-aktar ġeneru ta' suċċess fit-tribù Phascogalini u tas-sottofamilja Dasyurinae.


== Lista tal-ispeċi tal-ġeneru ==
Ġeneru Antechinus (Macleay, 1841)
Antechinus adustus (Thomas, 1923)
Antechinus agilis (Dickman & Parnaby & Crowther & King, 1998)
Antechinus bellus (Thomas, 1904)
Antechinus flavipes (Waterhouse, 1837)
Antechinus godmani (Thomas, 1923)
Antechinus leo (Van Dyck, 1980)
Antechinus minimus (E. Geoffroy Saint-Hilaire, 1803)
Antechinus stuartii (Macleay, 1841)
Antechinus subtropicus (Van Dyck & Crowther, 2000)
Antechinus swainsonii (Waterhouse, 1840)


== Referenzi ==
Groves, Colin (16 November 2005). Wilson, D. E., and Reeder, D. M. (eds): Mammal Species of the World, 3rd edition, Johns Hopkins University Press. ISBN 0-8018-8221-4.
Ronald M. Nowak: Walker's Mammals of the World. Johns Hopkins University Press, Baltimore, 1999. ISBN 0-8018-5789-9.


== Ħoloq esterni ==
Tassonomija tal-Mammiferi.
Siġra filoġenetika tal-Marsupjali.