revision: 283410
title: "Ker\u010Bem"
url: https://mt.wikipedia.org/wiki/Ker%C4%8Bem


---

Kerċem, jew Ta' Kerċem hi lokalita Għawdxija b'popolazzjoni ta' madwar  1,665 ruħ, u tinkludi fiha bosta postijiet naturali fosthom il-wied tal-Lunzjata, l-għoljiet Tal-Mixta, Għar Ilma, kif ukoll l-Għadira ta' San Raflu li tibqa' twassal sal-irdum tax-Xlendi. 
Studjużi u Arkeologi jsostnu li l-post fejn illum hemm dan ir-raħal kien abitat saħansitra mill-fażi ta' Għar Dalam (5000-4500 QK) Sejbiet arkeoloġiċi f'dan ir-raħal jikkonsistu ukoll f'ċimiterju Nisrani antik, imsejjaħ "iċ-Ċimiterju ta' Għar Gerduf", imsemmi ukoll fil-Ktieb ta' Ġan Piet Agius De Soldanis. Riċentament instabu oqbra maħsuba li huma mill-Fażi Tarxien(3000-2500 QK), u li għadhom fil-fażi ta' skavar
Ir-raħal beda jespandi u jiżviluppa f'komunita' fil-Perjodu tal-Medju Evu, madwar kappella ddedikata lil Papa San Girgor il-Kbir, li hu wieħed mill-Patruni tar-raħal flimkien mal-Madonna tas-Sokkors. Fl-1885, ir-raħal ta' Kerċem sar uffiċċjalment parroċċa mill-Isqof Pietru Pace. 
Ir-raħal ta' Kerċem għandu ukoll is-subborg tiegħu imsejjaħ "Santa Luċija" mibni ukoll madwar knisja żgħira iddedikata lill-qaddisa Santa Luċija Verġni u Martri. Dan il-post hu kkaratteriżżat mill-paċi u s-serenita' li wieħed għadu jista' jsib sal-lum. 
Fost in-nies l-aktar importanti mir-raħal ta' Kerċem hemm Madre Margerita Debrincat (fundatriċi tal-Kongregazzjoni tas-Sorijiet Frangiskani tal-Qalb ta' Gesù), l-Avukat Anton Calleja (Membru tal-Assemblea Leġiżlattiva), u l-Kavallier Peter Paul Grech (Ghalliem u Assistent Direttur tal-Edukazzjoni)


== Amministrazzjoni u Kunsill Lokali ==
Il-Lokal ta' Kerċem jaqa' taħt ir-responsabbilita' tal-Kunsill Lokali Kerċem. Il-kunsill preżenti ġie ffurmat fl-2015 u hu magħmul minn:

Mario Azzopardi (Sindku, PN)
Paul Mizzi (PN)
David Mizzi (PN)
Frankie Attard (PL)
Joseph Grech (PL)


== Faċilitajiet Komunali ==
Ta' Kerċem igawdi minn bosta faċilitajiet komunali fosthom ġnien pjuttost kbir imsemmi għal Ċensu Sciberras, inawgurat fl-okkażjoni tal-Millenju il-Kbir. 


=== Faċilitajiet Sportivi ===
Ir-raħal għandu ukoll tim tal-futbol, bl-isem ta' Kerċem Ajax FC, liema tim jittrenja fi grawnd b'terf artifiċjali li jinsab fl-istess raħal.


=== Skola tal-Muzika ===
Fir-Rahal ta'Kercem insibu ukoll l-Ghaqda Muzikali San Girgor www.bandasangirgor.org.


== Il-Festi tar-Raħal ==
Il-Parroċċa ta' Kerċem hi l-unika parroċċa Għawdxija li għandha kopatronaġġ, jiġifieri għandha żewġ patruni prinċipali. Sal-1885, San Girgor kien il-patrun prinċipali tar-raħal sakemm nahar is-17 ta' Awwissu 1885, il-knisja ġiet ko-iddedikata lill-Verġni Marija tas-Sokkors. Għalkemm ir-raħal jiċċelebra żewġ festi bl-istess importanza (dik ta' San Girgor nahar it-12 ta' Marzu, kif ukoll dik tal-Madonna tas-Sokkors kull tieni Ħadd ta' Lulju), dik tas-Sokkors hi meqjusa il-aktar prinċipali f'terminu ta' popolarita'.
L-armar tal-festa qieghed f'idejn l-Ghaqda ta l-Armar Madonna tas-Sokkors ta Kercem. www.festakercem.com


== Żoni f'Kerċem ==
Fuq il-Blat
Għajn Abdul
Għar Ilma
Iċ-Ċnus
Ix-Xagħri
Klula
Lekx
Sarraflu
Ta' Berrini
Ta' Ċajplu
Ta' Ġanton
Ta' Katas
Ta' Majru
Ta' Summina
Ta' Xkura
Tal-Warda
Wardija
Wied il-Ġifna
Wied tal-Grixti


== Toroq Prinċipali tar-Raħal ==
Triq l-Avukat Anton Calleja
Triq Margerita De Brincat
Triq Qasam San Pawl
Pjazza San Girgor
Triq Santa Luċija
Triq Ta' Kerċem
Triq Xuxa


=== Toroq Oħra ===
Daħla Ta' Berrini
Pjazza Salvatore Busuttil
Sqaq it-Torri
Sqaq Klula
Sqaq San Girgor Nru.1-3
Sqaq Ta' Xirfi
Triq Franġisk u Roża Camilleri
Triq Ġużè Flores
Triq Ġużeppi Briffa
Triq Għajn Għabdun
Triq Għajn Tuta
Triq Għar Ilma
Triq il-Bies
Triq il-Ġifna
Triq il-Ġojjin
Triq il-Gamiem
Triq il-Ħorġ
Triq il-Kalandrijiet
Triq is-Sokkors
Triq is-Summien
Triq it-Torri
Triq ix-Xagħri
Triq l-10 ta' Marzu, 1885
Triq l-Indipendenza
Triq Majru
Triq Pejpu
Triq Petri
Triq Qasam San Ġorġ
Triq San Niklaw
Triq San Pietru u San Pawl
Triq Sarġ
Triq Ta' Berrini
Triq Ta' Doti
Triq Tax-Xewka
Triq Wenzu Mintoff
Triq Wied Ħmar
Triq Wied il-Lunzjata


=== Toroq fis-subborg ta' Santa Luċija ===
Daħla Tal-Warda
Pjazza Santa Luċija
Triq Bir Rix
Triq Għajn Għabdun
Triq Għar Ilma
Triq id-Daħla Ta' Ċajplu
Triq is-Santwarju Puniku
Triq it-13 ta' Diċembru
Triq Klula
Triq l-Għadira
Triq l-Orkestra Tad-Dudi
Triq Santa Katarina Tal-Qabbieża
Triq Ta' l-Lonz
Triq Ta' Wied Mans


== Ħoloq ==
Websajt Uffiċċjali tal-Kunsill Lokali
Websajt Uffiċċjali tal-Parroċċa
Websajt Uffiċċjali tal-Ghaqda Muzikali San Girgor Kercem
Websajt Ufficcjali tal-Ghaqda ta l-Armar Madonna tas-Sokkors ta Kercem