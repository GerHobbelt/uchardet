revision: 257261
title: "Wied il-G\u0127ajn (Marsaskala)"
url: https://mt.wikipedia.org/wiki/Wied_il-G%C4%A7ajn_(Marsaskala)


---

Wied il-Għajn, magħruf ukoll bħala Marsaskala, huwa villaġġ fix-xlokk ta' Malta. Sa' ftit żmien ilu kienu jgħixu fih ftit mijiet ta' nies, imma issa kiber ħafna. F'Diċembru 2005 kien jgħodd 6,082 ruħ, li minnhom 3,050 kienu rġiel. Sal-2018 il-popolazzjoni telgħet madwar 17,000 jiġifieri żdiedet madwar 11,000 fi ħdax-il sena. 
Wieħed mill-akbar irħula ta' Malta bħala qies, huwa jmiss maż-Żejtun, Marsaxlokk, ix-Xgħajra u Ħaż-Żabbar. Fost l-artijiet li jinsabu f'Wied il-Għajn hemm Ras il-Munxar, Ras il-Gżira u Ras iż-Żonqor. 
Sa' qabel il-gwerra Wied il-Għajn kien raħal tas-sajjieda, bdiewa u nies li jaħdmu l-melħ. 
Il-parroċċa hija l-unika waħda f'Malta li hija ddedikata lil Sant Anna. Il-festa tagħha tiġi fl-aħħar Ħadd ta' Lulju. Il-knisja preżenti bdiet tinbena fl-1953, filwaqt li l-kampnar inbena bejn l-1988 u l-1993. Dan tellu' l-bennej Luqi Ġanni Spiteri, flimkien ma' Fredu Żammit u Fredu Muscat. Il-kampnar ħa mija u sittin vjaġġ ġebel biex sar.


== Ħoloq ==
Għaqda Mużikali Sant Anna
Marsascala Sports Club
Ritratti ta' Wied il-Għajn