revision: 249979
title: "Log\u0127ob Olimpiku tax-xitwa 2002"
url: https://mt.wikipedia.org/wiki/Log%C4%A7ob_Olimpiku_tax-xitwa_2010


---

Il-Logħob Olimpiku tax-xitwa 2010, magħrufin uffiċjalment bħala l-Logħob tal-XXI Olimpjadi tax-xitwa, kienu manifestazzjoni sportiva li saru bejn it-12 u t-28 ta' Frar, 2010, ġewwa Vancouver, Kolumbja Brittanika, il-Kanada. Kemm l-Olimpjadi u kif ukoll il-Logħob Paralimpiku ġew organizzati mill-Kumitat Organizzattiv ta' Vancouver (VANOC). Din kienet it-tielet darba li l-Kanada ospitat l-Olimpjadi ġewwa darha, u l-ewwel darba mill-provinċja ta' Kolumbja Brittanika. Qabel, il-Kanada ospitat l-edizzjoni tal-1976 tal-Olimpjadi tas-sajf ġewwa Montreal, il-Quebec, u l-Olimpjadi tax-xitwa tal-1988 ta' Calgary, f'Alberta.
Fiċ-ċerimonja ta' għeluq tal-Olimpjadi tax-xitwa 2006 li saru ġewwa Turin, l-Italja, bi tradizzjoni Olimpika, is-sindku tal-belt ta' Vancouver Sam Sullivan irċieva l-bandiera Olimpika. Il-bandiera ġiet mtella' nhar it-28 ta' Frar, 2006, f'ċerimonja speċjali, u kienet miftuħa għad-dehra tal-pubbliku fil-Vancouver City Hall saċ-ċerimonja tal-ftuħ tal-Olimpjadi suċċessivi. L-avveniment kien uffiċjalment miftuħ mill-Gvernatriċi Ġenerali Michaëlle Jean.
Għall-ewwel darba, il-Kanada irnexxielha tikseb midalja tad-deheb f'Logħob Olimpiku li sar ġewwa pajjiżha, wara li naqset li tagħmel dan fl-edizzjonijiet preċedenti ta' Montreal 1976 u Calgary 1988. B'total ta' erbatax-il midalja tad-deheb, il-Kanada kisret ir-rekord għall-aktar numru ta' midalji tad-deheb li ntrebħu f'edizzjoni waħda tal-Olimpjadi tax-xitwa, li kien fuq kwota 13, miżmum mill-Unjoni Sovjetika (1976) u n-Norveġja (2002). L-Istati Uniti rebħu l-klassifika tal-aktar numru ta' midalji li ntrebhu, għat-tieni darba fl-istorja tagħhom fl-Olimpjadi tax-xitwa, u kisru wkoll ir-rekord għall-iktar numru ta' midalji li ntrebħu f'edizzjoni waħda tal-Olimpjadi, 37, li kien preċedentament f'idejn il-Ġermanja (2002) b'36. Atleti mis-Slovakkja u l-Belarus taw l-ewwel midalja tad-deheb fl-Olimpjadi tax-xitwa lil pajjiżhom.


== Għażla tal-ospitu ==
Il-21 edizzjoni tal-Logħob Olimpiku tax-xitwa ngħataw f'idejn il-belt ta' Vancouver nhar it-2 ta' Lulju 2006 matul il-115-il kungress tal-Kumitat Olimpiku Internazzjonali, li sar ġewwa Praga fir-Repubblika Ċeka.
Għall-bidu kien hemm tmien ibliet li ppreżentaw il-kandidatura tagħhom: Andorra, Berna (Żvizzera), Jaca (Spanja), Harbin (Ċina), Pyeongchang (Korea t'Isfel), Saliżburgu (Awstrija), Sarajevo (Bożnija u Ħerżegovina), u Vancouver (Kanada).
Minn dawn, kienu biss Saliżburgu, Pyeongchang u Vancounver li ntagħżlu bħala finalisti għal dan il-proċess. Għall-elezzjoni finali kien hemm il-bżonn ta' żewġ votazzjonijiet: mill-ewwel riżultat il-belt ta' Saliżburgu ġiet eliminata b'16-il vot biss; it-tieni rawnd ipproklama lil Vancouver bħala l-belt organizzatriċi tal-Logħob, b'total ta' 56 vot, bi 53 imorru lill-belt Koreana ta' Pyeongchang.


== Torċa Olimpika ==

Il-mixja tat-Torċa Olimpika huwa t-traġitt li jwassal 'il-fjamma Olimpika mill-belt antika ta' Olimpja, fil-Greċja – fejn saru l-ewwel Logħob Olimpiċi eluf ta' snin ilu – sal-impjant tal-belt fejn tkun se ssir l-edizzjoni. Il-fjamma tasal eżatt fil-ħin għaċ-ċerimonja tal-ftuħ.
Għal-logħob ta' Vancouver 2010, il-fjamma nxtelgħet ġewwa Olimpja nhar it-22 ta' Ottubru, 2009. Wara vvjaġġat mill-Greċja, fuq il-Pol tat-Tramuntana lejn l-Artiklu Għoli tal-Kanada u lejn il-West Coast u Vancouver. Il-vjaġġ beda l-mixja twila tiegħu fil-Kanada mill-kapitali tal-Kolumbja Brittanika, Victoria. Fil-Kanada, it-torċa mxiet madwar 45,000 kilometru (28,000 mil) f'tul ta' 106 ġurnata, biex għamlitha fost l-itwal mixjiet f'pajjiż wieħed fl-istorja tal-Olimpjadi. It-Torċa ġiet miżmuma minn madwar 12,000 Kanadiż u laħqet lil madwar 1,000 komunità.


== Mewt ta' Nodar Kumaritashvili ==
Sigħat qabel iċ-ċerimonja tal-ftuħ, il-Ġeorġjan Nodar Kumaritashvili miet waqt sessjoni ta' taħriġ. Fil-korsa tal-luge ta' Whistler, l-isportiv ta' 21 sena, tilef il-kontroll u taħt veloċità stmata ta' 140 km/h hu ħabat ma' arblu tal-azzar wara li kien spiċċa barra mill-islitta. Fuq il-post saru diversi attentati biex jerġgħu jqajmuh u aktar tard ġiet meħud lejn faċilita medika fejn miet. Allavolja saru diversi mistoqsijiet dwar is-sigurtà tal-korsa, l-uffiċjali kkonkludew li t-traġedja kienet kawża ta' żball tal-atleta milli problema fil-korsa. Il-Federazzjoni Internazzjonali tal-Luge sejħet laqgħa ta' emerġenza wara dan l-inċident, u t-taħriġ kollu għal dik il-ġurnata ġie kanċellat.


== Il-logħob ==


=== Pajjiżi parteċipanti ===
82 Kumitat Olimpiku Internazzjonali daħlu timijiet tagħhom għall-edizzjoni tal-2010 tal-Olimpjadi. Il-Gżejjer Kajman, il-Kolombja, il-Gana, il-Montenegro, il-Pakistan, il-Peru u s-Serbja għamlu l-ewwel dehra tagħhom fl-Olimpjadi tax-xitwa. Il-Ġamajka, il-Messiku u l-Marokk irritornaw wara li tilfu l-edizzjoni ta' Turin 2006. Tonga kienet preparata li tagħmel id-debutt tagħha b'kompetitur wieħed fid-dixxiplina tal-luge, però dan kraxxja fl-aħħar rawnd ta' kwalifika. Il-Lussemburgu kellha preparati żewġ atleti, imma ma ħaditx sehem minħabba li wieħed minnhom ma laħaqx il-kriterji proposti mill-KOI, u l-ieħor safa' imweġġa qabel il-Logħob.


=== Dixxiplini ===
L-edizzjoni 2010 tal-Olimpjadi tax-xitwa pprepara 15-il dixxiplina sportiva:


=== Kalendarju ===
Fil-kalendarju segwenti tal-Logħob Olimpiku tax-xitwa 2010, kull kaxxa blu tindika li avveniment kompetittiv, bħal rawnd ta' kwalifika, sar f'dak il-jum. Il-kaxex sofor jirrapreżentaw ġranet li matulhom saru finali għar-rebħ tal-midalji. Kull ballun f'dawn il-kaxex juri finali ta' avveniment, bin-numru ta' blalen f'kull kaxex jirrapreżentaw in-numru ta' finali li ntlagħbu f'dik il-ġurnata.


=== Midalji ===
Biex tapprofondixxi, ara l-artiklu:  Tabella tal-midalji tal-Logħob Olimpiku tax-xitwa 2010.L-aqwa għaxar KON skont in-numru ta' midalji tad-deheb mirbuħa huma mniżżla hawn taħt. L-organizzatur, il-Kanada, għandhom sfond bil-kulur.


== Referenzi ==


== Ħoloq esterni ==
Sit uffiċjali tal-Logħob Olimpiku u Paralimpiku tax-xitwa 2010
Stazzjon tal-Kumitat Olimpiku ta' Vancouver fuq YouTube
Vancouver 2010 fuq il-Kumitat Olimpiku Internazzjonali