revision: 282359
title: '''Verschlossene Auster'' award'
url: https://mt.wikipedia.org/wiki/Vladimir_Putin


---

Vladimir Vladimirovich Putin (Leningrad, Unjoni Sovjetika, 7 ta' Ottubru 1952) huwa l-President attwali tal-Federazzjoni Russa. Ilu fil-kariga mis-7 ta' Mejju 2012. Kien ukoll Prim Ministru mill-1999 sal-2000, u President mill-2000 sal-2008. Matul it-tieni terminu tiegħu ta' Prim Ministru, kien ukoll il-President tal-Partit Russja Magħquda.
Putin studja l-Ġermaniż u jitkellmu sew. Studja l-Liġi fl-Università Statali ta' San Pietruburgu u ggradwa fl-1975. Huwa kien Uffiċjal tal-Intelligence Barranija tal-KGB għal 16-il sena, u tela' sal-grad ta' Logutenent Kurunell qabel irtira fl-1991 biex daħal fil-politika. Fl-1996 mar Moska u daħal fl-amministrazzjoni tal-President Boris Yeltsin u fl-aħħar tal-1999, wara r-riżenja ta' Yeltsin, Putin sar Aġent President. 
Putin rebaħ l-elezzjonijiet presidenzjali tal-2000 bi 53 % u dawk tal-2004 with bi 72 %. Matul l-ewwel presidenza, l-ekonomija Russa kibret għal tmien snin sħaħ, u l-PDG kiber bi 72 %. L-elezzjoni tal-2012 rebaħha b'64 %. Il-waqgħa fil-prezz taż-żejt flimkien ma' sanzjonijiet internazzjonali wara li fl-2014 ir-Russja annettiet il-Krimea u intervjeniet militarment fl-Ukrajna waqqgħet il-PDG bi 3.7 % fl-2015, għalkemm is-sena ta' wara reġa' għola b'0.3 % u r-Russja ħarġet mir-riċessjoni.
Ikkritikat internazzjonalment fejn jidħlu d-demokrazija u l-governanza tajba, Putin gawda u jgawdi minn appoġġ kbir f'pajjiżu, u huwa meqjus bħala wieħed mill-iktar mexxejja dinjija potenti.


== Referenzi ==