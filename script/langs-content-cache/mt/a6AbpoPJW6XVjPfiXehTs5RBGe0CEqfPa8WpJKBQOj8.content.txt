revision: 283335
title: Hawa Mahal
url: https://mt.wikipedia.org/wiki/Hawa_Mahal


---

Il-Hawa Mahal huwa palazz fil-belt ta' Jaipur, l-Indja. Huwa magħmul bil-ġebla tar-ramel ta' lewn aħmar u roża, u jinsab fit-tarf tal-Palazz tal-Belt ta' Jaipur u jibqa' sejjer saż-Zenana jew il-kompartimenti tan-nisa.


== Storja ==
L-istruttura nbniet fl-1799 mill-Maharaja Sawai Pratap Singh, in-neputi tal-Maharaja Sawai Jai Singh, il-fundatur tal-belt ta' Jaipur, l-Indja. Tant baqa' ispirat mill-istruttura unika tal-Khetri Mahal, li bena dan il-palazz grandjuż u storiku.
Il-palazz ġie ddisinjat minn Lal Chand Ustad. Il-faċċata tiegħu ta' ħames sulari qisha xehda tan-naħal, bid-953 tieqa żgħira msejħa Jharokhas imżejna b'xogħol mirqum tal-kannizzati. Il-ħsieb oriġinali tad-disinn tal-kannizzati kien li jippermetti lin-nisa rjali josservaw il-ħajja ta' kuljum u l-festivals li kienu jiġu ċċelebrati fit-triq ta' taħthom mingħajr ma kienu jidhru, peress li kellhom jobdu r-regoli stretti tal-purdah, li kienu jipprojbixxu li jidhru fil-pubbliku mingħajr ma jkollhom wiċċhom mgħotti. Din il-karatteristika arkitettonika kienet tippermetti wkoll li tgħaddi l-arja friska mill-effett ta' Venturi, u b'hekk l-istruttura kollha minn ġewwa kienet tkun ferm iktar pjaċevoli minn barra matul is-sajf meta x-xemx kienet tkun fl-aqwa tagħha. Ħafna nies meta jaraw il-Hawa Mahal mit-triq jaħsbu li jkunu qed jaraw il-faċċata ta' quddiem tal-palazz, iżda fil-fatt ikunu qed jaraw il-parti ta' wara tal-palazz.Fl-2006 saru xogħlijiet ta' rinnovazzjoni u ta' restawr fuq il-Hawa Mahal, wara distakk ta' xi 50 sena, sabiex jaqilgħu l-faċċata tal-monument. Il-proġett huwa stmat li sewa Rs 4,568 miljun. Is-settur korporattiv ta daqqa t'id fil-finanzjament tal-għall-preservazzjoni tal-monumenti storiċi ta' Jaipur u l-Unit Trust of India ħadet ħsieb il-manutenzjoni tal-Hawa Mahal. Il-palazz huwa parti estiża ta' kumpless enormi. Id-dettalji tax-xogħol tat-tinqix fil-ġebel huma karatteristiċi li jwasslu biex dan  il-monument jitqies bħala attrazzjoni turistika popolari.


== Arkitettura ==
Dan il-palazz huwa monument ta' ħames sulari b'għamla ta' piramida b'għoli ta' madwar 50 pied (15-il metru). It-tliet sulari ta' fuq tal-istruttura għandhom wisa' ta' kamra unika, filwaqt li l-ewwel u t-tieni sular għandhom terrazzi quddiemhom. L-elevazzjoni ta' quddiem, kif jaraha wieħed li jkun għaddej mit-triq, tixbah lil xehda tan-naħal b'toqob żgħar. Kull toqba għandha twieqi f'minjatura u kannizzati, tiżjin u koppli mnaqqxa tal-ġebla tar-ramel. Għandha d-dehra ta' massa ta' kompartimenti semiottagonali, li twassal għall-faċċata unika tal-monument. Il-faċċata fuq ġewwa, fuq in-naħa ta' wara tal-binja, tikkonsisti minn kmamar mibnija permezz ta' pilastri u kurituri b'tiżjin minimu, u tasa; sas-sular ta' fuq nett. Fuq ġewwa, il-palazz ġie deskritt "li għandu kmamar magħmula b'irħam b'kuluri differenti, b'riljievi b'panewijiet intarsjati jew indurati; filwaqt li għandu funtani li jsebbħu ċ-ċentru tal-bitħa".Lal Chand Usta kien l-arkitett. L-istruttura nbniet bil-ġebel tar-ramel ta' lewn aħmar u roża biex jaqbel mal-bqija tal-monumenti l-oħra fil-belt, li wassal biex il-belt ta' Jaipur tissejjaħ "il-Belt ir-Roża". Il-faċċata tagħha b'953 niċċa b'jharokhas imnaqqxa b'mod mirqum (uħud magħmula bl-injam) toħloq kuntrast kbir mas-sempliċità tal-faċċata fuq in-naħa ta' wara tal-istruttura. Il-wirt kulturali u arkitettoniku tagħha hu riflessjoni ta' fużjoni tal-arkitettura Rajput Induista u l-arkitettura Mughal Iżlamika; l-istil Rajput joħroġ fid-dieher fil-forma ta' kanopewijiet bil-koppli, pilastri mrikkbin, u disinni bil-fjuri u bil-lotus, filwaqt li l-istil Iżlamiku joħroġ fid-dieher fix-xogħol tal-filugran intarsjat fil-ġebel u fl-arkati (distinti mix-xebħ mal-Panch Mahal f'Fatehpur Sikri).L-aċċess għall-Hawa Mahal min-naħa tal-palazz tal-belt hu minn daħla imperjali. Din tagħti għal bitħa kbira, b'binjiet b'żewġ sulari fuq tliet naħat, u l-Hawa Mahal jikkonfinaha fuq in-naħa tal-Lvant. F'din il-bitħa hemm ukoll mużew arkeoloġiku.Il-Hawa Mahal kien magħruf ukoll bħala l-kapulavur ewlieni tal-Maharaja Jai Singh peress li kien ir-residenza ppreferuta tiegħu minħabba l-eleganza u l-mod kif kien mgħammar il-Hawa Mahal fuq ġewwa. L-effett ta' tberrid fil-kmamar, bis-saħħa taż-żiffa li kienet tgħaddi mit-twieqi ż-żgħar tal-faċċata, ġie msaħħaħ bil-funtani fiċ-ċentru ta' kull waħda mill-kmamar.Wieħed jista' jasal għaż-żewġ sulari ta' fuq tal-Hawa Mahal permezz ta' rampi biss. Iż-żamma tal-Hawa Mahal hija f'idejn id-dipartiment arkeoloġiku tal-Gvern ta' Rajasthan.


== Gallerija ==

		
		
		
		
		
		
		
		
		
		


== Referenzi ==