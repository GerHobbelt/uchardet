revision: 292128
title: "Al\u0121erija"
url: https://mt.wikipedia.org/wiki/Al%C4%A1erija


---

L-Alġerija, uffiċċjalment ir-Repubblika Demokratika tal-Poplu tal-Alġerija, hija pajjiż fl-Afrika ta' Fuq li tibbordura l-Marokk u s-Saħara tal-Punent fil-punent, il-Mauritania u l-Mali fl-ilbiċ, in-Niġer fix-xlokk, u l-Libja u t-Tuneżija fl-ilvant, bil-baħar Mediterran fit-tramuntana. L-Alġerija tagħmel parti mir-reġjun tal-Magreb. Minħabba d-deżert tas-Saħara, li tokkupa kważi l-pajjiż kollu, il-maġġoranza tal-popolazzjoni tgħix fit-tramuntana, fejn għalkemm huwa ddominat mill-muntanji tal-Atlas, hemm art fertili kif ukoll aċċess għall-baħar. B'erja ta' 2,381,741 kilometri kwadri, l-Alġerija hija l-ikbar pajjiż fl-Afrika, u l-għaxar l-ikbar pajjiż fid-dinja. Il-pajjiż għandu popolazzjoni ta' 44 miljun ruħ, li jagħmlu it-32 l-aktar pajjiż popolat fid-dinja. L-Alġier hija l-belt kapitali kif ukoll l-ikbar belt fil-pajjiż. 
Inizjalment, fl-Alġerija kien hemm ir-renjijiet tan-Numidjani u l-Mauretani, qabel ma saret koloniżżazzjoni mil-Feniċi u l-Kartaġiniżi, li wara ġew maħkuma mir-Rumani. Wara li waqgħet Ruma ġie mwaqqaf ir-renju tal-Vandali, u iktar tard, wara perjodu qasir taħt il-Biżantini, l-Alġerija rat diversi renji u dinastiċi Għarab. Fl-1516 l-Alġerija ġiet taħt l-Ottomani, fejn waqt dan il-perjodu il-belt tal-Alġier saret waħda mill-ikbar u l-iktar bliet sinjuri fid-dinja, sakemm fl-1830 invadiet Franza. Taħt il-Franċiżi, l-Alġerija rat seklu diffiċli, tant illi wara massakri f' Sétif u Guelma fl-1945, faqqgħet il-Gwerra Alġerina fl-1954, li spiċċat fil-5 ta Lulju tal-1962 bl-Alġerija ħielsa bħala pajjiż independenti. 
Il-lingwi uffiċjali tal-Alġerija huma l-Għarbi u l-Berberu, iżda il-lingwa primarja li tintuża hija l-Għarbi Alġerin. Il-Franċiz huwa ukoll użat f'ċerti kuntesti governattivi u edukattivi, imma m'għanda l'ebda status uffiċjali. Il-maġġoranza tal-popolazzjoni hija Għarbija u l-ikbar reliġjon huwa l-Iżlam.

		
		
		
		
		
		
		


== Referenzi ==