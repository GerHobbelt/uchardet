revision: 3609178
title: "N\u0101trija hidrog\u0113nacet\u0101ts"
url: https://lv.wikipedia.org/wiki/E_numurs


---

E numurs ir Eiropas Savienībā un Šveicē izmantots apzīmējums pārtikas piedevām. Burts E apzīmē Eiropu, citur pasaulē pārtikas piedevu apzīmēšanai izmanto tikai numuru bez burta pirms tā. Eiropas Savienībā uz produkta etiķetes jānorāda visas pievienotās vielas, lietojot vai nu vielas nosaukumu, vai E numuru, un to funkcijas. Eiropas Savienībā pārtikai atļauts pievienot tikai vielas, kas pārtikai pievienojamajos daudzumos tiek uzskatītas par nekaitīgām, turklāt ir jābūt pierādāmai vajadzībai pēc šādas vielas pievienošanas un ar pārtikas piedevu nedrīkst tikt maldināti patērētāji. Jaunas pārtikas piedevas ieviešanas process aizņem apmēram desmit gadus — piecus gadus tiek veiktas pārtikas piedevas drošuma pārbaudes, pēc kurām vielu divus gadus izvērtē Eiropas pārtikas nekaitīguma iestāde. Vēl trīs gadi paiet, kamēr pārtikas piedevu atļauj izmantot visas Eiropas Savienības valstis. Daudzas no šīm vielām ir dabiskas izcelsmes. Tomēr ir arī tādas pārtikas piedevas, kuras, lietojot lielos daudzumos, var būt kaitīgas veselībai. Šo vielu atļautais daudzums pārtikas produktos ir ierobežots normatīvajos aktos. Ne visas vielas, kam piešķirts E numurs, ir atļauts pievienot pārtikai — zinātniski pētot pārtikas piedevu ietekmi uz veselību, var atklāties, ka, lai gan viela tikusi uzskatīta par drošu, tai tomēr varētu būt negatīva ietekme uz veselību, tāpēc to turpmāk aizliedz lietot pārtikas ražošanā.


== Iedalījums ==
Pārtikas piedevām numuru piešķir aptuveni pēc to lietošanas mērķa. Jāņem vērā, ka ne visas konkrētam mērķim lietotas vielas ir ar atbilstošiem numuriem un dažām vielām var būt vairāki izmantojumi. Uz pārtikas produktu etiķetēm tiek norādīts, kādam tieši nolūkam viela pievienota.


== E numuru uzskaitījums ==
Latvijā atļautās pārtikas piedevas.


== Skatīt arī ==
Garšas pastiprinātāji


== Atsauces ==