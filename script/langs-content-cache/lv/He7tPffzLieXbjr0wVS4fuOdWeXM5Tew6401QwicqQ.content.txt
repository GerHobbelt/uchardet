revision: 3605314
title: "40. \u0161aha olimpi\u0101de"
url: https://lv.wikipedia.org/wiki/40._%C5%A1aha_olimpi%C4%81de


---

40. šaha olimpiāde notika no 2012. gada 27. augusta līdz 10. septembrim Turcijas pilsētā Stambulā.


== Vispārīgs apskats ==
Olimpiādē piedalījās 157  vīriešu (ieskaitot Turcijas  "B", "C" un "D") un 127 sieviešu (ieskaitot Turcijas "B", "C" un "D") komandas.
Spēles reglaments: Šveices sistēma 11 kārtās. Apdomas laiks: katram spēlētājam 90 minūtes 40 gājieniem un turpinājumā 30 minūtes līdz partijas beigām ar 30 sekunžu pieskaitījumu katram partijā izdarītam gājienam sākot ar pirmo.
Vērtējums: Par uzvaru mačā komanda ieguva divus mačpunktus, par neizšķirtu (2:2) vienu mačpunktu. Turnīra noslēgumā augstāku vietu ieguva komanda, kura bija guvusi 11 kārtās vairāk mačpunktu (MP). Pie vienādiem rādītājiem, vietas noteikšanai lietoja Zonneborna-Bergera punktu summu (ZBP). Ja arī tā izrādījās vienāda, tad bija jāizšķir partijās iegūtai punktu summai (P).Olimpiādes galvenais tiesnesis bija FIDE starptautiskais tiesnesis Panagiotis Nikolopoulos (Grieķija).


== Vīriešu turnīra rezultāti ==
Vīriešu (atklātā) turnīra medaļu ieguvēji bija:


=== Labākie rezultāti pie galdiņiem ===
Šajā olimpiādē katra galdiņa labākais spēlētājs tika noteikts pēc performances reitinga. Azerbaidžānas šahistam Šehrijaram Memmedjarovam tas bija vislabākais starp visiem olimpiādes dalībniekiem.

1. galdiņš:  Levons Aronjans 2849
2. galdiņš:  Davids Navara 2869
3. galdiņš:  Šehrijars Memmedjarovs 2880
4. galdiņš:  Vladislavs Tkačovs 2750
Rezervists:  Dmitrijs Jakovenko 2783


=== Latvijas komandas sniegums ===
Latvijas vīriešu komanda ierindojās 28. vietā. Tās dalībnieku rezultāti apkopoti tabulā:


== Sieviešu turnīra rezultāti ==
Sieviešu turnīra medaļu ieguvējas bija:


=== Labākie rezultāti pie galdiņiem ===
Šajā olimpiādē katra galdiņa labākā šahiste tika noteikta pēc performances reitinga. Krievijas šahistei Nadeždai Kosincevai tas bija vislabākais starp visām olimpiādes dalībniecēm.

1. galdiņš:  Hou Jifaņa 2645
2. galdiņš:  Džao Sjue 2574
3. galdiņš:  Nadežda Kosinceva 2693
4. galdiņš:  Huana Cjaņa 2547
Rezerviste:  Natālija Pogoņina 2487


=== Latvijas komandas sniegums ===
Latvijas sieviešu komanda ierindojās 18. vietā. Tās dalībnieču rezultāti apkopoti tabulā:


== Nonas Gaprindašvili balva ==
Nonas Gaprindašvili vārdā nosaukto balvu ieguva Krievija, kurai bija visaugstākie rādītāji abu tās komandu (vīriešu un sieviešu) vērtējumā.


== Atsauces ==


== Ārējās saites ==
40th  Chess Olympiad: Istanbul 2012 (angliski)