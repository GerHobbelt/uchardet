revision: 3842195
title: "J\u0101nis Ozoli\u0146\u0161 (politi\u0137is)"
url: https://lv.wikipedia.org/wiki/J%C4%81nis_Ozoli%C5%86%C5%A1_(politi%C4%B7is)


---

Jānis Ozoliņš (dzimis 1976. gada 8. aprīlī) ir latviešu ekonomists, bijis 11. Saeimas deputāts.


== Biogrāfija ==
Izglītību ieguvis Bulduru Dārzkopības tehnikumā un Rīgas Tehniskajā universitātē, kur ieguvis bakalaura grādu ekonomikā. Pēc tam studijas turpinājis Rīgas Ekonomikas augstskolā (Stockholm Schlool of Economics in Riga), kur 2008. gadā ieguvis biznesa administrācijas maģistra grādu.Laikā no 2002. līdz 2011. gadam J. Ozoliņš strādājis par apdrošināšanas kompānijas "Balta dzīvība" (vēlāk "SEB dzīvības apdrošināšana") pārdošanas direktoru un bija uzņēmuma valdes loceklis.


== Politiskā darbība ==
2011. gadā iesaistījies politikā, pēc darba attiecību pārtraukšanas ar "SEB dzīvības apdrošināšanu" kļūstot par Zatlera Reformu partijas biedru. Vēlāk kļuva arī partijas valdes locekli. No šīs partijas saraksta J. Ozoliņš kandidēja 2011. gada rudenī notikušajās 11. Saeimas ārkārtas vēlēšanās, kur arī tika ievēlēts no Zemgales vēlēšanu apgabala. J. Ozoliņš bija partijas kandidāts labklājības ministra amatam.J. Ozoliņš ieņēma Saeimas Tautsaimniecības, agrārās, vides un reģionālās politikas komisijas priekšsēdētāja amatu, darbojās arī Publisko izdevumu un revīzijas komisijā, Budžeta un finanšu (nodokļu) komisijā, Budžeta un finanšu (nodokļu) komisijas Nodokļu politikas apakškomisijā. Līdzdarbojies „Fiskālās disciplīnas likuma”, ”Daudz gadu budžeta likuma”, „Eiro ieviešanas likuma” un „Nulles deklarācijas likuma”, u.c. veidošanā, aizstāvēšanā un uzlabošanā. Ir bijis viens no aktīvākajiem darbaspēka nodokļa samazināšanas aizstāvjiem. 2014. gada maijā pārgājis uz partiju "Vienotība".


== Atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: Jānis Ozoliņš.
CVK profils Archived 2016. gada 15. martā, Wayback Machine vietnē.
"Deputāti uz delnas" profils[novecojusi saite]