revision: 3781479
title: "Salnavas bazn\u012Bca"
url: https://lv.wikipedia.org/wiki/Salnavas_bazn%C4%ABca


---

Salnavas Svētā Jāņa saucēja balss tuksnesī Romas katoļu baznīca ir Romas katoļu Rīgas metropolijas Rēzeknes-Aglonas diecēzes draudzes baznīca. Tā atrodas Ludzas novada Salnavas pagasta centrā Salnavā. Vietējas nozīmes aizsargājamais arhitektūras piemineklis.


== Vēsture ==
Salnavas dievnamu uzcēla muižturis Vulfins 1865. gadā kā Salnavas muižas kapliču. Pēc citiem avotiem dievnams būvēts jau 1770. gadā.  Pirmā pasaules kara laikā ēka cietusi. To 1933. gadā pilnīgi atjaunoja prāvests B. Grišāns un iesvētīja, vēlāk tajā noturot dievkalpojumus. Otrā pasaules kara laikā dievnamu arī skāra postījumi. Padomju varas gados baznīca tika draudzei atņemta, tajā ierīkojot tajā noliktavu, vēlāk kapliču. Sākoties Atmodai, ēku atgrieza Romas katoļu baznīcai. 1989. gadā tā tika atjaunota un 10. septembrī to iesvētīja dekāns L. Garško. 2006. gadā izveidotā biedrība "Kūzuls" uzņēmās gādību par seno ēku, izstrādājot un realizējot projektu "Kopīgā sapratnē paceltais Dievnams", izmantojot Līderprojekta finansējumu, nomainīja baznīcas logus, nosiltināja griestus, iebūvēja krāsniņu un veica dievnama kosmētisko remontu.Dievnams celts neogotikas stilā, būvniecībā izmantojot sarkanos ķieģeļus un laukakmeņus. Baznīca atrodas uz uzkalniņa, kas apaudzis ar vāceglēm.


== Draudze ==

Draudze iekļaujas Romas Katoļu Rīgas Metropolijas klēra Rēzeknes-Aglonas diecēzē. Draudzi apkalpo prāvests Jāzeps Aglonietis.


=== Draudzes lielākie svētki ===
Draudzes lielākie svētki ir Svētā Jāņa Kristītāja svētki.


== Atsauces ==


== Ārējās saites ==
Kārsavas novada baznīcas[novecojusi saite] www.karsava.lv
Salnavas baznīcā noslēgušies remontdarbi (Video) www.youtube.com
Baznīcas attēli www.foto.eks.lv