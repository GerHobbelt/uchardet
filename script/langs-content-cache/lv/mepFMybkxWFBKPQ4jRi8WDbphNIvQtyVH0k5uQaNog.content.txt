revision: 3549827
title: "L\u012Bgatne (upe)"
url: https://lv.wikipedia.org/wiki/L%C4%ABgatne_(upe)


---

Līgatne, saukta arī Ligate vai Līgate, ir Gaujas kreisā pieteka Cēsu novadā. Upi šķērso autoceļš A2 un Rīgas—Valgas dzelzceļš. Sākas Mežoles paugurainē no Mežēku ezeriem Nītaures pagastā. Augštecē lejpus Nītaures—Spāres ceļa tilta tek pa 4 km garo Elles gravu. Sākot no Šķēpeļu dzirnavu ezera upe tek pa 45—60 m dziļu ieleju. Krastos smilšakmens atsegumi.  Tiek uzskatīta par straujāko upi Latvijā (vidējais kritums 5,7 m/km).Lielākās pietekas ir Silmacis, Kārkliņupīte, Liepene, Ratnieku upe, Pagūžu upe (kreisās), Māliņupīte un Mellīte (labās). Lielākās apdzīvotās vietas krastos ir Līgatne, Augšlīgatne un Ķempji.


== Atsauces ==