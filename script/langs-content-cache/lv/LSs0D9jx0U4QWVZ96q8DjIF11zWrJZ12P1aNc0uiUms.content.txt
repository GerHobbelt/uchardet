revision: 3857821
title: Lielais diktators
url: https://lv.wikipedia.org/wiki/Lielais_diktators


---

"Lielais diktators" (angļu: The Great Dictator) ir 1940. gada ASV satīriska politiskā komēdijdrāmas filma, kuras režisors, scenārija autors, galvenais aktieris bija Čārlijs Čaplins.
Filma ir satīra par Ādolfu Hitleru, Benito Musolīni fašismu, antisemītismu un nacistiem. Pats Čaplins filmā attēlo Adenoīdu Hinkelu un ebreju bārddzini.
Filma iznāca deviņus mēnešus pēc pirmās Holivudas parodijas par Hitleru — You Nazty Spy! ar The Three Stooges galvenajās lomās. Čaplins bija vienīgais filmu veidotājs, kas skaņu kino ērā vēl turpināja veidot mēmās filmas, šī ir Čaplina pirmā īstā skaņu filma, kā arī viņa komerciāli veiksmīgākā filma. 1964. gada autobiogrāfijā Čaplins atzina, ka nebūtu veidojis šo filmu, ja zinātu par koncentrācijas nometnēs notiekošajām šausmām.Filma tika nominēta Amerikas Kinoakadēmijas balvai piecās nominācijās, tomēr netika saņemta neviena. 1997. gadā "Lielais diktators" tika iekļauts ASV Kongresa bibliotēkas Nacionālajā kino reģistrā kā "kulturāli, vēsturiski vai estētiski nozīmīga filma". 2000. gadā Amerikas Kinoinstitūts to ierindoja 37. vietā labāko komēdiju sarakstā.


== Atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: Lielais diktators.IMDb profils (angliski)
AllMovie profils (angliski)
Turner Classic Movies profils (angliski)
TV.com profils (angliski)
Box Office Mojo profils (angliski)
Rotten Tomatoes profils (angliski)