revision: 3615916
title: "\u0112veles bazn\u012Bca"
url: https://lv.wikipedia.org/wiki/%C4%92vele_(ciems)


---

Ēvele ir ciems Valmieras novada Ēveles pagastā, pagasta centrs. Izvietojies pagasta dienviddaļā Strenčupītes krastā autoceļu V231 un V238 krustojumā 27 km no novada centra Valmieras un 134 km no Rīgas. Ēvelē atrodas pagasta pārvalde, tautas nams, bibliotēka, luterāņu baznīca, pasts, veikals. 2020. gadā slēgta Ēveles pamatskola.


== Vēsture ==
Rakstu avotos Ēvele pirmoreiz minēta 1562. gadā kā Alt-Wohlfart, kad novads atdots Valmieras pilskungam Hevelnam (Höweln), no kura arī cēlies latviskais nosaukums. Apdzīvotā vieta izveidojusies ap Ēveles muižas centru. Izaugusi pēckara gados kā kolhoza «Vienība» un centrālais ciemats. Ēveles muižas klēts un parks ir valsts nozīmes arhitektūras pieminekļi, bet Ēveles baznīcas ērģeles — mākslas piemineklis. Pagasta vecākā ēka ir mācītājmuižas dzīvojamā ēka (celta 1609. gadā), kurā ierīkots tautas nams.


== Iedzīvotāji ==


=== Ievērojamas personības ===
Heinrihs Bose (vācu: Heinrich Bosse; 1871-1919), vācbaltiešu izcelsmes Latvijas luterāņu mācītājs. Kalpojis dzimtās Ēveles draudzē.


== Atsauces ==