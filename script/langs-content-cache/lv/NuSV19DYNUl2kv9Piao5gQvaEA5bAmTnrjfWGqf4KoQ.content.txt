revision: 2839772
title: "Alfr\u0113ds fon Goslers"
url: https://lv.wikipedia.org/wiki/Alfr%C4%93ds_fon_Goslers


---

Alfrēds fon Goslers (vācu: Karl Max Eugen Alfred von Goßler, 1867—1946) bija Oberosta Kurzemes pārvaldes apgabala pārvaldes vadītājs Jelgavā, vēlāk Rīgā (1917—1918).


== Dzīvesgājums ==
Dzimis 1867. gada 17. martā Gūravā (tagad Gura Polijas Lejassilēzijas vojevodistē) landrāta Eižena fon Goslera un viņa sievas Elīzes, dzimušas fon Šēnicas, ģimenē.
Studēja tieslietas Heidelbergas universitātē, strādāja par Bžegas apriņķa landrātu (1901-1908), pēc tam bija Breslavas vēlēšanu apgabala deputāts Prūsijas parlamentā (Preußisches Abgeordnetenhaus, 1908-1918) un Vācijas impērijas Reihstāgā (1915-1918). 
Darbojās Johanītu ordenī.
Pirmā pasaules kara laikā iecelts par Kurzemes pārvaldes apgabala pārvaldes vadītāju Jelgavā. 1918. gada augustā viņa vadīto Kurzemes pārvaldes apgabalu paplašināja uz Vidzemi un Igauniju, plānojot Apvienotās Baltijas hercogistes izveidi.
Miris 1946. gada 16. augustā Testorfas muižā Holšteinā.


== Literatūra ==
Genealogisches Handbuch des Adels, Adelige Häuser B Band XVIII, Seite 178, Band 95 der Gesamtreihe, C. A. Starke Verlag, Limburg (Lahn) 1989, ISBN 3-7980-0700-4