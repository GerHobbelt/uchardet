revision: 3808402
title: "ReTV (Latvijas re\u0123ionu telev\u012Bzija)"
url: https://lv.wikipedia.org/wiki/ReTV


---

ReTV ir Latvijas reģionu televīzija (iepriekš Re:TV). ReTV ir viens no pieciem televīzijas kanāliem Latvijā, kas bez maksas pieejams visā valstī. ReTV piedāvā ziņas, izglītojošu un izklaidējošu saturu. Kanāls ReTV ir primārais avots reģionālo ziņu segmentā, aptverot ziņas no visiem Latvijas novadiem. ReTV piedāvā plašu programmu par notikumiem Latvijā, par notikumiem katrā novadā.Kanāls ReTV tika izveidots 2012. gadā, apvienojoties 12 reģionālajām televīzijām: Vidzemes televīzija, TV Kurzeme, Aizputes TV, Skrundas TV, Talsu TV (vēlāk TV9 Pakalni), Kurzemes TV, Ģimenes TV, TV Spektrs (vēlāk Zemgales TV), Vidusdaugavas TV, LRT, Dautkom TV (vēlāk LRT+), STV studija (Smiltene). Izmantojot Vidzemes televīzija tehnisko bāzi, kanāls 2012. gadā sāka raidīt Lattelecom (tagad Helio) interaktīvajā televīzijā, bet kopš 2014. gada 1. janvāra pieejams visā Latvijā bezmaksas virszemes televīzijā un visos kabeļtīklos. Kopš 2021. gada 28. janvāra kanāls ReTV pieejams Home3 satelīttelevīzijā (iepriekš Viasat).Kopš 2020. gada 1. septembra ReTV ziņu sižeti pieejami portālā Retv.lv gan video, gan teksta veidā.


== Logo ==


== Atsauces ==


== Ārējās saites ==
Oficiālā mājaslapa

Facebook profils
Instagram profils
Twitter profils