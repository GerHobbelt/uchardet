revision: 3520915
title: "J\u016Bras atkritumi"
url: https://lv.wikipedia.org/wiki/Mana_j%C5%ABra


---

Mana jūra ir ikgadēja Baltijas jūras un Latvijas piekrastes aizsardzībai veltīta kampaņa un ekspedīcija. Kampaņas dalībnieki, vairāki desmiti cilvēku, kājām veic gājienu gar visu Latvijas piekrasti no Nidas dienvidos līdz Ainažiem ziemeļos, pa ceļam vācot atkritumus (jūras piesārņojošo atkritumu sabiedriskais monitorings), iepazīstot jūras piekrasti, tiekoties ar dažādu jomu speciālistiem un vietējiem iedzīvotājiem. Vairums pārgājiena dalībnieku iet tikai daļu no piekrastes posmiem, taču ir arī tādi, kas veic pilnu maršrutu no Lietuvas līdz Igaunijas robežai. Kampaņas svarīgākā tēma ir jūras piesārņojošie atkritumi kā proaktīvs indikators: "ja mēs nespējam tikt galā ar ko tik vienkāršu, kā mēs saglabāsim savu piekrasti un jūru nākamajām paaudzēm, sastopoties ar pārējiem cilvēku radītajiem izaicinājumiem – klimata pārmaiņām un eroziju, jūras piesārņojumu un eitrofikāciju?"Kampaņas organizētājs ir Vides izglītības fonds, bet svarīgākais no atbalstītājiem ir Latvijas Vides aizsardzības fonds. Ekspedīcija "Mana jūra" notiek kopš 2011. gada.


== Atsauces ==


== Ārējās saites ==
Oficiālā mājaslapa