revision: 3854910
title: "Pl\u0113vsp\u0101r\u0146i"
url: https://lv.wikipedia.org/wiki/Pl%C4%93vsp%C4%81r%C5%86u_k%C4%81rta


---

Plēvspārņi, plēvspārņu kārta (Hymenoptera) ir kukaiņu klases (Insecta) kārta. Tā ir viena no lielākajām kukaiņu kārtām, kas apvieno vairāk kā 130 000 zināmu sugu. Plēvspārņi ir visattīstītākie kukaiņi un starp bezmugurkaulniekiem atrodas evolūcijas visaugstākajā pakāpē. Par to liecina attīstītie pēcnācēju aprūpēšanas instinkti un vairāku plēvspārņu grupu sabiedriskais dzīvesveids, it īpaši darba dalīšana saimēs. Par plēvspārņu pielāgošanās spējām liecina daudzie parazītiskie plēvspārņi, kas no filoģēnijas viedokļa ir visai jauna parādība, jo parazīti nevar rasties pirms to saimniekdzīvniekiem. Plēvspārņu sugas var iedalīt trīs lielās grupās: lapsenēs, bitēs un skudrās.
Latvijā sastopamie plēvspārņi pieder pie abām apakškārtām — iežmauglapsenēm (Apocryta) un augļlapsenēm (Symphyta). Nevienmērīgas plēvspārņu izpētes dēļ daļai plēvspārņu dzimtu un sugu vēl nav ieviesti latviskie nosaukumi.


== Īpašības ==

Plēvspārņi ir visdažādākā lieluma kukaiņi. Tie var būt gan ļoti mazi, gan lieli. Lielākie kārtas kukaiņi ir sirseņi (Vespa), no kuriem lielākais ir Āzijas milzu sirsenis (Vespa mandarinia). Tā ķermeņa garums var sasniegt 5 cm, bet spārnu plētums 7,6 cm. Plēvspārņiem ir 2 spēcīgi spārnu pāri, kas ir plēvveida un caurspīdīgi. Aizmugurējais spārnu pāris ir savienots ar priekšējo spārnu pāri ar īpašu āķīšu palīdzību. Mātītēm parasti ir labi attīstīti olu dējekļi. Jauno kukaiņu attīstībai raksturīgs pilns cikls. Pamatā plēvspārņi ir sauszemes dzīvnieki, un tikai dažas sugas parazitē ūdenskukaiņos.


== Sistemātikas izmaiņas ==
Vēl nesenā pagātnē iežmauglapsenes sadalījās 2 infrakārtās: dzēlējlapsenēs (Aculeata) un parazītlapsenēs (Parasitica). Tā kā parazītlapseņu grupa ir parafilētiska, sistemātiķi šo infrakārtu ir likvidējuši, jo mūsdienās sistemātiķi neatzīst parafilētiskas grupas, izdalot tikai monofilētiskas grupas. Lai arī infrakārta — dzēlējlapsenes ir monofilētiska grupa, tā dažādās sistemātikās tiek lietota vai nu kā infrakārta vai nenoteikta kārta.


== Sistemātika ==
Plēvspārņu kārta (Hymenoptera) 

Iežmauglapseņu apakškārta (Apocryta)
infrakārta Dzēlējlapsenes (Aculeata)
Bišu virsdzimta (Apoidea)
nenoteikta grupa Bites (Anthophila)
dzimta Austrālijas zīdbites (Stenotritidae)
dzimta Griezējbites (Megachilidae)
dzimta Grumbuļbites (Melittidae)
dzimta Lielās grumbuļbites (Meganomiidae)
dzimta Medusbites (Apidae)
dzimta Primitīvās grumbuļbites (Dasypodaidae)
dzimta Slaidbites (Haltictidae)
dzimta Smilšbites (Andrenidae)
dzimta Zīdbites (Colletidae)
nenoteikta grupa Racējlapseņveidīgie (Spheciformes)
dzimta Racējlapsenes (Spechidae)
dzimta Tropu prusaklapsenes (Ampulicidae)
dzimta Crabronidae
dzimta Heterogynaidae
Krāšņlapseņu virsdzimta (Chrysidoidea)
dzimta Cikāžlapsenes (Dryinidae)
dzimta Krāšņlapsenes (Chrysididae)
dzimta Kukaiņlapsenes (Bethylidae)
dzimta Embolemidae
dzimta Plumariidae
dzimta Sclerogibbidae
dzimta Scolebythidae
Lapseņu virsdzimta (Vespoidea)
dzimta Lapsenes (Vespidae)
dzimta Kameņlapsenes (Mutillidae)
dzimta Māņlapsenes (Sapygidae)
dzimta Puslapsenes (Tiphiidae)
dzimta Skudras (Formicidae)
dzimta Smilšlapsenes (Pompilidae)
dzimta Bradynobaenidae
dzimta Rhopalosomatidae
dzimta Scoliidae
dzimta Sierolomorphidae
nenoteikta grupa Parazītlapsenes (Parasitica)
Jātnieciņu virsdzimta (Ichneumonoidea)
dzimta Jātnieciņi (Ichneumonidae)
dzimta Māņjātnieciņi (Braconidae)
Panglapseņu virsdzimta (Cynipoidea)
dzimta Panglapsenes (Cynipidae)
dzimta Austrocynipidae
dzimta Figitidae
dzimta Gerocynipidae
dzimta Ibaliidae
dzimta Liopteridae
dzimta Protimaspidae
dzimta Stolamissidae
Prusaklapseņu virsdzimta (Evanioidea)
dzimta Prusaklapsenes (Evaniidae)
dzimta Aulacidae
dzimta Tievvēderlapsenes (Gasteruptiidae)
Spožlapseņu virsdzimta (Chalcidoidea)
dzimta Spožlapsenes (Chalcididae)
dzimta Pundurlapsenītes (Mymaridae)
dzimta Trihogrammas (Trichogrammatidae)
dzimta Agaonidae
dzimta Aphelinidae
dzimta Encyrtidae
dzimta Eucharitidae
dzimta Eulophidae
dzimta Eupelmidae
dzimta Eurytomidae
dzimta Leucospidae
dzimta Ormyridae
dzimta Perilampidae
dzimta Pteromalidae
dzimta Rotoitidae
dzimta Signiphoridae
dzimta Tanaostigmatidae
dzimta Tetracampidae
dzimta Torymidae
Tumšlapseņu virsdzimta (Proctotrupoidea)
dzimta Tumšlapsenes (Proctotrupidae)
dzimta Austroniidae
dzimta Diapriidae
dzimta Heloridae
dzimta Maamingidae
dzimta Monomachidae
dzimta Pelecinidae
dzimta Peradeniidae
dzimta Proctorenyxidae
dzimta Roproniidae
dzimta Vanhorniidae
virsdzimta Ceraphronoidea
dzimta Ceraphronidae
dzimta Megaspilidae
virsdzimta Megalyroidea
dzimta Megalyridae
virsdzimta Mymarommatoidea
dzimta Mymarommatidae
virsdzimta Platygastroidea
dzimta Platygastridae
dzimta Scelionidae
virsdzimta Stephanoidea
dzimta Stephanidae
virsdzimta Trigonaloidea
dzimta Trigonalidae
Augļlapseņu apakškārta (Symphita)
Durkļlapseņu virsdzimta (Xyeloidea)
dzimta Durkļlapsenes (Xyelidae)
dzimta Māņragastes (Xyphydriidae)
Oridīdu virsdzimta (Orussoidea)
dzimta Orisīdi (Orussidae)
Ragastu virsdzimta (Siricoidea)
dzimta Ciedrlapsenes (Anaxyelidae)
dzimta Ragastes (Siricidae)
Stiebrlapseņu virsdzimta (Cephoidea)
dzimta Stiebrlapsenes (Cephidae)
Tīkllapseņu virsdzimta (Megalodontoidea)
dzimta Tīkllapsenes (Pamphiliidae)
dzimta Megalodontesidae
Zāģlapseņu virsdzimta (Tenthredinoidea)
dzimta Koklapsenes (Argidae)
dzimta Paparžu zāģlapsenes (Blasticotomidae)
dzimta Skujlapsenes (Diprionidae)
dzimta Vālīšlapsenes (Cimbicidae)
dzimta Zāģlapsenes (Tenthredinidae)
dzimta Pergidae


== Atsauces ==


== Ārējās saites ==
Latvijas entomoloģijas biedrības mājas lapa.