revision: 3521018
title: "Meteor-M \u2116 2-2"
url: https://lv.wikipedia.org/wiki/Meteor-M_%E2%84%96_2-2


---

Meteor-M № 2-2 (Метеор-М № 2-2) ir Krievijas Meteor-M sērijas meteoroloģiskais pavadonis. Tas orbītā tika palaists 2019. gada jūlijā. 
Pavadonis tika izgatavots uzņēmumā NPP VNIIEM pēc Roskosmos un Rosgidromet pasūtījuma.


== Lidojuma gaita ==
Meteor-M № 2-2 tika palaists 2019. gada 5. jūlijā 05:41 UTC ar nesējraķeti Sojuz-2.1b / Fregat-M no Vostočnija kosmodroma starta laukuma 1S. Ar to kopā startēja arī 32 mikropavadoņi. Meteor-M № 2-2 tika ievadīts solārsinhronā orbītā.
2019. gada 10. decembrī pavadonis tika nodots ekspluatācijā.
2019. gada 18. decembrī Meteor-M № 2-2 negaidīti izmainīja orbītu (perigejs bija pazeminājās par 2 km) un zaudēja orientāciju. Speciālisti par visticamāko iemeslu min ārēja objekta (mikrometeorīda) triecienu. Kad pavadonis nonāca radioredzamības zonā, ar to tika atjaunoti sakari. Kosmiskais aparāts bija iegājis drošajā stāvoklī, tas nekontrolēti griezās un tā siltuma uzturēšanas sistēmā bija sūce. Līdz 25. decembrim speciālistiem izdevās atjaunot pavadoņa vadības sistēmu kontroli. Līdz 2020. gada janvārim vēl nebija atjaunota tā pilna darbība.
2020. gada 13. maijā tika paziņots, ka Meteor-M № 2-2 ir atjaunota darbība, un tas tiek pilnvērtīgi izmantots.


== Atsauces ==


== Ārējās saites ==
Космический аппарат "Метеор-М" №2 Archived 2016. gada 25. martā, Wayback Machine vietnē. ФГБУ "НИЦ "Планета"
Космический аппарат «Метеор-М» №2 (№2-1, №2-2) NPP VNIIEM
Meteor-M 2-1, 2-2, 2-3, 2-4, 2-5, 2-6 Gunter Dirk Krebs (angliski)