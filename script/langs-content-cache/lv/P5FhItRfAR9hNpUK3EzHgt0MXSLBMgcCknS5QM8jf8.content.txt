revision: 2697802
title: HAVELSAT
url: https://lv.wikipedia.org/wiki/HAVELSAT


---

HAVELSAT jeb HavelSat ir Turcijas nanopavadonis, daļa no Eiropas Komisijas finansētās Zemes apakšējās termosfēras izpētes programmas QB50 (kods QB50 TR02). Tas 2017. gada aprīlī ar kravas kuģi Cygnus OA-7 nogādāts Starptautiskajā kosmosa stacijā, no kurienes brīvā lidojumā orbītā palaists  maijā.
HAVELSAT izgatavoja uzņēmums HAVELSAT A.S. un Stambulas tehniskā universitāte. Tas veidots pēc CubeSat 2U formas standarta ar masu aptuveni 2 kg.
Pavadoņa tehnoloģiskā derīgā krava ir programmvadāms radio (SDR) sakaru nodrošināšanai. Pavadonis arī veic attēlu neliela mēroga apstrādi.
Zinātniskā krava QB50 projektam ir daudzadatu Lengmīra zonde elektronu blīvuma noteikšanai apkārtējā vidē.


== Lidojuma gaita ==
HAVELSAT tika palaists 2017. gada 17. aprīlī 15:11 UTC kravas kuģa Cygnus OA-7 hermētiskajā nodalījumā ar nesējraķeti Atlas V/401 no Kanaveralas zemesraga Gaisa spēku stacijas starta laukuma SLC-41.
22. aprīlī Cygnus ieradās stacijā.
16. maijā 08:25 UTC trīs 2U pavadoņi, to skaitā HavelSat, tika palaisti brīvā lidojumā no Nanoracks NRCSD-11 izmešanas ierīces, kuru turēja Kibo moduļa manipulators.


== Ārējās saites ==
QB50 Project, R01/TR02 BeEagleSAT and HavelSat
HAVELSAT Gunter Dirk Krebs