revision: 3785065
title: United Artists
url: https://lv.wikipedia.org/wiki/United_Artists


---

United Artists vai UA ir amerikāņu kino un televīzijas studija. Studiju 1919. gadā nodibināja Deivids Vorks Grifits, Čārlijs Čaplins, Mērija Pikforda un Daglass Fērbenkss, kas bija tā laika nozīmīgākās kinopasaules zvaigznes. Viņi apvienojās, lai varētu būt neatkarīgi no filmu izplatītāju kompānijām, kas guva no viņu filmām nepamatoti lielu peļņu.

Gandrīz gadsimta laikā kopš studijas dibināšanas, studija tikusi vairākas reizes pārdota un restrukturēta. Tagad studija, kam formāli ir saglabāts tas pats nosaukums, pieder uzņēmumam Metro-Goldwyn-Mayer (MGM), kas to iegādājās 1981. gadā, mainot savu nosaukumu uz MGM/UA Entertainment Corporation. 2014. gadā tika nopirkta United Artists Media Group akciju kontrolpakete, bet 2015. gadā vēl pārējās akcijas. Šī darījuma rezultātā 2015. gada decembrī par MGM televīzijas un digitālās grupas prezidentu kļuva Marks Bērnets.United Artists nosaukums tiek izmantots kā zīmols materiālam, kas tiek uzņemts kompānijas MGM iekšienē un ko MGM izplata.
Lielākā daļa no United Artists filmām, kas uzņemtas pēc 1952. gada, tagad pieder MGM. Turpretī agrāk uzņemtās filmas (ar dažiem izņēmumiem) pieder citām kompānijām (piemēram, Teda Tērnera dibinātajam uzņēmumem Turner Entertainment) vai arī ir brīvi pieejamas sabiedrībai.


== Atsauces ==


== Ārējās saites ==
Oficiālā tīmekļa vietne