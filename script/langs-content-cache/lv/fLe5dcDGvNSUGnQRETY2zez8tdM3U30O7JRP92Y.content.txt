revision: 3816379
title: "\u0112rg\u013Cu luter\u0101\u0146u bazn\u012Bca (vec\u0101)"
url: https://lv.wikipedia.org/wiki/%C4%92rg%C4%BCu_luter%C4%81%C5%86u_bazn%C4%ABca_(vec%C4%81)


---

Vecā Ērgļu evaņģēliski luteriskā baznīca bija Latvijas Evaņģēliski luteriskās baznīcas dievnams, kas atradās Madonas novada Ērgļu pagasta Ērgļos. 
Pirmo baznīcu Ērgļos līdz ar Ēgļu pili uzcēla Engelbrehts fon Tīzenhauzens 1355. gadā. 1679. gadā tika uzbūvēts jauns mūra dievnams. 1696. gada bads, Lielais Ziemeļu karš un 1709. gadā Lielais mēris samazināja novada iedzīvotāju skaitu par 60% un baznīca panīka. 1864. gadā celtni atjaunoja un 24. maijā to iesvērtīja prāvests A. Debners. Baznīcā bija 180 sēdvietas. Otrā pasaules kara laikā 1944. gadā Ērgļu apkārtnē notika sīvas cīņas un baznīca tika sagrauta. Vēlāk drupu vietā uzcēla Latvijas Komunistiskās partijas komitejas ēku, bet mūsdienās šeit ir Madonas novada Ērgļu apvienības pārvalde.


== Ārējās saites ==
 Vikikrātuvē par šo tēmu ir pieejami multivides faili. Skatīt: Ērgļu luterāņu baznīca.