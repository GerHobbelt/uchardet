revision: 3610525
title: "K\u0101rlis Lauva"
url: https://lv.wikipedia.org/wiki/K%C4%81rlis_Lauva


---

Kārlis Lauva (1879. gada 11. janvāris — 1927. gada 7. janvāris) bija Latvijas politiķis. Bijis 2. Saeimas deputāts, Latvijas Jaunsaimnieku un sīkgruntnieku partijas pārstāvis.


== Biogrāfija ==
Kārlis Lauva piedzima 1879. gada 11. janvārī Padures muižā kalpa ģimenē. Mācījies tautskolā. Iestājies pret baznīcu un muižniekiem, kā arī pret Krievijas impērijas iekārtu, par ko ticis tiesāts. 1905. gadā viņam tika piespriests nāvessods nošaujot, taču Lauvam izdevās no tā izvairīties.Ceļojot pa Latviju, iepazinies ar vairākiem zvejniekiem, sācis darboties zvejnieku organizācijās un biedrībās. Bēgļu gaitās Somijā un Norvēģijā iepazinies ar vietējo zvejnieku stāvokli. Atgriežoties dzimtenē, bija Latvijas Zvejnieku savienības dibinātājs, priekšnieks un goda biedrs. 1925. gadā no Latvijas Jaunsaimnieku un sīkgruntnieku partijas saraksta ievēlēts 2. Saeimā.1927. gada 7. janvārī ap plkst. 12 Kārlis Lauva savā dzīvoklī Rīgā, Kojusalas ielā 25 izdarīja pašnāvību pakaroties.


== Atsauces ==