revision: 3867522
title: "Latvijas telpu futbola asoci\u0101cija"
url: https://lv.wikipedia.org/wiki/Latvijas_telpu_futbola_asoci%C4%81cija


---

Latvijas telpu futbola asociācija bija organizācija, kas apvienoja Latvijas telpu futbola klubus un organizācijas, kuri piedalījās telpu futbola čempionātos un citās telpu futbola aktivitātēs. Organizācija tika dibināta 2014. gada 19. septembrī un tās sastāvā ietilpa 27 biedri. Visiem Latvijas telpu futbola čempionāta klubiem bija jābūt LTFA biedriem vai biedru kandidātiem, kurus bija atzinusi LFF, UEFA un FIFA jurisdikciju. Organizācija pārstāvēja un aizstāvēja biedru likumīgās tiesības un intereses. 
Saskaņā ar noslēgto vienošanos ar LFF, LTFA rīkoja Latvijas telpu futbola Virslīgas, 1.Līgas, Superkausa, Latvijas Kausa, Latvijas skolu čempionāta izcīņas, kā arī citas telpu futbola aktivitātes.
LTFA risināja visus jautājumus, kas ir saistīti ar telpu futbola juridiskām komisijām (Disciplinārlietu komisija, Spēlētāju statusa un pārejas komisija un Apelāciju komisija), tiesnešu un treneru apmācībām, biedru uzņemšanu, spēlētāju licencēšanu.
2021. gada 21. septembrī, LTFA biedri kongresā balsoja par organizācijas likvidēšanu. Sākotnēji LTFA kongresā bija jānotiek organizācijas prezidenta un valdes locekļu vēlēšanām, taču kongresa ievadā biedri nobalsoja par to, lai dienas kārtībā iekļauj punktu par organizācijas likvidēšanu, kas padarītu ieplānotās vēlēšanas neaktuālas.
2020./2021.gada sezonā tiesības organizēt virslīgas, pirmās līgas, Latvijas kausa un jaunatnes turnīrus telpu futbolā atgrieza LFF, kas šodien nodarbojas ar sporta veida attīstību un popularizēšanu valstī.
LTFA patiesais likvidācijas iemesls bija nespēja atrast ģenerālsponsoru, kā arī tā brīža esošā prezidenta Vadima Ļašenko vēlēšanās turpmāk vadīt LFF. 


== Ārējās saites ==
Oficiālā mājaslapa[novecojusi saite]


== Atsauces ==