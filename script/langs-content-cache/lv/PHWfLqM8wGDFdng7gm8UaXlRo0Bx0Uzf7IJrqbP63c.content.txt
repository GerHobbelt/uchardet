revision: 3664985
title: "Dzintra Kl\u0113tniece"
url: https://lv.wikipedia.org/wiki/Dzintra_Kl%C4%93tniece


---

Dzintra Klētniece (dzimusi 1946. gada 17. februārī Rīgas apriņķa Jumpravas pagastā; mirusi 2016. gada 14. decembrī) bija latviešu teātra un kino aktrise un režisore.


== Biogrāfija ==
Dzintra Klētniece piedzima 1946. gada 17. februārī Rīgas apriņķa Jumpravas pagastā. Tēvs — mežrūpnieks, māte — šuvēja. Vecāki bija aktīvi pašdarbnieki — dziedāja koros, dejoja un spēlēja teātri. 1953. gadā uzsāka mācības Jumpravas skolā. Beigusi Rīgas 2. vidusskolu (1964) un Latvijas valsts konservatorijas Teātra fakultāti (1970).
Strādāja par aktrisi Valmieras Drāmas teātrī (1970-1975), Liepājas teātrī (1975-1991). Daugavpils teātra režisore, direktore un aktrise (1991-1994). Teātra "Kabata" aktrise un režisore (1995-1997).
Nozīmīgākās kino lomas Rīgas Kinostudijas spēlfilmās - Baibas māte filmā "Mana ģimene" (1982), Pamāte filmā "Sprīdītis" (1985), Leontīne filmā "Dīvainā mēnesgaisma" (1987) un Ragana filmā "Maija un Paija" (1990).Kopš 1996. gada organizējusi koncertus „Ābols no ābeles”, kas kļūst par ikgadēju pasākumu, kurā tiek pulcināti un dziedāt aicināti aktieri, viņu bērni un mazbērni. Kopš 2003. gada desmit gadus organizējusi Starptautisko monoizrāžu festivālu „Zvaigzne”.Bija precējusies ar režisoru Nauri Klētnieku. Meita aktrise un režisore Kristīne Klētniece-Sika, mazbērni Anna Sigita, Lilija Austra un Mārtiņš Jānis.Mirusi 2016. gada 14. decembrī.


== Lomas teātrī ==
Oļa — Vijas Ventas (Ventas Vecumnieces) — Teikuma vidū punktu neliek (1970)
Ludmila — Viktora Zebas — Sevi meklējot (1971)
Ģertrūde — Viljama Šekspīra — Traģisks stāsts par Hamletu, Dānijas princi (1972)
Made — Annas Brigaderes — Sievu kari ar Belcebulu (1972)
Lovīsa — Hellas Vuolijoki — Niskavuori saimnieces jaunība (1973)
Lovīsa — Hellas Vuolijoki — Niskavuori Heta (1974)
Maira — Gunāra Priedes — Udmurtijas vijolīte (1974)
Eka — Otara Joseliani — Sešas vecmeitas un viens vīrietis (1975)
Kadrija — Enna Vetemā — Vakariņas pieciem (1976)
Minna — Edvarda Vulfa — Puliera padēls smejas (1976)
Katerina Ivanovna, Nastja — Fjodora Dostojevska — Noziegums un sods (1977)
Rašele — Maksima Gorkija — Vasa Žeļeznova (1977)
lēdija Makbeta — Viljama Šekspīra — Makbets (1977)
Laimdota — Jāņa Raiņa — Uguns un nakts (1977)
Marta — Edvarda Olbija — Kam no Vulfa kundzes bail? (1980)
Ļusja — Viktora Slavkina — Stilīgais un viņa meita (1980)
Pulkveža atraitne — Juhana Smūla — Pulkveža atraitne jeb Ārsti nezina nekā (1981)
Alise —  Frīdriha Dirrenmata — Spēlēsim Strindbergu (1982)
Vasiluca — J.Druces — Laimes istabiņa (1986)
Čāpiņiete — Jēkaba Janševska — Dzimtene (1986)
Smalkā Anna — Andreja Upīša — Zaļā zeme (1987)
Lavīze — Rūdolfa Blaumaņa — No saldenās pudeles (1994)
Amanda — Raimonda Staprāna — Pēdējā izrāde (1996)


== Filmogrāfija ==
1982 — "VAI inspektors"
1982 — "Mana ģimene" — Baibas māte
1985 — "Sprīdītis" — Pamāte
1987 — "Dīvainā mēnesgaisma" — Leontīne
1990 — "Maija un paija" — Ragana


== Atsauces ==


== Ārējās saites ==
IMDb profils (angliski)
Dzintra Klētniece vietnē kino-teatr.ru (krieviski)
IN MEMORIAM. Dzintra Klētniece (kroders.lv)