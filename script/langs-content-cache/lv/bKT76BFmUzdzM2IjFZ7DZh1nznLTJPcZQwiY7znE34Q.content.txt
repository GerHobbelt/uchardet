revision: 3842731
title: Marlons Brando
url: https://lv.wikipedia.org/wiki/Marlons_Brando


---

Marlons Brando (angļu: Marlon Brando; dzimis 1924. gada 3. aprīlī, miris 2004. gada 1. jūlijā) bija amerikāņu aktieris. Viņš tiek uzskatīts par vienu no visu laiku labākajiem aktieriem. Amerikas Kinoinstitūta sarakstā AFI 100 gadi... 100 zvaigznes Brando ieņem ceturto vietu starp visu laiku izcilākajām vīriešu kārtas zvaigznēm. Žurnāls Time Brando iekļāvis sarakstā "Time 100: Gadsimta visietekmīgākie cilvēki".


== Biogrāfija ==
18 gadu vecumā Brando devās uz Ņujorku, kur iesaistījās teātra studijās un drīz sāka piedalīties atsevišķās izrādēs vasaras sezonas teātros. 1944. gadā Brando uzsāka karjeru kā teātra aktieris Brodvejā. Viņš guva panākumus ar Stenlija Kovaļska  lomu Tenesija Viljamsa lugā "Ilgu tramvajs" 1947. gadā.
Brando pirmā kinoloma bija filmā The Men (1950). Jau ar nākamo filmu, kas bija "Ilgu tramvaja" adaptācija tāda paša nosaukuma filmai, Brando kļuva slavens. Par Stenlija lomu šajā 1951. gada filmā "Ilgu tramvajs" Brando tika nominēts Amerikas Kinoakadēmijas balvai. Brando pavisam 8 reizes bijis nominēts Amerikas Kinoakadēmijas balvai, bet ieguvis to divreiz — par galvenajām lomām filmās "Ostā" (1954) un "Krusttēvs" (1972). Vēl nominēts Kinoakadēmijas balvai bija par lomām filmās "Viva Sapata!" (Viva Zapata!, 1952), "Jūlijs Cēzars" (Julius Caesar, 1953), Sayonara (1957), "Pēdējais tango Parīzē" (Last Tango in Paris, 1972), un nominācija labākā otrā plāna aktierim par lomu filmā A Dry White Season (1989). Citas nozīmīgas lomas Brando atveidojis filmās The Wild One (1953), The Teahouse of the August Moon (1956), The Young Lions (1958), The Ugly American (1963), The Nightcomers (1972), "Supermens" (1978), "Mūsdienu apokalipse" (1979), "Dons Žuans de Marko" (1994).


== Atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: Marlons Brando.Encyclopædia Britannica raksts (angliski)
Brockhaus Enzyklopädie raksts (vāciski)
Krievijas Lielās enciklopēdijas raksts (krieviski)
Encyclopædia Universalis raksts (franciski)
Enciklopēdijas Krugosvet raksts (krieviski)
Oficiālā tīmekļa vietne (angliski)IMDb profils (angliski)
Internet Broadway Database profils (angliski)
AllMovie profils (angliski)
Box Office Mojo profils (angliski)