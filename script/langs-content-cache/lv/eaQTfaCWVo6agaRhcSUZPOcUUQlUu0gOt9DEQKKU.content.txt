revision: 3827113
title: "Ei\u017Eens Bergs"
url: https://lv.wikipedia.org/wiki/Ei%C5%BEens_Bergs


---

Eižens Bergs (vācu: Eugen Berg, dzimis 1855. gada 24. augustā, miris 1919. gada 14. martā) bija vācbaltiešu izcelsmes Latvijas luterāņu mācītājs. 32 gadus kalpojis Palsmanes un Cirgaļu draudzē. 
Mācītāja dēls. Bija precējies ar Gaujienas mācītāja Heinriha Leonharda Adolfi māsu. Skolā gājis Valmierā un Bērzaunē. No 1875. līdz 1883. gadam studēja teoloģiju Tērbatas universitātē. 
Strādājot par mācītāju, vairākkārt konfliktēja ar varas iestādēm, jo bez atļaujas laulāja luterticīgos ar pareizticīgajiem. 1905. gada revolūcijas laikā mācītāja pienākumus Berga vietā veica Vecpiebalgas mācītājs Gailītis.
Komunistu arestēts, pasludināts nāves spriedums, nošauts Biķernieku mežā.