revision: 3863620
title: "Ja\u0161as ezers"
url: https://lv.wikipedia.org/wiki/Bic%C4%81nu_ezers


---

Bicānu ezers (arī Bacānu ezers, Geļenovas ezers) ir ezers Preiļu novada Rušonas pagastā. Izvietojies pagasta vidusdaļā, ziemeļaustrumos no Kastīres ciema, Jašas-Bicānu ezera dabas liegumā. Ezers aizņem lēzenu morēnu ieplaku ezeru sistēmā, kas austrumos savienota ar Zolvu ezeru un Rušonu. Krasti galvenokārt zemi, dibens dūņains, smilšains, vietām — grantains. Ezera ziemeļaustrumu galā (Percovkas ezerā) ietek strauts no Kategrades ezera, dienvidrietumu galā 30 m plats šaurums to savieno ar Jašas ezeru. Ezerā sešas salas ar kopējo platību 4,6 ha, lielākā — Lielā sala. Mīt  līdaka, asaris, rauda, plaudis, rudulis, zutis, plicis, līnis, ausleja, akmeņgrauzis, platgalve, ķīsis, mājo bebri, ligzdo pīles.Ezera austrumu krastā kempings, ir peldvieta.


== Atsauces ==