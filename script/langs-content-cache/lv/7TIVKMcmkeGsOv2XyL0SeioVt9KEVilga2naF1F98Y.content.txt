revision: 3776119
title: "C\u016Bkk\u0101rpa"
url: https://lv.wikipedia.org/wiki/C%C5%ABkk%C4%81rpa


---

Cūkkārpas Raganības un burvestību arodskola jeb vienkārši Cūkkārpa ir rakstnieces Džoannas Ketlīnas Roulingas izdomāta burvestību skola, kurā mācās vienpadsmit līdz septiņpadsmit gadus veci burvji.
Skola atrodas kaut kur Skotijā. Vientieši nespēj skolai piekļūt, jo tā ir noburta, lai viņu acīs izskatītos pēc sadrupušas ēkas atliekām ar aizliegumu piekļūt.
Cūkkārpu pirms tūkstoš gadiem nodibināja četri lieli burvji — Salazars Slīdenis, Godriks Grifidors, Elga Elšpūte un Klementīne Kraukļanaga. Viņi šo skolu izveidoja tā, lai vientieši to nevarētu redzēt. Taču skolas dibinātājiem bija ļoti atšķirīgas domas, kādiem skolēniem būtu jāmācās šajā skolā, tādēļ viņi nodibināja četrus torņus, skatoties uz katra skolēna rakstura piemērotību tornim:

Grifidors — tajā tiek ielikti tie, kas ir uzticīgi un drosmīgi, torņa krāsas ir sarkana un zelta. Ja skolēns ir īsts Grifidors, viņš no šķirmices spēj izvilkt Grifidora zobenu.
Slīdenis — iešķiro tos ar tīrām asinīm un, kā viņi paši to saka — mēs neesam bailīgi, bet pirms ko darām, pārbaudām, vai tiksim no tā ārā dzīvi. Slīdeņu krāsas ir zaļa un sudraba. Salazars Slīdenis meklēja godkārīgus un viltīgus skolēnus. No Slīdeņa nāk arī daudzi ļaunie burvji, piemēram, Voldemorts. Nav noslēpums, ka Salazaram nepatika draņķasiņi jeb tie, kam radiniekos ir vientieši.
Kraukļnags — iešķiro tos ar gudrām galvām un torņa krāsas ir zila un bronzas. Pēc Klementīnes Kraukļanagas domām, skolēnam vajadzēja būt gudram un ar pareizu nojautu. Lai tiktu Kraukļanaga koptelpā, pie ērgļa galvas vajag atbildēt uz kādu jautājumu par jebkādu tēmu, ko ērglis uzdod. Tas kraukļanagus rosina domāt.
Elšpūtis — tiek šķiroti tie, kas ir uzcītīgi un uzticami. Viņu torni godā dzeltenu un melnu. Elga Elšpūte visaugstāk vērtēja labsirdību un uzticību.Cūkkārpa ir milzīga pils ar daudziem torņiem, to ieskauj Aizliegtais mežs un ezers no vienas puses, bet otrā pusē atrodas ceļš uz Cūkmiestiņu, vietējo burvju ciematu, kurā iespējams iepirkt visdažādākos burvju priekšmetus un kārumus.