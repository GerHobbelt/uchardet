revision: 3874709
title: Tukuma 2. vidusskola
url: https://lv.wikipedia.org/wiki/Tukuma_2._vidusskola


---

Tukuma 2. vidusskola ir viena no vidējās izglītības iestādēm Tukumā. Skolā darbojas vairāki kori, vokāli instrumentālais ansamblis. Tāpat var piedalīties arī citās ārpusklases nodarbībās, piemēram, ritmikas, satiksmes noteikumu apguves nodarbībās un citās. Skolā tiek izdota sava skolas avīze.


== Vēsture ==
Skola savas durvis pirmo reizi vēra 1969. gada 1. septembrī. Tobrīd tā bija lielākā Tukuma rajona skola. Tās atvēršana ļāva atslogot citas Tukuma pilsētas skolas, kuras izjuta telpu trūkumu. Latvijas PSR laikā skolā bija gan latviešu, gan krievu valodas plūsmas. Pirmais skolas direktors bija Roberts Vaļums. Pēc viņa no 1972. līdz 1978. gadam skolu vadīja Jevgeņija Poduhoviča. Pēc viņas skolas vadītāja vietu ieņēma Pēteris Kokins, kurš pirms tam bija Tukuma Raiņa vidusskolas direktors. No 1983. gada skolu vadīja Vilis Seleckis, no 1987. gada Juris Celmiņš.Atmodas kustības laikā 1989. gadā par skolas direktoru iecēla M. Zarenko, šajā laikā skolā bija konfrontācija starp dažādu politisko uzskatu skolotājiem. 1993. gadā skolā tika likvidēta krievu valodas plūsma un skolu sāka vadīt Ināra Kravale. Šobrīd skolu vada Anita Locāne.


== Atsauces un piezīmes ==