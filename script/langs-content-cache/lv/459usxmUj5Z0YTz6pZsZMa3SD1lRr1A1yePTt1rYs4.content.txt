revision: 3878593
title: "J\u0101nis Eren\u0161treits"
url: https://lv.wikipedia.org/wiki/J%C4%81nis_Eren%C5%A1treits


---

Jānis Erenštreits (dzimis 1942. gada 17. jūnijā) ir latviešu diriģents un mūzikas pedagogs. Erenštreits tiek uzskatīts par vienu no zēnu koru kustības pamatlicējiem Latvijā.


== Dzīvegājums ==
1960. gadā beidza mācības Ventspils mūzikas vidusskolā, 1970. gadā absolvēja studijas Latvijas Valsts Konservatorijā.No 1969. līdz 1994. gadam diriģēja Emīla Dārziņa speciālās mūzikas vidusskolas zēnu kori. 1994. gadā kļuva par Rīgas Doma zēnu kora diriģentu un māksliniecisko vadītāju. No 1994. līdz 2010. gadam bija Rīgas Doma kora skolas direktors.Vairāku Vispārējo latviešu Dziesmu un Deju svētku virsdiriģents un goda virsdiriģents.


== Apbalvojumi ==
1982. gadā saņēma Latvijas PSR Nopelniem bagātā mākslas darbinieka goda nosaukumu. 1997. gadā Erenštreitu apbalvoja ar ceturtās šķiras Triju Zvaigžņu ordeni.2018. gadā viņš saņēma Latvijas Mūzikas ierakstu gada balvu par mūža ieguldījumu Latvijas mūzikas attīstībā


== Atsauces ==