revision: 3548961
title: "Latvija 1936. gada vasaras olimpiskaj\u0101s sp\u0113l\u0113s"
url: https://lv.wikipedia.org/wiki/Latvija_1936._gada_vasaras_olimpiskaj%C4%81s_sp%C4%93l%C4%93s


---

Latviju 1936. gada vasaras olimpiskajās spēlēs pārstāvēja 24 sportisti (vēl 5 sportisti/mākslinieki Latviju pārstāvēja mākslas sacensībās). Šīs bija ceturtās vasaras olimpiskās spēles un pēdējās olimpiskās spēles pirms neatkarības zaudēšanas, kurās piedalījās Latvijas komanda. Latvijas sportisti izcīnīja divas medaļas:  Latvijas karognesējs atklāšanas ceremonijā bija šāvējs Haralds Marvē. 


== Rezultāti ==
Vissekmīgāk startēja pussmagā svara cīkstonis Edvīns Bietags, kurš izcīnīja sudraba medaļu. Krišjānis Kundziņš ierindojās 5.vietā, Alberts Zvejnieks ieguva 7./8. vietu.  Olimpisko godalgu Latvijai ieguva Adalberts Bubenko 50 km soļošanā - 3. vieta ar rezultātu 4.32:42,2. 
Jānis Daliņš, būdams līderis, bija spiests izstāties kājas muskuļu krampju dēļ, bet  Arnoldu Krūkliņu  tiesneši diskvalificēja.  Basketbolistiem, kas pirms gada Ženēvā bija kļuvuši par Eiropas čempioniem, starts nebija veiksmīgs. Pēc uzvaras pār Urugvajas komandu ar 20:17 sekoja zaudējumi Kanādai (23:34), Polijai (23:28) un - 15./18. vieta.  
Šaušanā Rūdolfs Baumanis bija  32./35. vietā,  Kārlis Kļava 23., Haralds Marvē  8. vietā. Riteņbraucēji Arvīds Immermanis, Aleksejs Jurjevs, Mārtiņš Mazūrs un Jānis Vītols 100 km grupas braucienā ieņēma 6. vietu, taču tehnisku iemeslu dēļ šo rezultātu nefiksēja. Artūrs Motmillers maratonā 28. vietā. Voldemārs Vītols izcīnīja 7. vietu 3000 m šķēršļu skrējienā. Oto Jurģis izcīnīja 13. vietu šķēpa mešanā. Jānis Dimza desmitcīņā izstājās (25. vieta). 
Olimpisko spēļu mākslas sacensībās ar gleznu „Cīņa pie vārtiem” goda diplomu izpelnījās Augusts Annuss.


== Medaļu ieguvēji ==

		


== Citi labākie sniegumi ==

		
		


== Ārējās saites ==
Sports-Reference profils (angliski)