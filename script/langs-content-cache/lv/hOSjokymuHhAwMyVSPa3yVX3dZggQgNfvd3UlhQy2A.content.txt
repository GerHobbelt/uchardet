revision: 3498765
title: "A\u0161u purvs"
url: https://lv.wikipedia.org/wiki/A%C5%A1u_purvs


---

Ašu purvs ir dabas liegums Smiltenes novadā. Izvietojies ieplakā starp Ašu paugurmasīvu rietumos un Vaidavas pazeminājumu austrumos. Aizņem 76 ha lielu teritoriju, kas iekļauj Ezera (Ašu) purvu un mežu masīvus ap to. Izveidots 2004. gadā, lai aizsargātu pārejas purvu un purvaino mežu biotopus, kā arī Lēzeļa lipares un purva sūnenes atradnes. Teritorijā ir klajš pārejas un zāļu purvs, kas izveidojies, aizaugot ezeram. Purvu ietver purvains priežu mežs, kā arī nosusināti priežu un jaukto koku meži. Liegums ir iekļauts Natura 2000 — Eiropas nozīmes aizsargājamo dabas teritoriju tīklā.


== Atsauces ==