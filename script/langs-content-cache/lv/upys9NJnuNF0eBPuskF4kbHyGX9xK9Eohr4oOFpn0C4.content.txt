revision: 3750300
title: "D\u017Eenifera Toda"
url: https://lv.wikipedia.org/wiki/D%C5%BEenifere_Toda


---

Dženifere Toda (angļu: Jennifer Todd) ir amerikāņu kinoproducente. Pēc vadošā amata atstāšanas uzņēmumā Mark Gordon Company, viņa pieņēma direktores amata darba piedāvājumu uzņēmumā Pearl Street Films, kas ir aktieru Bena Aflena un Meta Deimona producentu kompānija.


== Biogrāfija ==


=== Karjera ===
Dženifere Toda kā producente ir piedalījusies visās trīs "Ostins Pauerss" sērijas filmās, kā aŗī filmās "Netīrā nauda" (Boiler Room), "Mans mīļākais mīļākais" (Prime), "Meklēju suņumīli " (Must Love Dogs) un "Memento", par kuru viņa saņēma Independent Spirit balvu par producēšanu. Dženifere pārsvarā strādā kopā ar savu māsu Sjūzanu Todu, kas arī ir kinoproducente.
Tāpat Toda ir arī producējusi Džūlijas Teimores filmu "Pāri Visumam" (Across the Universe), ar Evanu Reičelu Vudu un Džimu Stērdžesu galvenajās lomās, kā arī Grifina Dana filmu "Gadījuma vīrs" (The Accidental Husband) ar Umu Tūrmani, Kolinu Fērtu un Džefriju Dīnu Morganu galvenajās lomās. 2010. gadā Toda kopā ar Ričardu Zanuku producēja Tima Bērtona filmu "Alise Brīnumzemē" ar Helēnu Bonemu Kārteri, Annu Hetaveju, Miju Vašikovsku un Džoniju Depu galvenajās lomās.Toda ir Kino mākslas un zinātnes akadēmijas, kā arī Televīzijas mākslas un zinātnes akadēmijas locekle.


=== Privātā dzīve ===
Dženiferai Todai kopā ar vīru aktieri Krisu Mesinu ir divi bērni.


== Apbalvojumi un nominācijas ==
Toda tika izvirzīta Emmy balvai par HBO televīzijas filmas If These Walls Could Talk 2 producēšanu, un ieguva Lucy balvu nominācijā "Sieviete kinoindustrijā"."Memento" tika nominēta 74. Kinoakadēmijas balvai divās nominācijās un ieguva trīs Independent Spirit balvas"Pāri Visumam" (Across the Universe) tika nominēta 80. Kinoakadēmijas balvai kategorijā "Labākie kostīmi", un izvirzīta divām Zelta globusa balvām.


== Atsauces ==


== Ārējās saites ==

IMDb profils (angliski)