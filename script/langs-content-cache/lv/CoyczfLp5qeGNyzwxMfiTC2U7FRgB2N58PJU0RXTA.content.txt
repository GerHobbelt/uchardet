revision: 3098531
title: "Grobi\u0146a (stacija)"
url: https://lv.wikipedia.org/wiki/Grobi%C5%86a_(stacija)


---

Grobiņa ir bijusī stacija dzelzceļa līnijā Liepāja—Aizpute. Tā atradās Grobiņas pilsētā. Mūsdienās saglabājusies stacijas koka ēka Celtnieku ielā 50, kā arī kravas rampa Celtnieku ielas malā. Par bijušo dzelzceļu liecina arī Stacijas ielas nosaukums ielai Grobiņā, kas kādreiz veda uz staciju.


== Vēsture ==
Grobiņa bija nozīmīgākā starpstacija Liepājas—Aizputes līnijā. Atklāta 1900. gadā. 1930. gados starp Grobiņu un Liepāju kursējis speciāls no Ford automobiļa izgatavots motorvagons. Stacija slēgta kopā ar visu Aizputes līniju 1964. gadā.


== Attēlu galerija ==

		
		


=== Vēsturiski attēli ===


== Interesanti fakti ==
Pati pirmā stacija ar nosaukumu Grobiņa bija tagadējā Gaviezes stacija Liepājas—Priekules līnijā. Kad atklāja šaursliežu staciju Grobiņas pilsētā, platsliežu Grobiņu pārdēvēja par Gaviezi. Par Grobiņu sākumā saukta arī Ālandes stacija, bet padomju laikā Liepājas—Priekules posmā pastāvēja Grobiņas pietura pie Dubeņu ciema starp Dubeņu un Gaviezes stacijām (perona atliekas tur vēl saglabājušās).
Kādu laiku Liepājas —Aizputes līnijā blakus Grobiņas pilsētai uz Liepājas pusi pastāvēja vēl viena stacija — Iļģi jeb Ezerpils.  Mūsdienās tur ir mājas "Ezerpils".


== Ārējās saites ==
Grobiņas stacijas foto 2011. gadā (krieviski)
Stacijas rampas foto 2013. gadā (krieviski)
Inventāra plāksnīte uz stacijas ēkas 2013. gadā (krieviski)


== Atsauces ==