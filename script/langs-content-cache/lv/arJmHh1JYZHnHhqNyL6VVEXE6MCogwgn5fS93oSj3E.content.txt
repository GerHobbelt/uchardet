revision: 3351303
title: "Halikarn\u0101sas mauzolejs"
url: https://lv.wikipedia.org/wiki/Halikarn%C4%81sas_mauzolejs


---

Halikarnāsas mauzolejs bija kapenes, kas tika būvētas laika posmā no 353. līdz 350. gadam p.m.ē. Halikarnāsā (mūsdienu Bodruma, Turcijas teritorija) Persiešu impērijas satrapam Mausolam un viņa sievai un māsai Artemīsijai II. Celtnes arhitekti bija grieķi Satirs un Pītijs. Halikarnāsas mauzolejs ir viens no septiņiem pasaules brīnumiem.
Halikarnāsas mauzolejs ir apmēram 45 m augsts, uz katras sienas bija reljefa rotājumi, kurus veidoja četri grieķu skulptori: Leohars, Briaksis, Skops un Timotejs.
Mauzolejs pastāvēja vairāk nekā 1800 gadu, taču 12.—15. gadsimtā to izpostīja vairākas zemestrīces. Halikarnāsas mauzoleja priekšmeti glabājas Britu muzejā Londonā un Stambulas arheoloģijas muzejā.
Mūsdienās vārds mauzolejs tiek attiecināts uz lieliem apbedījumu pieminekļiem.


== Atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: Halikarnāsas mauzolejs.
Wonder Club Archived 2011. gada 23. aprīlī, Wayback Machine vietnē. (angliski)
Halikarnāsas mauzolejs
Halikarnāsas mauzolejs Turcijā 5. no 7 pasaules brīnumiem - Foto
Halikarnāsas mauzolejs - viens no 7 pasaules brīnumiem