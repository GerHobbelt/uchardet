revision: 3815310
title: Paparze
url: https://lv.wikipedia.org/wiki/Paparze


---

Paparze, saukta arī Paparde, ir Pededzes labā pieteka Alūksnes un Gulbenes novados. Iztek no Indzera ezera Alsviķu pagastā. Tek pa pazeminājumu starp Malienas pauguraini un Gulbenes paugurvalni. Vidustece strauja ar lielu kritumu (3-4 m/km), dažos posmos izteikta ieleja. Lejtece tek pa Adzeles pacēlumu. Posmā, kas veido novadu robežu, upe vietām regulēta. Ietek Pededzē pie Jaunannas.Lielākās pietekas: Umāra (17 km; kreisā), Uranažu strauts, Ermiķu strauts, Rūdupe, Dzelzupīte (labās). Krastos nav nozīmīgu apdzīvoto vietu. Upi šķērso autoceļš P43 un šaursliežu dzelzceļš Gulbene-Alūksne.


== Vēsture ==
1954. gadā  Latvijas PSR Pilsētu un lauku celtniecības ministrijas valsts lauku celtniecības projektēšanas institūts izstrādāja projektu Paparzes upes regulēšanai 7204 metru garumā. Upes gultnes regulēšanas darbi apkārtnes pļavu meliorācijas ietvaros tika veikti 1950. gadu otrā pusē. Darbu rezultātā Paparze vairākās vietās tika iztaisnota un padziļināta.


== Galerija ==


== Atsauces ==