revision: 3407461
title: Neivakene
url: https://lv.wikipedia.org/wiki/Jaunpagasts


---

Jaunpagasts (arī Virbi) ir ciems Talsu novada Virbu pagastā, pagasta centrs. Izvietojies Virbupes kreisajā krastā pie Rīgas—Ventspils dzelzceļa (stacija Sabile) 16 km no novada centra Talsiem un 105 km no Rīgas.
Jaunpagastā atrodas pagasta pārvalde, Virbu pamatskola, kultūras nams, bērnudārzs, bibliotēka, ģimenes ārsta prakse, Neivakenes vecticībnieku baznīca (celta 1928. gadā). Lielākie uzņēmumi ir SIA «Jaunpagasts Plus» (Brūzī) un SIA «Jaunalko».


== Vēsture ==
Jaunpagasts (Neivakene) vēstures avotos pirmo reizi minēts 1237. gadā lēņu grāmatā. Mūsdienu apdzīvotā vieta izveidojusies uz bijušās Jaunpagasta (Neuwacken) muižas (tagad apdzīvota vieta Brūzis Virbupes labajā krastā) zemes pie dzelzceļa stacijas. 1909.—1911. gados Jaunpagasta apkārtnē ar Donas agrārās bankas finansiālu atbalstu apmetās ~120 ģimenes no Krievijas. Pēckara gados Jaunpagasts (Virbi) izveidojās par padomju saimniecības «Virbi» centrālo ciematu. 


== Atsauces ==