revision: 3703291
title: "Daiga Ka\u017Eoci\u0146a"
url: https://lv.wikipedia.org/wiki/Daiga_Ka%C5%BEoci%C5%86a


---

Daiga Kažociņa (dzimusi 1974. gada 27. decembrī Cēsīs) ir latviešu aktrise un teātra režisore, "Spēlmaņu nakts" balvas ieguvēja kā gada aktrise (2010).


== Dzīvesgājums ==


=== Izglītība ===
Vidējo izglītību ieguvusi Valmieras Viestura vidusskolā, kurai ir teātra specialitāte. Pēc tam mācījusies Latvijas Kultūras koledžā, kur 1996. gadā ieguvusi masu pasākumu režisores diplomu. Ieguvusi 3 augstākās izglītības — aktiermākslā (2000), režijā (2014 — abas Latvijas Kultūras akadēmijā) un filozofijā (2011. gadā Latvijas Universitātē).


=== Karjera ===
No 2000. gada ir Latvijas Nacionālā teātra aktrise.2003. gadā saņēmusi pirmo "Spēlmaņu nakts" nomināciju "Gada aktrise otrā plāna lomā" par Poļinas lomu izrādē "Ienesīga vieta". 2010. gadā "Spēlmaņu nakts" balva "Gada aktrise" par Katrīnas lomu "Pierādījums". 2014. gadā Patriarhu rudens balva par režiju izrādei "Ievainotie". 2015. gadā nominācija "Gada aktrise" par Vivjenas Bēringas lomu izrādē "Prāts".
2016. gadā kā režisore debitējusi Nacionālajā teātrī. Iestudējusi arī izrādes Dirty Deal Teatro.Ir filmējusies seriālā "Ēnu spēles". Kino filmējusies īsfilmā "Trauslā sirds", attēlojusi galveno lomu Kristīnes Želves dokumentālajā spēlfilmā "Mērijas ceļojums". Par šo lomu nominēta Lielā Kristapa balvai kā labākā aktrise. Filmējusies filmā "Tizlenes" (2021).


== Atsauces ==


== Ārējās saites ==
Daiga Kažociņa flmas.lv
IMDb profils (angliski)