revision: 3754103
title: "Grie\u0137ija at the vasaras olimpiskaj\u0101s sp\u0113l\u0113s"
url: https://lv.wikipedia.org/wiki/Grie%C4%B7ija_1896._gada_vasaras_olimpiskaj%C4%81s_sp%C4%93l%C4%93s


---

Grieķija (Grieķijas Karaliste) 1896. gada vasaras olimpiskajās spēlēs bija šo olimpisko spēļu rīkotājvalsts. Grieķijas sportistu oficiālais skaits šajās olimpiskajās spēlēs atšķiras: vieni avoti min, ka to bijis 169, citi — ka 176. Grieķijas sportisti startēja visos deviņos olimpiskajos sporta veidos, kas bija iekļauti spēļu programmā. Apmēram 65% no visiem olimpisko spēļu dalībniekiem bija Grieķijas pārstāvji. No 43 disciplīnām Grieķija bija pārstāvēta 39 disciplīnās.Grieķija bija veiksmīgākā 1896. gada vasaras olimpisko spēļu valsts, kopumā šajās spēlēs izcīnot 46 olimpiskās medaļas, 10 zelta, 17 sudraba un 19 bronzas medaļas, iegūstot medaļas pilnīgi visos sporta veidos, kas bija iekļautis olimpisko spēļu programmā. Grieķija ieguva par 26 olimpiskajām medaļām vairāk nekā otrā veiksmīgākā šo spēļu valsts ASV. ASV izcīnīja par vienu olimpisko zelta medaļu vairāk nekā Grieķija.
Deviņi no visiem Grieķijas sportistiem izcīnīja vismaz divas olimpiskās medaļas. Medaļām bagātākais sportists bija Joannis Frangudis, kurš šaušanā izcīnīja visa kaluma olimpiskās medaļas. Visvairāk olimpisko medaļu tika izcīnīts šaušanā un vieglatlētikā, katrā pa deviņām olimpiskajām medaļām.


== Medaļnieki ==

Grieķijas pārstāvji Dionisijs Kasdaglis un Demetrijs Petrokokins izcīnīja sudraba medaļu tenisa dubultspēlēs. Taču viņu rezultāts un medaļa tiek pieskaitītas pie Jauktās komandas (ZZX).


=== Sportisti ar vairākām medaļām ===


=== Medaļu sadalījums pa sporta veidiem ===


== Sportistu sadalījums starp sporta veidiem ==
• — Sportists(-i) startēja vairākos sporta veidos.


=== Piezīmes ===


== Cīņas sports ==
Grieķija cīņas sportā bija pārstāvēta ar 2 sportistiem. Abi sportisti izcīnīja arī olimpiskās medaļas. Georgijs Cits izcīnīja sudraba medaļu un Stefans Hristopuls bronzas medaļu.


=== Sportisti ===
Georgijs Cits
Stefans Hristopuls


=== Rezultāti ===


== Paukošana ==
Grieķija paukošanā bija pārstāvēta ar 9 sportistiem. Sportisti startēja visās trijās paukošanas disciplīnās. Kopā Grieķijas sporisti paukošanā izcīnīja 4 olimpiskās medaļas, 2 zelta, 1 sudraba un 1 bronzas medaļu. Zelta medaļas izcīnīja Leonids Pirgs florete meistariem un Joannis Georgjadis zobena disciplīnās. Bronzas medaļu izcīnīja Perikls Pjeraks-Mavromihalis floretē.


=== Sportisti ===


=== Rezultāti ===


== Peldēšana ==
Grieķija peldēšanā varētu būt bijusi pārstāvēta ar vismaz 15 sportistiem, bet identificēti ir 9 sportisti, pārējo vārdi nav zināmi. Peldēšanā Grieķija izcīnīja 7 olimpiskās medaļas, 1 zelta, 3 sudraba un 3 bronzas medaļas. Grieķijas sportisti izcīnīja visas medaļas brīvā stila peldējumā jūrniekiem 100 metros. Tajā zelta medaļu ieguva Joannis Malokinis, sudraba medaļu Spiridons Hasapis un bronzas medaļu Dimitrijs Drivs. Brīvā stila 500 metru peldējumā sudraba medaļu izcīnīja grieķis Antonijs Pepans, bet bronzas medaļu Efstatijs Horafs. Savukārt brīvā stila 1200 metru peldējumā sudraba medaļu izcīnīja Joannis Andreu un bronzas medaļu Efstatijs Horafs.


=== Sportisti ===

Daļai sportistu, kas startēja peldēšanā, vārdi nav zināmi.


=== Rezultāti ===
Brīvais stils


== Riteņbraukšana ==
Grieķija riteņbraukšanā startēja ar 9 sportistiem. Sportisti startēja visās 6 riteņbraukšanas disciplīnās. Riteņbraukšanā Grieķija kopā izcīnīja 4 olimpiskās medaļas, 1 zelta un 3 sudraba medaļas. Zelta medaļu izcīnīja Aristidis Konstantinidis grupas braucienā. Sudraba medaļas izcīnīja Stamatijs Nikolopuls individuālajā braucienā un sprinta distancē un Georgijs Koletis 100 kilometru distancē.


=== Sportisti ===


=== Rezultāti ===
Šosejas riteņbraukšana
Treka riteņbraukšana


== Svarcelšana ==
Grieķija svarcelšanā bija pārstāvēta ar trim sportistiem. Svarcelšanā Grieķija izcīnīja divas bronzas medaļas. Vienrocīgajā grūšanā bronzu izcīnīja Aleksandrs Nikolopuls, bet divrocīgajā grūšanā bronzu izcīnīja Sotirijs Versis.


=== Sportists ===
Aleksandrs Nikolopuls
Georgijs Papasideris
Sotirijs Versis


=== Rezultāti ===


== Šaušana ==
Grieķija šaušanā varētu būt bijusi pārstāvēta ar 50 sportistiem, taču tikai 28 sportistiem ir zināmi vārdi. Grieķija šaušanā izcīnīja 9 olimpiskās medaļas, 3 zelta, 3 sudraba un 3 bronzas medaļas. 200 metros ar militāro šauteni Grieķijas sportisti izcīnīja visas medaļas, zelta medaļu izcīnīja Pantelis Karasevds, sudraba medaļu izcīnīja Pavls Pavlidis un bronzas medaļu izcīnīja Nikolajs Trikupis. 300 metros ar militāro šauteni zelta medaļu izcīnīja Georgijs Orfanidis un sudraba medaļu Joannis Frangudis. 25 metros ar militāro pistoli bronzas medaļu izcīnīja Nikolajs Morakis. 25 metru ātršaušanā ar pistoli zelta medaļu izcīnīja Joannis Frangudis un sudraba medaļu izcīnīja Georgijs Orfanidis. 30 metru šaušanā ar pistoli bronzas medaļu izcīnīja Joannis Frangudis. Joannis Frangudis izcīnīja visu veidu olimpiskās medaļas.


=== Sportisti ===

Daļai sportistu, kas startēja šaušanā, vārdi nav zināmi.


=== Rezultāti ===
PistoleŠautene


== Teniss ==
Grieķija tenisā bija pārstāvēta ar 7 sportistiem, kuri startēja gan vienspēlēs, gan dubulspēlēs. Grieķija tenisā izcīnīja 2 medaļas vienspēlē. Sudraba medaļu izcīnīja Dionisijs Kasdaglis, bet bronzas medaļu Konstantins Paspatis. Dubultspēļu turnīrā grieķi Dionisijs Kasdaglis un Demetrijs Petrokokins sacentās Jauktās komandas (ZZX) sastāvā un izcīnīja sudraba medaļu.


=== Sportisti ===


=== Rezultāti ===


== Vieglatlētika ==
Grieķija vieglatlētikā bija pārstāvēta ar 29 sportistiem. Grieķijas sportisti startēja gandrīz visās vieglatlētikas disciplīnās, izņemot 400 metru skrējienā un augstlēkšanā. Vieglatlētikā kopā tika izcīnītas 9 olimpiskās medaļas, 1 zelta medaļa, 3 sudraba medaļas un 5 bronzas medaļas. Vienīgais, kurš izcīnīja zelta medaļu vieglatlētikā, bija Spiridons Luiss. Viņš zelta medaļu izcīnīja maratonā. Sudraba medaļas cīnīja Harilajs Vasilaks maratonā, Miltiadis Gusks lodes grūšanā un Panajotis Paraskevopuls diska mešanā. Bronzas medaļas izcīnīja Joannis Persakis trīssoļlēkšanā, Evangels Damasks un Joannis Teodoropuls kārtslēkšanā, Georgijs Papasideris lodes grūšanā un Sotirijs Versis diska mešanā.


=== Sportisti ===


=== Rezultāti ===
Skrejceļa disciplīnas
Šosejas disciplīnas
Laukuma disciplīnas


== Vingrošana ==
Lielākā daļa Grieķijas sportistu, kas startēja vingrošanā, nav zināmi, pašlaik ir identificēti tikai 11 sportisti, bet kopumā vingrošanā varētu būt startējuši 52 sportisti. Grieķija bija pārstāvēta gandrīz visās vingrošanas disciplīnās, izņemot vingrošanas stieņa individuālajās un komandas disciplīnās un atbalsta lēcienā. Grieķija vingrošanā izcīnīja 6 olimpiskās medaļas, 2 zelta, 2 sudraba un 2 bronzas medaļu. Zelta medaļas izcīnīja Joannis Mitropuls vingrošanas riņķos un Nikolajs Andriakopuls virvē kāpšanā. Sudraba medaļas izcīnīja Toms Ksenakis virvē kāpšanā un grieķu vingrotāju komanda līdztekās komandām. Bronzas medaļas izcīnīja Petrs Persakis vingrošanas riņķos un grieķu vingrotāju komanda līdztekās komandām.


=== Sportisti ===

Lielākajai daļai sportistu, kas startēja vingrošanā, vārdi nav zināmi.


=== Rezultāti ===

Sporta vingrošana


== Atsauces ==


== Ārējās saites ==
Athens 1896 — Olympic.org (angliski)/(franciski)
Lampros, S.P., Polites, N.G., De Coubertin, Pierre, Philemon, P.J., Anninos, C. The Olympic Games: BC 776 – AD 1896. Athens : Charles Beck, 1897. (Digitally available at [1] Archived 2008. gada 27. maijā, Wayback Machine vietnē.)
Mallon, Bill, Widlund, Ture. The 1896 Olympic Games. Results for All Competitors in All Events, with Commentary. Jefferson : McFarland, 1998. ISBN 0-7864-0379-9. (Excerpt available at [2])
Smith, Michael Llewellyn. Olympics in Athens 1896. The Invention of the Modern Olympic Games. London : Profile Books, 2004. ISBN 1-86197-342-X.