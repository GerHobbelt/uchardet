revision: 3069568
title: Kosmos-2526
url: https://lv.wikipedia.org/wiki/Kosmos-2526


---

Kosmos-2526 (krievu: Космос-2526) jeb Blagovest № 12L (Благовест № 12Л) ir Krievijas militārais sakaru pavadonis; to izmanto arī komerciāli. Tas orbītā palaists 2018. gada aprīlī Krievijas Aizsardzības ministrijas uzdevumā. Pavadoņa operators ir valsts uzņēmums Vojentelekom.
Kosmiskais aparāts izgatavots Krievijas uzņēmumā Informacionnye sputnikovye sistemy (ISS) uz platformas Ekspress-2000 bāzes. Sakaru aparatūru izgatavoja ISS un Francijas Thales Alenia Space. Pavadonim uzstādīti Ku / Q un C joslas raidītāji.
Kosmiskā aparāta darbības laiks plānots 15 gadu.


== Lidojuma gaita ==
Blagovest № 12L palaists 2018. gada 18. aprīlī 22:11:59.971 UTC ar nesējraķeti Proton-M/Briz-M no Baikonuras kosmodroma 81. laukuma 24. palaišanas iekārtas. Pēc veiksmīgas ievadīšanas orbītā pavadonim dots nosaukums Kosmos-2526.
Pavadonis sākotnēji tika novietots ģeostacionārajā orbītā punktā 80° austrumu garuma. Pēc izmēģinājumu un pārbaužu pabeigšanas tas tika pārvietots uz darba pozīciju 128° austrumu garuma.


== Atsauces ==


== Ārējās saites ==
Proton delivers the second Blagovest satellite russianspaceweb.com
Blagovest military communications satellite russianspaceweb.com
Blagovest 1, 2, 3, 4 (14F149) Gunter Dirk Krebs