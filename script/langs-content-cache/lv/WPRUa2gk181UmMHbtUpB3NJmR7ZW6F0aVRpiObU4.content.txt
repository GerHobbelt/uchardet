revision: 2643950
title: "Profesora Aleksandra Biezi\u0146a memori\u0101lais muzejs"
url: https://lv.wikipedia.org/wiki/Biks%C4%93re


---

Biksēre ir ciems Madonas novada Sarkaņu pagastā, pagasta centrs. Izvietojies pagasta vidienē Libes upes krastos pie autoceļa P37 10 km no novada centra Madonas un 174 km no Rīgas. Ciematā atrodas Biksēres dzirnavu ezeri.
Biksērē atrodas pagasta pārvalde, bibliotēka, tautas nams «Kalnagravas», ģimenes ārsta prakse, aptieka, veikals. Biksēres muižas komplekss un Biksēres parks (platība ir 15 ha) ir aizsargājami kultūrvēstures un dabas pieminekļi. Biksērē atrodas piemineklis rublim — skulptūra no stilizētām koka rubļu monētām. Netālu no Biksēres Dilmaņos atrodas profesora Aleksandra Bieziņa memoriālais muzejs.


== Vēsture ==
Apdzīvotā vieta izveidojusies pie bijušās Libes (Biksēres) muižas (Libien) centra. Pēc 1920. gada zemes reformas Biksēres muiža sadalīta 67 vienībās 718 ha kopplatībā.Latvijas PSR laikā bijušās muižas ēkās atradās kolhoza «Sarkanais stars» un vēlāk arī ciema padomes (pagasta) centrs.


== Atsauces ==