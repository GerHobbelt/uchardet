revision: 3674433
title: "Minhenes Universit\u0101te"
url: https://lv.wikipedia.org/wiki/Visvaldis_Sanders


---

Visvaldis Sanders (1885. gada 15. novembris — 1979. gada 1. augusts) bija Latvijas luterāņu mācītājs un politiķis. Bijis 1., 3. un 4. Saeimas deputāts.


== Biogrāfija ==
Visvaldis Sanders piedzima 1885. gada 15. novembrī Pēterburgā mācītāja Jāņa Sandera ģimenē. Apmeklējis Pēterburgas 8. ģimnāziju, pēc tam studējis teoloģiju Tartu Universitātē. Ieguva kandidāta grādu. Pēc tam pusotru gadu Leipcigā un Minhenē studēja filosofiju, Minhenes Universitātē ieguva doktora grādu filosofijā. Atteicās no piedāvājuma strādāt Minhenes Universitātē.1911. gada februārī ordinēts, kļuva par Liepājas Sv. Annas draudzes mācītāju. Paralēli tam, 1920. gadā kļuva par Liepājas garnizona mācītāju un 1936. gadā — par Grobiņas iecirkņa prāvestu. Tāpat bija skolotājs Liepājas ģimnāzijā un Rīgas Komerczinātņu institūta direktors.1923. gadā kļuva par 1. Saeimas deputātu mandātu nolikušā Teodora Grīnberga vietā. Amatā bija līdz 1925. gadam. Pēc tam ievēlēts 3. Saeimā (1928—1931) un 4. Saeimā (1931—1934). Pārstāvējis Kristīgo nacionālo savienību.Otrā pasaules kara laikā devies trimdā. Bija mācītājs latviešu draudzēs Bambergā, Vircburgā, Frankfurtē un citās pilsētās.Visvaldis Sanders nomira Otavā 1979. gada 1. augustā, kur viņš pavadīja sava mūža pēdējo gadu.


== Atsauces ==


== Ārējās saites ==
Latvijas Nacionālās enciklopēdijas šķirklis