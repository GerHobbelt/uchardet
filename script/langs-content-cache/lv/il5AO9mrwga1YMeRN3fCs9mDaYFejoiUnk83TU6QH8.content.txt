revision: 3823920
title: "P\u016Bres pagasts"
url: https://lv.wikipedia.org/wiki/P%C5%ABres_pagasts


---

Pūres pagasts ir viena no Tukuma novada administratīvajām teritorijām. Atrodas 85 km attālumā no Rīgas un 19 km attālumā no novada centra Tukuma. Robežojas ar sava novada Jaunsātu, Tumes, Sēmes, Zentenes, Kandavas un Cēres pagastiem. 


== Daba ==
Atrodas Ziemeļkursas augstienes Vanemas paugurainē un Abavas senlejā. Augstākā vieta - 89,2 m vjl. - atrodas pagasta ziemeļu daļā.


=== Hidrogrāfija ===


==== Upes ====
Abava
Pūre
Sīļupīte
Viljetupīte
Vēdzele
Zvārīte


==== Ūdenstilpes ====
Uz Pūres upes uzpludināts Sudmaļu dzirnavezers (7,9 ha), bet uz Zvārītes upes - Gravu dīķis un Sermuļu dīķis.


== Vēsture ==

Vēsturiski mūsdienu Pūres pagastā atradās Daigones muiža (Gut Deguhnen, Daigone), Lamiņu muiža (Gut Lievenhof, Lamiņi), Putnēnu muiža (Gut Puttnem, Putnēnmuiža), Pūres muiža (Gut Puhren, Pūre).
Pūres pagasts pašpārvaldi ieguva 1866. gadā, bet pagastmāja tika uzcelta 1889. gadā. 1935. gadā pagasta platība bija 39,1 km² un tajā dzīvoja 791 iedzīvotājs. 1945. gadā pagastā nodibināja Pūres un Rasas ciema padomes, bet pagastu 1949. gadā likvidēja. 1951. gadā Pūres ciemam pievienoja Daigones ciemu, 1954. gadā - Rasas ciemu, 1961. gadā - Cēres ciema kolhoza «Dzintars» teritoriju. 1975. gadā Pūres ciemam pievienoja daļu Zentenes ciema, bet daļu Pūres ciema pievienoja Kandavas lauku teritorijai. 1990. gadā ciemu reorganizēja par pagastu. 2009. gadā Pūres pagastu kā administratīvo teritoriju iekļāva Tukuma novadā.


== Iedzīvotāji ==


=== Apdzīvotās vietas ===
Lielākās apdzīvotās vietas ir Pūre (pagasta centrs), Dzintars, Lamiņi, Daigone, Vildene, Pūres stacija, Meiniķi.


== Saimniecība ==


=== Transports ===


== Izglītība un kultūra ==


== Atsauces ==