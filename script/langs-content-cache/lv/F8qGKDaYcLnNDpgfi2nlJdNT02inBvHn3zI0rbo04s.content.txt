revision: 3605897
title: "SKS 17. Krievijas vieseksped\u012Bcija"
url: https://lv.wikipedia.org/wiki/SKS_17._Krievijas_vieseksped%C4%ABcija


---

SKS 17. Krievijas viesekspedīcija (krievu: 17 Российская экспедиции посещения jeb ЭП-17) bija Krievijas rīkota īslaicīga kosmonauta ekspedīcija uz Starptautisko kosmisko staciju (SKS). 
Viesekspedīcija startēja 2009. gada 30. septembrī ar kosmosa kuģi Sojuz TMA-16, un tās apkalpe bija kosmiskais tūrists Gijs Lalibertē, Kanādas Cirque du Soleil ("Saules cirka") dibinātājs un vadītājs.
Kopā ar viņu ar Sojuz TMA-16 uz staciju tika nogādāti arī SKS 21. ekspedīcijas apkalpes locekļi Maksims Surajevs un Džefrijs Viljamss. 
Gijs Lalibertē veica biotehnoloģiskus eksperimentus, fotografēja un filmēja. Tā kā Lalibertē ir cirka mākslinieks, viņš arī izklaidēja apkalpi, kā arī veica simbolisku sabiedrības informēšanu ūdens pieejamības problēmai visā pasaulē (Gijs Lalibertē ir fonda One Drop Foundation dibinātājs).
Uz zemi kosmonauts atgriezās 11. oktobrī kosmosa kuģa Sojuz TMA-14 nolaižamajā aparātā kopā ar SKS 20. ekspedīcijas apkalpes locekļiem Genādiju Padalku un Maiklu Beretu.


== Apkalpe ==


=== Pamatapkalpe ===
Gijs Lalibertē (Guy Laliberté) — lidojuma dalībnieks,  Kanāda


=== Rezerves apkalpe ===
Barbara Bereta (Barbara Barrett) — lidojuma dalībniece,  ASV


== Ārējās saites ==
17. viesekspedīcijas apraksts Archived 2010. gada 3. maijā, Wayback Machine vietnē.