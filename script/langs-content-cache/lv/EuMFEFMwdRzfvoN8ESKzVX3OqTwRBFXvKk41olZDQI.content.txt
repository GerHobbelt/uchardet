revision: 3793487
title: Zemes degunragputni
url: https://lv.wikipedia.org/wiki/Zemes_degunragputni


---

Zemes degunragputni (Bucorvus) ir vienīgā zemes degunragputnu dzimtas (Bucorvidae) ģints, kas apvieno 2 mūsdienās dzīvojošas sugas. Tās mājo Subsahāras Āfrikā: Abesīnijas degunragputns sastopams joslā no Senegālas līdz Etiopijai, bet Kāpzemes degunragputns Dienvidu un Austrumāfrikā.
To tuvākie radinieki ir degunragputnu dzimtas putni, ar kuriem nesenā pagātnē zemes degunragputni tika klasificēti vienā dzimtā.


== Kopīgās īpašības ==
Zemes degunragputni ir liela auguma putni ar lieliem, liektiem knābjiem, košu, neapspalvotu sejas ādu un tādas pašas krāsas paseksti. Lielākais no abiem ir Kāpzemes degunragputns (Bucorvus leadbeateri), kurš sver līdz 6,2 kg, bet tā ķermenis ir 1,2 metrus garš.Abas sugas atšķirībā no tuvu radniecīgajiem degunragputniem uzturas un ligzdo uz zemes. Barojas ar kukaiņiem, čūskām, mazākiem putniem, abiniekiem un bruņurupučiem. Zemes degunragputni ir vieni no visilgāk dzīvojošiem putniem pasaulē, bet Kāpzemes degunragputns pieaug vislēnāk no visiem putniem un, iespējams, ir visilgāk dzīvojošais putns pasaulē.


== Sistemātika ==
Zemes degunragputnu dzimta (Bucerotidae)

Zemes degunragputnu ģints (Bucorvus)
Abesīnijas degunragputns (Bucorvus abyssinicus)
Kāpzemes degunragputns (Bucorvus leadbeateri)


== Galerija ==

		


== Atsauces ==


== Ārējās saites ==
9 Things About Hornbills
ARKive: Ground Hornbills (family bucorvidae)
Biodiversityexplorer: Family: Bucorvidae (ground-hornbills) Archived 2016. gada 9. aprīlī, Wayback Machine vietnē.