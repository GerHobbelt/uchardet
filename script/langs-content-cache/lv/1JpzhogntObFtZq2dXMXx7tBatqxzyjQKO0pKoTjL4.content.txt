revision: 3849212
title: Aleksandrs Samoilovs
url: https://lv.wikipedia.org/wiki/Aleksandrs_Samoilovs


---

Aleksandrs Samoilovs (dzimis 1985. gada 6. aprīlī Rīgā, Latvijas PSR, PSRS) ir Latvijas pludmales volejbolists.


== Karjera ==
2003. gadā startējis kopā ar Valteru Rammu, laika posmā no 2004. līdz 2008. gadam — Mārtiņu Pļaviņu — un 2006. gadā, kā arī no 2008. līdz 2012. gadam startēja kopā ar Ruslanu Sorokinu. Kopš 2012. gada startē kopā ar Jāni Šmēdiņu.
A. Samoilovs pārī ar M. Pļaviņu kļuva par pirmajiem Latvijas volejbolistiem, kas kvalificējušies Olimpiskajām spēlēm. 2008. gada vasaras olimpiskajās spēlēs tika iegūta dalīta 9. vieta. Olimpisko spēļu atklāšanas mačā Latvijas pāris uzvarēja Pasaules ranga līderus amerikāņus Todu Rodžersu un Filu Dalhauzeru.Pārī ar R. Sorokinu izcīnīja dalītu 9. vietu 2012. gada vasaras olimpiskajās spēlēs.Kopš 2012. gada startē kopā ar Jāni Šmēdiņu. Pāris veiksmīgi aizvadīja 2013. gada Pasaules kausa tūres pirmo pusi, trīs posmus pēc kārtas sasniedzot finālu, vienā turnīrā arī gūstot uzvaru. 2013. gada jūnijā publicētajā rangā viņi ierindojās 2. vietā, kas tobrīd bija Latvijas pludmales volejbolistu augstākais sasniegums. Tā paša gada augustā viņi izcīnīja sudraba medaļu Eiropas čempionātā, pēc tam viņi arī pirmoreiz sasniedza ranga pirmo vietu. Ranga pirmo vietu saglabājuši arī sezonas noslēgumā, pēdējā posma finālā uzvarot Pļaviņa un Aleksandra Soloveja pāri, tādējādi pirmoreiz kāda posma finālā tikās divi Latvijas pāri. Samoilovs ar Šmēdiņu kļuva par pirmo Latvijas pāri, kas sezonas noslēgumā bijuši ranga līderi. 2013. gadā tāpat tika atzīts par Jūrmalas gada cilvēku.A. Samoilovs ir divkārtējs Latvijas čempions, tāpat 2010. gada Krievijas čempions kopā ar D. Barsuku, 2010. gadā kopā ar M. Pļaviņu izcīnīja Krievijas kausu.


== Sasniegumi ==
2003: 5. vieta Eiropas čempionātā U-20
2004: 1. vieta Eiropas čempionātā U-20
2004: 5.—8. vieta Pasaules čempionātā U-21
2005: 1. vieta Eiropas čempionātā U-23
2005: 1. vieta Pasaules čempionātā U-21
2006: 3. vieta Eiropas čempionātā U-23
2007: 37.—48. vieta Pasaules čempionātā
2008: 9.—16. vieta Olimpiskajās spēlēs
2009: 9.—16. vieta Pasaules čempionātā
2010: 5. vieta Eiropas čempionātā
2011: dalīta 17. vieta Pasaules čempionātā
2011: 17. vieta Eiropas čempionātā
2012: dalīta 9. vieta Olimpiskajās spēlēs
2013: dalīta 9. vieta Pasaules čempionātā
2013: 2. vieta Eiropas čempionātā


== Atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: Aleksandrs Samoilovs.Olympedia profils (angliski)
LOK profils
Beach Volleyball Database profils (angliski)
FIVB profils (angliski)
LOV profils