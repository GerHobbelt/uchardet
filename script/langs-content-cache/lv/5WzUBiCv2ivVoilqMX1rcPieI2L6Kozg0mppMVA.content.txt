revision: 2496584
title: Weather
url: https://lv.wikipedia.org/wiki/USA-249


---

USA-249, zināms arī kā DMSP F19, ir ASV militārais meteoroloģiskais pavadonis no DMSP sērijas. Tas orbītā palaists 2014. gada aprīlī Aizsardzības departamenta vajadzībām sadarbībā ar Nacionālo okeānu un atmosfēras administrāciju (NOAA). 2016. gada februārī bojājuma dēļ darbību pārtraucis priekšlaicīgi, lai arī to bija paredzēts izmantot piecus gadus.

USA-249 ir Block 5D trešās paaudzes aparāts.  To izgatavojis uzņēmums Lockheed Martin. 
DMSP F19 tika palaists 2014. gada 3. aprīlī 14:46:30 UTC ar nesējraķeti Atlas V/401 (lidojums AV-044) no Vandenberga Gaisa spēku bāzes. 15:04 UTC pavadonis atdalījās no augšējās pakāpes un tika ievadīts polārā orbītā. Tam dots nosaukums USA-249.
2014. gada 6. aprīlī paziņots, ka pavadonim nav pilnībā izvērsts saules bateriju stienis, lai gan tas neietekmēja misiju.2016. gada 11. februārī USA-249 pārtrauca uztvert no zemes stacijām sūtītās komandas, lai gan telemetrijas datus turpināja sūtīt.
24. martā paziņots, ka Gaisa spēki pārtraukuši mēģinājumus nodibināt sakarus ar pavadoni.


== Atsauces ==


== Ārējās saites ==
DMSP-5D3 F15, 16, 17, 18, 19, 20 Gunter Dirk Krebs, (angliski)