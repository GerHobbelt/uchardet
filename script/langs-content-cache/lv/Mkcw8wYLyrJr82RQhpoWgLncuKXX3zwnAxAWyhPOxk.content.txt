revision: 3535462
title: "\u0122ibu\u013Ci (\u0122ibu\u013Cu pagasts)"
url: https://lv.wikipedia.org/wiki/%C4%A2ibu%C4%BCi_(%C4%A2ibu%C4%BCu_pagasts)


---

Ģibuļi ir mazciems Talsu novada Ģibuļu pagastā pie autoceļa A10 Silupes krastā 6,1 km no pagasta centra Pastendes. Apdzīvotā vieta ar šādu nosaukumu izveidojusies pēc 1945. gada pēc Ģibuļu ciema padomes izveidošanas. Līdz tam laikam par Ģibuļiem sauca tagadējās Kraujas, kur atradās Ģibuļu pusmuiža. Tagadējos Ģibuļos atradās Stendes pagasta valde, kas bija izvietota bijušās Muneju muižas (muižas vieta atrodas ~1 km uz rietumiem) teritorijā. Ģibuļu ciema izpildkomiteju izvietoja pagasta valdes ēkā (1980. gadā pārcelta uz Pastendi) un ar laiku apdzīvoto vietu sāka saukt par Ģibuļiem.Kolhoza laikā Ģibuļos atradās konservu cehs un ķieģeļu ceplis. Līdz 20. gadsimta beigām funkcionēja bibliotēka, pasta nodaļa un veikals.


== Atsauces ==