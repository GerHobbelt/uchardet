revision: 3793896
title: Latvijas basketbola izlase
url: https://lv.wikipedia.org/wiki/Latvijas_basketbola_izlase


---

Latvijas basketbola izlase ir komanda, kas pārstāv Latviju starptautiskās basketbola sacensībās. Izlases lielākais panākums ir uzvara pirmajā Eiropas čempionāta finālturnīrā 1935. gadā, par ko tikusi uzņemta un 2012. gadā izdota filma "Sapņu komanda 1935". 2022. gada jūnijā Latvijas izlase FIBA Pasaules izlašu rangā ieņēma 27. vietu. Latvijas basketbola izlases galvenais treneris ir itālis Luka Banki.
2022. gada 25. augustā, 2023. gada Pasaules kausa kvalifikācijas spēli pret Turcijas izlasi (uzvara ar 111:85) Arēnā Rīga noskatījās 11 315 skatītāji, kas tādējādi kļuva par vislabāk apmeklēto mājas spēli Latvijas basketbola vēsturē. Šo kvalifikācijas ciklu trenera Lukas Banki vadībā Latvijas izlase aizvadīja veiksmīgi un 2022. gada novembrī pirmo reizi vēsturē kvalificējās Pasaules kausa finālam.


== Sasniegumi ==


== Skatīt arī ==
Latvijas sieviešu basketbola izlase
Latvijas basketbola izlase 2011. gada Eiropas čempionātā


== Atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: Latvijas basketbola izlase.
Latvijas Basketbola savienības mājaslapa