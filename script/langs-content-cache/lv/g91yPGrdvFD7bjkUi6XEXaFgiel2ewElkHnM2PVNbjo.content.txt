revision: 3865611
title: Indrica (upe)
url: https://lv.wikipedia.org/wiki/Indrica_(upe)


---

Indrica (arī Indra, augštecē Dzeguze) ir Daugavas labā krasta pieteka Krāslavas novadā. Sākas kā novadgrāvis augšpus nolaistā Astašovas ezera. Augštece līdz Indra ezeram saucas Dzeguze. Tek galvenokārt dienvidaustrumu dienvidu virzienā. Tek cauri Ižūna, Iļdža un Indra ezeriem. Augšpus Iļdža ezera upes gultne regulēta, lejpus tā — lielākoties dabiska, lejtecē — izteikti meandrēta. Lielākās pietekas ir Kaļedovka, Žukovka, Izovas strauts, Gorodiščes upīte.Upi šķērso dzelzceļa līnija Daugavpils—Indra, kā arī autoceļi A6, P60 un P61. Lielākās apdzīvotās vietas upes krastos ir Astašova un Konstantinova. Skaistas pagastā upes labajā krastā atrodas Ļaksu pilskalns.


== Atsauces ==