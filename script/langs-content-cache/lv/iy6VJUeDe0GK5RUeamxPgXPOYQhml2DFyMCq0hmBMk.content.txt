revision: 3841165
title: "Jelgavas Sp\u012Bdolas Valsts \u0123imn\u0101zija"
url: https://lv.wikipedia.org/wiki/Jelgavas_Sp%C4%ABdolas_Valsts_%C4%A3imn%C4%81zija


---

Jelgavas Spīdolas Valsts ģimnāzija ir ģimnāzija Jelgavā, kas piedāvā četras dažādas izglītības programmas: humanitārā un sociālā virziena programmu, profesionāli orientētu komerczinību programmu, kā arī matemātikas, dabaszinību un tehnikas virziena programmu un starptautiskā bakalaurāta programmu. 2018. gada Ata Kronvalda fonda skolu reitingā darbā ar talantīgākajiem skolēniem Jelgavas Spīdolas ģimnāzija ierindota 6. vietā.


== Vēsture ==
Jelgavas Spīdolas ģimnāzija tika dibināta 1990. gadā kā skola ar eksperimentālu raksturu, lai tradicionālās padomju skolas vietā piedāvātu jaunas darba formas un metodes, jaunas izglītības programmas. Šādas ģimnāzijas idejas iniciatori bija Latvijas radošā inteliģence — profesors Ilmārs Lazovskis un dzejnieks Imants Ziedonis. Ar Latvijas Kultūras fonda starpniecību skola tika izveidota Jelgavā.Skolēnu skaitam augot, Jelgavas Spīdolas ģimnāzija nomainīja 7 ēkas, sākot no dažām telpām Jelgavas Pilsētas kultūras namā un vairākām bērnudārzu telpām. 2001. gada augustā skola ievācās bijušās Jelgavas Kompartijas ēkā Jura Mātera ielā 30, bet 2019. gadā to pārcēla uz agrākās Jelgavas 2. pamatskolas telpām Sarmas ielā 2.
Skolas dibinātājiem bija vēlme daļēji atjaunot klasiskās ģimnāzijas modeli. Mūsdienās no mācību programmām pazudušas klasiskās valodas, sevi pieteicis un blakus humanitārajam un sociālajam virzienam stabili pastāv  komercvirziens un eksaktais matemātikas, dabaszinību un tehnikas virziens, kas orientēts uz vides zinībām.


== Direktori ==
1990.-1995. — Andris Tomašūns,
1995.-1996. — Gunārs Kurlovičs,
1996.-1998. — Mudīte Butevica,
1999.-pašlaik — Ilze Vilkārse.


== Absolventi ==
Zanda Kalniņa-Lukaševica - politiķe,
Aija Kinca - žurnāliste,
Tālis Eipurs - žurnālists,
Indriķis Liepa - jurists.


== Atsauces ==