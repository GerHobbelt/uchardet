revision: 3162706
title: Reigani
url: https://lv.wikipedia.org/wiki/Reigani


---

Reigani bija grupas "Prāta vētra" blakusprojekts, kas izpildīja humoristiskas dziesmas. Grupas dalībnieki konsekventi noliedza saistību starp "Prāta vētru" un "Reiganiem", tādēļ vienīgās pieejamās ziņas par projektu ir grupas oficiāli izplatītā informācija:  
""Reigani" ir Igaunijas kantripanka grupa, kas tika dibināta 1993. gadā Tallinā. Visi tās dalībnieki ir Igaunijā dzīvojoši latvieši. Grupu nodibināja Otomārs Štubis, Mārtiņš Ozoliņš un Petrs Kalnbērzs. Sākumā grupa bieži spēlēja studentu ballītēs. Grupas tēls mainījās un galu galā grupas dalībnieki uzstājās ASV prezidenta Ronalda Reigana maskās. Pēc pusgada grupai pievienojas Kārlis Akupers un Uve Svensons, kurš mūziku studēja Stokholmas Tautas augstskolā. No tā brīža grupas sastāvs nav mainījies. Pēc pirmā koncerta, studentu dienās, kurās kautiņa dēļ no Lietuvas tika izraidīts Ozoliņš, grupa atcēla pārējos tur paredzētos koncertus."Projekta pirmais albums "Tās figūriņas ir tās aitas un tās govis ir no Reigana vaska" tika izdots 1998. gadā, tajā iekļautas arī trīs dziesmas no "Prāta vētras" albuma "Veronika" (1996): "Čiekuri", "Apelsīns" un "Priedes mežā aug, egles mežā arī aug..". 2000. gada 1. janvārī klajā nāca otrais albums "Nospied sarkano podziņu". Albuma ierakstīšana notika Jelgavas studijā "Easy Willa Studio". 2010. gadā grupa izdeva labāko dziesmu izlasi "Valpurģu nakts" ar četrām jaunām dziesmām. Pēc 2010. gada projekts vairs netiek turpināts.


== Diskogrāfija ==
Tās figūriņas ir tās aitas un tās govis ir no Reigana vaska (1998)Nospied sarkano podziņu (2001)Valpurģu nakts (2010)


== Atsauces ==