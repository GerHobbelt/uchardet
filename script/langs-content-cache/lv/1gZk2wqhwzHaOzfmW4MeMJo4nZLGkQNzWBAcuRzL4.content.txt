revision: 3467305
title: "K\u0101rlis Fr\u012Bdrihs Bornhaupts"
url: https://lv.wikipedia.org/wiki/K%C4%81rlis_Fr%C4%ABdrihs_Bornhaupts


---

Kārlis Frīdrihs Bornhaupts (Carl Friedrich Bornhaupt, dzimis 1802. gada 5. jūnijā Rīgā, miris 1889. gada 5. aprīlī Rīgā) bija vācbaltiešu pedagogs, arheologs un numismāts.


== Biogrāfija ==
K. F. Bornhaupts dzimis Karla Frīdriha Bornhaupta un Katrīnas Elizabetes Bornhauptas (dzim. Niemann) ģimenē. Mācījies Rīgas guberņas ģimnāzijā, bet no 1821. līdz 1824. gadam studēja teoloģiju Tērbatas universitātē. 1825.-1826. gadā ceļoja pa Itāliju un Vāciju. Pēc atgriešanās neilgu laiku strādā par mājskolotāju Kurzemē. No 1828. līdz 1862. gadam Bornhaupts vadīja paša dibināto privāto skolu, bet no 1862. līdz 1881. gadam vadīja Rīgas Politehnikuma priekšskolu, kur sagatavoja nākamos studentus. 


== Zinātniskā darbība ==
1838. gadā K. Bornhaupts tika uzņemts Vēstures un senatnes pētītāju biedrības sastāvā. 1841.gadā viņš tika ievēlēts biedrības Muzeja inspektora amatā, un gandrīz pusgadsimta garumā līdz pat savai nāvei pildīja šī amata pienākumus. K.Bornhaupts bija atbildīgais par visu muzejā ienākošo un izejošu priekšmetu un kolekciju apriti, inventarizāciju un sistematizāciju. K.Bornhaupts gandrīz pus gadsimtu bija vadošais Baltijas arheologs. Viņš ir daudzu arheoloģijai, kā arī numismātikai veltītu rakstu autors. K.Bornhaupts bija Krievijas arheologu biedrības, Rīgas Dabaspētnieku biedrības un Literāri praktiskās pilsoņu biedrības biedrs.


== Literatūra ==
Deutsch-Baltisches Biographisches lexikon 1710-1960. Köln, 1970., S. 91
Napiersky, Leonhard. Nachruf an Dr. Carl Bornhaupt. Sb 1889., Riga, 1890., S.29.-30.
Seuberlich, E. Das Direktorium der Gesellschaft für Geschichte und Altertumskunde zu Riga 1834-1934. SB Riga 1934 Vortrage zur Jahrhundertfeier am 6.-9. Dezember 1934. Riga, 1936., S. XIX –XX


== Ārējās saites ==
Karls Fridrihs Bornhaupts un Rīgas Politehnikums.Anotācija