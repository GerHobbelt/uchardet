revision: 3831362
title: "D\u017Eons Olivers"
url: https://lv.wikipedia.org/wiki/D%C5%BEons_Olivers


---

Džons Viljams Olivers (dzimis 1977. gada 23. aprīlī Erdingtonā, Lielbritānijā) ir angļu komiķis, rakstnieks, producents, aktieris un televīzijas šovu vadītājs. Viņš ir plaši zināms sakarā ar ASV televīzijas šova Last Week Tonight with John Oliver vadīšanu un darbošanos šovā The Daily Show with Jon Stewart. Olivers arī ir stand-up comedy šova John Oliver's New York Stand-Up Show vadītājs. 2013. gadā komiķis astoņas nedēļas bija viesvadītājs The Daily Show, bet gada beigās viņš pameta šovu un 2014. gada 27. aprīlī uzsāka vadīt Last Week Tonight. Džons Olivers attēlojis profesoru Ianu Dankanu televīzijas seriālā Community. Olivers kopā ar Endiju Zaltzmenu ir ierakstījis podraides un radio pārraides, kuru ilgums kopumā pārsniedz vairākus simtus stundu. Šīs pārraides sauc Political Animal, The Department un The Bugle. Olivers arī ir ierunājis vairāku multiplikācijas filmu varoņus, piemēram, Šerloku Holmsu Disney XD un Disney Channel multiplikācijas filmā Gravity Falls.
Olivers dzimis Erdingtonā, Birminghemas apkārtnē, un mācījās Bedfordā, Marka Ruterforda skolā. Viņa vecāki bija skolotāji no Liverpūles. 1990. gadu vidū Džons Olivers bija viens no Kembridžas Universitātes komēdijas trupas Cambridge Footlights dalībniekiem. 1997. gadā viņš kļuva par trupas viceprezidentu. Gadu vēlāk viņš pabeidza Kristus koledžu, Kembridžas Universitātes daļu, kur viņš padziļināti apguva angļu valodu.


== Atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: Džons Olivers.}
Oficiālā tīmekļa vietne
Džona Olivera biogrāfijaIMDb profils (angliski)
AllMovie profils (angliski)
John Oliver's New York Stand-Up Show informācija Archived 2014. gada 3. septembrī, Wayback Machine vietnē.
Last Week Tonight YouTube kanāls