revision: 3766559
title: "J\u0113kaba iela (R\u012Bga)"
url: https://lv.wikipedia.org/wiki/J%C4%93kaba_iela_(R%C4%ABga)


---

Jēkaba iela ir iela Rīgā, Centra rajonā, Vecrīgā. Jēkaba iela sākas Doma laukumā un beidzas krustojumā ar Krišjāņa Valdemāra ielu. Ielas garums ir 345 metri, tā ir klāta ar bruģa segumu. Kā jau raksturīgs vecpilsētai, Jēkaba ielā ir blīva apbūve.
Jēkaba ielā atrodas Latvijas Republikas Saeimas nams (Jēkaba ielā 11) un citas ēkas, kurās izvietotas Saeimas telpas, kā arī Svētā Jēkaba katoļu katedrāle (Klostera iela 2). Posmā starp Torņa ielu un K. Valdemāra ielu nepāra numuru pusē atrodas Neatkarības laukums.


== Vēsture ==
Jēkaba iela izveidojusies 13. gadsimtā kā ceļš uz pilsētas ganībām. Rakstītajos avotos iela pirmo reizi minēta 1397. gadā. Līdz 17. gadsimtam tā bija viena no platākajām Rīgas ielām. 1846. gadā iela tika saukta par Lielo Jēkaba ielu. Šis nosaukums saglabājās līdz 1948. gadam, kad tā tika pārdēvēta par Komjaunatnes ielu. Savu vēsturisko nosaukumu — Jēkaba iela — tā atguva 1991. gadā.


== Ielu savienojumi ==
Jēkaba iela ir savienota ar šādām ielām:

Doma laukums
Smilšu iela
Mazā Pils iela
Mazā Trokšņu iela
Klostera iela
Atgriežu iela
Torņa iela
Neatkarības laukums
Krišjāņa Valdemāra iela


== Skatīt arī ==
Vecrīga


== Ārējās saites ==
Vecrīgas ielas Citariga.lv