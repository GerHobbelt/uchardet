revision: 3861534
title: Tigves pilskalns
url: https://lv.wikipedia.org/wiki/Tigves_pilskalns


---

Tigves pilskalns jeb Tigas pilskalns atrodas Kurzemē, Kuldīgas novada Padures pagasta ziemeļos, uz rietumiem no valsts autoceļa P108 (Ventspils—Kuldīga—Saldus), vecās šosejas malā. Valsts nozīmes kultūras piemineklis.
Tas ir apmēram 10 metrus augsts paugurs. Pilskalna dienvidpusē tek Kumeļvalks. Plakuma izmērs - 45 x 20 metri. Pilskalna datējums - vēlais dzelzs laikmets. Pilskalns saistāms ar apdzīvoto vietu Pygawa/Tygve, kas minēta 1230. gada Balduīna no Alnas līgumā ar Lamekinu un 1253. gada Kursas dalīšanas līgumā. Pirmais šo pilskalnu aprakstīja A. fon Rezons 1869. gadā. To uzmērījis un aprakstījis Ernests Brastiņš.


== Ārējās saites ==
 Vikikrātuvē par šo tēmu ir pieejami multivides faili. Skatīt: Tigves pilskalns.
Tigves pilskalns portālā https://www.latvijas-pilskalni.lv/