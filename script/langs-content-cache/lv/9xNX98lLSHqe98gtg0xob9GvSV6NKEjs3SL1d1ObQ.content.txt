revision: 3878089
title: "Stefans R\u0101zna"
url: https://lv.wikipedia.org/wiki/Stefans_R%C4%81zna


---

Stefans Rāzna (dzimis 1951. gada 19. jūnijā Bebrenes pagastā) ir latviešu uzņēmējs, politiķis un pašvaldību darbinieks, bijušais Latvijas Augstākās Padomes deputāts. Ilggadējs Ilūkstes novada domes priekšsēdētājs, pārstāv Latvijas Zemnieku savienību.


== Dzīvesgājums ==
Dzimis 1951. gada 19. jūnijā Bebrenes pagastā zemnieka ģimenē. Studēja Latvijas Lauksaimniecības akadēmijas Mehanizācijas fakultātē. Kopš 1974. gada strādāja par Bebrenes sovhoztehnikuma galveno inženieri.
Atmodas kustības laikā 1988. gadā Rāzna kļuva par zemnieku saimniecības “Teikas” īpašnieku. Iesaistījies Latvijas Tautas frontē (LTF), viņu ievēlēja par Tautas frontes pirmās un otrās domes locekli un LTF valdes locekli. 1990. gadā S. Rāznu ievēlēja par Latvijas Augstākās Padomes deputātu no 120. Ilūkstes vēlēšanu apgabala, 1990. gada 4. maijā balsojis par Latvijas Republikas neatkarības atjaunošanu.1993. gadā S. Rāzna kļuva par kooperatīvās sabiedrības “Tehniskais centrs” valdes priekšsēdētāju un SIA “TC konstrukcijas” direktoru.2005. gada pašvaldību vēlēšanās S. Rāznu ievēlēja Ilūkstes novada domē no Latvijas Zemnieku savienības saraksta un ievēlēja arī par domes priekšsēdētāju. Līdzīgi vēlētāju atbalstu guvis arī trīs sekojošajās pašvaldību vēlēšanās, vienmēr tiekot ievēlēts arī par domes priekšsēdētāju.


== Apbalvojumi ==
2000. gadā S. Rāznu apbalvoja ar trešās šķiras Triju Zvaigžņu ordeni.


== Atsauces ==