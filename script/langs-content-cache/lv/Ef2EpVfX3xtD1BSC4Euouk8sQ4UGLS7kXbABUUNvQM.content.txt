revision: 3503019
title: "Ostrovdoma\u0161\u0146ija"
url: https://lv.wikipedia.org/wiki/Ostrovdoma%C5%A1%C5%86ija


---

Ostrovdomašņija (krievu: Остров Домашний) ir bijusī PSRS vissezonas hidrometeoroloģiskā polārstacija Arktikā. Izvietojusies Severnaja Zemļai pieskaitītā Sedova arhipelāga Domašņijas salā, tās dienvidaustrumu galā Pamjatnija ragā.


== Vēsture ==
Stacija izveidota 1930. gada augustā kā Georgija Ušakova un Nikolaja Urvanceva vadītās ekspedīcijas bāze. Vēlāk izveidota par pastāvīgi funkcionējošu meteostaciju ar sākotnējo nosaukumu Ostrova Sergeja Kameņeva. Stacijas otrās apkalpes 1932.—1934. gadā priekšniece pirmo reizi PSRS polārstaciju vēsturē bija sieviete — Ņina Demme. No 1934. līdz 1936. gadam loģistikas problēmu dēļ stacija slēgta. Tās izvietojums uz zemas oļu sēres nebija izvēlēts pietiekoši pārdomāti un 1954. gadā stacija tika pārcelta uz līdzās esošo Golomjannijas salu, kur turpina darboties līdz mūsdienām.
Stacijas ēkā, kas pārcelta uz Sredņijas salu pie lidlauka, ierīkots muzejs. Līdzās bijušajai stacijai saskaņā ar viņu pašu testamentiem apglabāti polārpētnieks Georgijs Ušakovs un bijušais stacijas priekšnieks Boriss Kremers.


== Atsauces ==