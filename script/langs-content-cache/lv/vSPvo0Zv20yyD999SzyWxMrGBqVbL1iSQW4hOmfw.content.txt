revision: 3878533
title: "XII Visp\u0101r\u0113jie latvie\u0161u Dziesmu sv\u0113tki"
url: https://lv.wikipedia.org/wiki/XII_Visp%C4%81r%C4%93jie_latvie%C5%A1u_Dziesmu_sv%C4%93tki


---

Padomju Latvijas Trešie Dziesmu svētki jeb XII Vispārējie latviešu Dziesmu svētki notika Rīgā 1955. gada 18. – 22. jūlijā jaunuzceltajā Mežaparka Lielajā estrādē, vienlaicīgi notika III Deju svētki „Daugavas” stadionā. 
Svētkus rīkoja Centrālā republikāniskā Dziesmu svētku komisija. Svētkos piedalījās 10 767 dalībnieki, bērnu kopkorī bija 3571 dalībnieks. Virsdiriģenti bija Teodors Kalniņš, Jēkabs Mediņš, Jānis Ozoliņš, Leonīds Vīgners, Haralds Mednis, diriģēja arī Jānis Dūmiņš un Edgars Tons. Deju virsvadītāji bija Milda Lasmane un Bruno Priede.


== Norise ==
Kopkoris uzstājās divos koncertos, abos piedalījās arī skolu jaunatnes kopkoris. Dziesmu pavadījumus atskaņoja Padomju armijas Rīgas garnizona 1350 koristi un muzikanti. Dejas pirmo reizi iekļāva arī kora koncertos.


== Atsauces ==