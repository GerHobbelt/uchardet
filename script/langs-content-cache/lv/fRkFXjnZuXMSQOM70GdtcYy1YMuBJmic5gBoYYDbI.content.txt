revision: 3751215
title: "J\u0101nis Ulpe"
url: https://lv.wikipedia.org/wiki/J%C4%81nis_Ulpe


---

Jānis Ulpe (dzimis 1907. gada 7. septembrī, miris 1987. gada 13. novembrī) bija latviešu būvinženieris, pedagogs un šahists.


== Biogrāfija ==
1925. gadā beidza Rīgas Valsts tehnikumu. No 1928. līdz 1948. gadam studējis LU inženierzinātņu fakultātē un ieguvis būvinženiera profesiju. Līdztekus studijām strādājis Zemkopības Ministrijā par mērnieku. No 1946. līdz 1958. gadam bijis LU Ģeodēzijas katedras asistents un vecākais pasniedzējs, no 1948. līdz 1950. gadam — Celtniecības fakultātes dekāna vietnieks. 1954. gada janvārī aizstāvējis disertāciju "Histerēzes zudumi asimetriskā ciklā koka siju svārstībās" un ieguvis tehnisko zinātņu kandidāta grādu. No 1958. līdz 1975. gadam bijis Rīgas Politehniskā institūta Rūpniecības un būvkonstrukciju katedras docents, no 1959. gada līdz 1962. gadam RPI Celtniecības fakultātes dekāns.
Jānis Ulpe bijis arī labs šahists. 1938. gadā sastādītajā Latvijas šahistu ranga tabulā ierindots 33. vietā.


== Bibliogrāfija ==
Ulpe, J.  Telpiskās koka konstrukcijas / J. Ulpe ; Rīgas Politehniskais institūts. Rīga : RPI, 1973.
Ulpe, J.  Pneimatiskās konstrukcijas / J. Ulpe ; Rīgas Politehniskais institūts. Būvkonstrukciju katedra. Rīga : RPI, 1976.
Ulpe, J.  Koka un plastmasu konstrukcijas : mācību līdzeklis RTU rūpniecības un civilās celtniecības specialitātes studentiem / J. Ulpe, L. Kupče. Rīga : Zvaigzne, 1991.  ISBN 0405001228 .


== Atsauces ==


== Ārējās saites ==