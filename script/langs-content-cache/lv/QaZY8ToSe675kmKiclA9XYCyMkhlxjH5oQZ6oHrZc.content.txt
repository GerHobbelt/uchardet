revision: 3603072
title: Encyrtidae
url: https://lv.wikipedia.org/wiki/Diaphorencyrtus_aligarhensis


---

Diaphorencyrtus aligarhensis ir Encyrtidae parazītiskā suga. Ir viens no Diaphorina citri lapblusiņas galvenajiem parazītiem, kas arī parazitē uz citām lapblusiņām un ozolu augutīm. Sākotnēji izplatīta Āzijā, kā arī ir introducēta (ievesta) Reinjonas salā, Taivānā un ASV.


== Izplatīšanās ==
Sākotnēji Diaphorencyrtus aligarhensis bija izplatīta Āzijā (Indijā, Filipīnās, Vjetnamā un Ķīnā). Diaphorina citri lapblusiņas bioloģiskās kontroles programmā Diaphorencyrtus aligarhensis plēvspārnis ir ievests Reinjonas salā, Taivānā un ASV.


== Pieaugušo īpatņu apraksts ==
Pieaugušās Diaphorencyrtus aligarhensis ir mazi kukaiņi (ķermeņa garums 1—1,5 mm), ar dzeltenām kājām un ūsām, melnu krūškurvi un galvu. Dzimumdimorfisms izpaužas ar nelielu atšķirību ūsu un vēdera morfoloģijā. Mātīšu ūsas ir gludas un ar vāli, bet tēviņiem ūsas ir garākas, bez ūsu vāles un ar īsām spalviņām. Mātītēm ir liels, apaļš dzeltens vēders ar melnu mugurējo daļu, bet tēviņiem vēders ir mazāks, viendabīgi melns un vairāk cilindrisks.


== Preimaginālo stadiju apraksts ==
Ola ir ovāla, 130 µm ± 10 µm garumā un 100 µm ± 1 µm diametrā. Tikko dētas olas ir pienbaltas, bet turpmāk paliek tīras 12—24 stundu laikā. Kad olas paliek ar tīru gludu horiju tajās var redzēt embriju attīstīšanos.Kāpuri ir himenopteriformi ar slikti attīstītu galvas kapsulu. Kāpuram nav spalviņu vai elpošanas atveru (latīņu: spiracle), bet ir īsas, mazas, sarkani oranžas mandibulas, kas veido aptuveni 20% no kopējas ķermeņa masas. Pirmās stadijas kāpurs ir 410 µm ± 7 µm garš, ceturtajā stadijā kāpurs sasniedz 1190 µm ± 10 µm garumā un 400 µm ± 20 µm diametrā.Pirms iekūņošanās kāpurs samazinās, pateicoties ķermeņa konstrikcijai (saraušanai). Iekūņojušamies kāpuram pirmās vietas, kas sāk pārveidoties pieaugušā īpatņa formās, ir galva un vēders, tālāk attīstās kājas, mutes orgāni un ūsas, pēc tām sākas krūškurvja, sarežģīto un parasto acu melanizācija.


== Atsauces ==