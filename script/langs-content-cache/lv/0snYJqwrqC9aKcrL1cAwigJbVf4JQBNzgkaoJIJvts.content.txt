revision: 3657638
title: Gulbenes novada vidusskola
url: https://lv.wikipedia.org/wiki/Gulbenes_novada_vidusskola


---

Gulbenes novada vidusskola ir Gulbenes skola, kas realizē pamatizglītības otrā posma (7. – 9. klase) programmu, vispārējās vidējās izglītības vispārizglītojošā virziena programmu un vispārējās vidējās izglītības matemātikas, dabaszinību un tehnikas virziena programmu. Gulbenes novada vidusskolu izveidoja 2020. gadā, apvienojot Gulbenes novada valsts ģimnāziju ar Gulbenes 2. vidusskolu Līkā ielā 21.
Skolas ēka ir valsts nozīmes arhitektūras piemineklis. Skolai blakus atrodas Gulbenes pilsētas sporta centrs, kurā notiek sporta stundas,  dažādas sporta aktivitātes un skolas pasākumi.


== Skolas nosaukumu maiņa ==
1926. - Vecgulbenes trīsgadīgā arodskola ar tirdzniecības un mehānikas nodaļām
1928. - Gulbenes Valsts komerc- un arodskola
1940. - Gulbenes ekonomiskais tehnikums
1941. - Gulbenes Valsts komerc- un arodskola
1944. - Gulbenes nepilnā vidusskola
1974. - Gulbenes 1. vidusskola
1995. - Gulbenes ģimnāzija
2008. - Gulbenes novada valsts ģimnāzija
2020. - Gulbenes novada vidusskola


== Vēsture ==

1926. gadā bijušajā Vecgulbenes muižas kroga ēkā atvēra trīsgadīgo arodskolu ar tirdzniecības un mehānikas nodaļām. 1927. gadā svinīgos apstākļos tika likts pamatakmens jaunajai skolas ēkai Emzes parka malā. Ēkas projektu izstrādāja arhitekts Indriķis Blankenburgs neoklasicisma arhitektūras stilā.
1928. gada rudenī jaunajā ēkā nodibināja Gulbenes Valsts komerc- un arodskolu. Pēc Latvijas okupācijas 1940. gadā skolu pārdēvēja par ekonomisko tehnikumu, 1941. gadā tā atguva savu nosaukumu, bet jau 1944. gadā skola tika likvidēta. 
1944. gada 17. oktobrī Gulbenes komercskolas telpās darbu sāka Gulbenes nepilnā vidusskola. 1960. gados blakus vecajai ēkai uzcēla Gulbenes 2. astoņgadīgās skolas ēku, bet vidusskolā uzsāka mācības arī krievu valodā. No 1974. gada skolu pārdēvēja par Gulbenes 1. vidusskolu, kas strādāja divās ēkās.2008. gada 27. novembrī skolai piešķīra Valsts ģimnāzijas statusu, 2020. gada 30. jūnijā izveidoja Gulbenes novada vidusskolu.


== Skolas vadītāji ==
Jānis Rupais (1926.–1944.)
Elmārs Kavacs (1944.-1946.)
Kārlis Biezais (1946.-1948.)
Velta Turina (1948.-1953.)
Dzidra Sirmā (v.i.) (1953)
Dzidra Brīdaka (Smilgina) (1953.-1955.)
Gaida Čaupjonoka (1955.-1961.)
Velta Radiņa (1961.-1962.)
Jānis Taube
Gatis Mezītis
Lidija Ķeķere


== Atsauces ==