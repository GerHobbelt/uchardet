revision: 3878527
title: "XV Visp\u0101r\u0113jie latvie\u0161u Dziesmu un Deju sv\u0113tki"
url: https://lv.wikipedia.org/wiki/XV_Visp%C4%81r%C4%93jie_latvie%C5%A1u_Dziesmu_un_Deju_sv%C4%93tki


---

V. I. Ļeņina simtgadei un republikas trīsdesmitgadei veltītie Padomju Latvijas (VI) dziesmu un deju svētki jeb XV Vispārējie latviešu Dziesmu svētki notika Rīgā 1970. gada 11. – 20. jūlijā Mežaparka Lielajā estrādē, vienlaicīgi notika Deju svētki „Daugavas” stadionā. 
Svētkus rīkoja Centrālā republikāniskā Dziesmu svētku komisija. Kopkorī bija 12 700 dziedātāji, apvienotajā simfoniskajā orķestrī 400 muzikanti. Virsdiriģenti bija Staņislavs Broks, Jānis Dūmiņš, Haralds Mednis, Jānis Ozoliņš, Edgars Tons, Leonīds Vīgners, Imants Cepītis, Daumants Gailis, Imants Kokars, Gido Kokars un Edgars Račevskis, bet Goda virsdiriģents - Jēkabs Mediņš.
Deju koncertos piedalījās 3000 dejotāju. Deju virsvadītāji bija Valentīns Bļinovs, Elga Drulle, Aleksandrs Lembergs, Vilis Ozols, Ingrīda Saulīte, Osvalda Štrauss, Uldis Žagata, bet Goda virsvadītāja - Milda Lasmane.


== Norise ==
Kopkoris uzstājās divos koncertos, vokāli instrumentālos skaņdarbus atskaņoja apvienotais simfoniskais orķestris. No programmas izņēma Emīla Dārziņa dziesmu ”Mūžam zili”, bet no Jāzepa Vītola kordziesmu krājuma - visas dziesmas, kurās bija pieminēti vārdi "Latvija" vai "Dievs". Tomēr repertuārā atjaunoja Emīļa Melngaiļa dziesmu "Jāņuvakars".


== Atsauces ==