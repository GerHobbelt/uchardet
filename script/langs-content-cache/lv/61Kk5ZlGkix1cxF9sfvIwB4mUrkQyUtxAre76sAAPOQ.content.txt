revision: 2614721
title: MUOS 5
url: https://lv.wikipedia.org/wiki/MUOS_5


---

MUOS 5 ir ASV militārās mobilo sakaru sistēmas Mobile User Objective System pavadonis. Palaists 2016. gada jūnijā. Dzinējsistēmas kļūmes dēļ pavadonis nav sasniedzis mērķa orbītu.
MUOS 5 izgatavojis uzņēmums Lockheed Martin ASV Jūras kara flotes uzdevumā. Tas bija pēdējais MUOS sērijas kosmiskais aparāts un, ievadīts ģeostacionārajā orbītā, kalpotu kā rezerve.
Pavadonis izgatavots uz modificētas platformas A2100 bāzes. Divas 14 m reflektora antenas izgatavojis uzņēmums Harris, bet sakaru aparatūru izgatavoja Boeing IDS.
MUOS 5 tika palaists 2016. gada 24. jūnijā 14:30 UTC ar nesējraķeti Atlas V/551 (lidojums AV-063) no Kanaveralas zemesraga Gaisa spēku stacijas starta kompleksa SLC-41.
Pavadonim vajadzēja ar saviem dzinējiem sasniegt ģeostacionāro orbītu, bet to neizdevās veikt dzinējsistēmas problēmu dēļ. MUOS 5 bija palicis ģeostacionārā pārejas orbītā 15 242 × 35 703 km ar slīpumu 9,8 grādi.2016. gada 3. novembrī paziņots, ka pavadoni izdevies pārvietot uz derīgu orbītu, izmantojot mazos orbītas korekcijas dzinējus.


== Atsauces ==


== Ārējās saites ==
MUOS Lockheed Martin vietnē
MUOS 1, 2, 3, 4, 5 Gunter Dirk Krebs