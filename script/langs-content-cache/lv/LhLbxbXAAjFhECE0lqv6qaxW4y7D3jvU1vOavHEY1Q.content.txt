revision: 3791790
title: "Kar\u016Bsas"
url: https://lv.wikipedia.org/wiki/Kar%C5%ABsas


---

Karūsas, karūsu ģints (Carassius) ir karpu dzimtas (Cyprinidae) ģints, kas apvieno 5 mūsdienās dzīvojošas sugas. Karūsu izplatība aptver plašu reģionu Eirāzijā, un tās mājo daudz tālāk uz rietumiem nekā karpas. Kopumā lielākā sugu dažādība sastopama Āzijā.


== Latvijā ==
Latvijā sastopamas divas savvaļas karūsu ģints sugas — karūsa (Carassius carassius) un sudrabkarūsa (Carassius gibelio), kā arī iemīļota akvāriju iemītniece ir dekoratīvā zelta zivtiņa jeb zelta karūsa (Carassius auratus). Karūsa Latvijas saldūdeņos ir viena no visizplatītākajām zivju sugām. Tā sastopama daudzās upēs un vairumā ezeru un dīķu, kā arī jūrā upju grīvu rajonos. Toties sudrabkarūsa Latvijā ievesta 1948. gadā un ielaista daudzos ezeros un dīķos. Palu laikā no dīķsaimniecībām mēdz nonākt ar tām savienoto upju baseinos. Gadu gaitā vairākos ezeros un citās ūdenstilpēs izveidojušās sudrabkarūsu populācijas.


== Sistemātika ==
Karūsu ģints (Carassius)Karūsa (Carassius carassius)
Japānas baltā karūsa (Carassius cuvieri)
Japānas sudrabkarūsa (Carassius langsdorfii)
Sudrabkarūsa (Carassius gibelio)
Zelta karūsa (Carassius auratus)


== Atsauces ==


== Ārējās saites ==
Phylogeny and biogeographic history of the cyprinid fish genus Carassius (Teleostei: Cyprinidae) with focus on natural and anthropogenic arrivals in Europe