revision: 3868807
title: "Dreili\u0146i (Stopi\u0146u pagasts)"
url: https://lv.wikipedia.org/wiki/Dreili%C5%86i_(Stopi%C5%86u_pagasts)


---

Dreiliņi ir ciems Ropažu novada Stopiņu pagastā pie Rīgas austrumu robežas. Izvietojušies abpus autoceļam P4 Dreiliņupītes krastos 3 km no novada domes Ulbrokā un 9 km no Rīgas centra. Pie Dreiliņiem pieskaita arī jaunos privātmāju ciemus Jaunbrunavas un Saulīšus.


== Vēsture ==
Apdzīvotā vieta izaugusi pēckara gados pie bijušās Dreiliņu pagasta valdes. Dreiliņmuiža (Dreilingshof) atradās tagadējā Rīgas teritorijā Krustpils un Slāvu ielu rajonā. Muiža piederējusi Rīgas rātes loceklim virsbirģermeistaram Melhioram Dreilingam, no kura arī cēlies muižas, pagasta un ciema nosaukums. Dreiliņi strauji izauguši 2000. gados, attīstoties privātmāju būvniecībai Pierīgā. Dreiliņos atrodas vairāki uzņēmumi un veikali.


== Iedzīvotāji ==


=== Iedzīvotāju skaita izmaiņas ===
Esošajās robežās, pēc CSP un OSP datiem.


== Atsauces ==