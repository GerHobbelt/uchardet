revision: 3866310
title: Derils Impijs
url: https://lv.wikipedia.org/wiki/Derils_Impijs


---

Derils Impijs (angļu: Daryl Impey; dzimis 1984. gada 6. decembrī) ir Dienvidāfrikas šosejas riteņbraucējs, kurš pašlaik pārstāv UCI Pasaules tūres komandu Israel–Premier Tech. Impijs ir vispusīgs braucējs, bet komandā ieņem gregari lomu, par savu individuālo rezultātu cīnoties vien smagos sprintos pret kalnu.


== Karjera ==
2008.—2009. gadā pārstāvējis Dienvidāfrikas komandu Barloworld, tās sastāvā 2009. gadā uzvarēja Tour of Turkey kopvērtējumā, sacensību laikā iekļūstot negadījumā, kad Teo Boss viņu iegrūda finiša zonas barjerās.2010. gadā Impijs pievienojās Team RadioShack. 2011. gada sezonai Impijs jau bija parakstījis līgumu ar Austrālijas komandu Pegasus, bet, komandai nesaņemot UCI licenci, viņam bija jāmeklē cita darbavieta. 2011. gadā pārstāvējis MTN Qhubeka un Team NetApp komandu, līdz ar 2012. gada sezonas sākumu Impijs pievienojās jaunizveidotajai GreenEDGE komandai. Tā gada aprīlī viņš uzvarēja Basku Zemes tūres sacensību posmā, maijā ar startu Giro d'Italia debitējot Lielajās tūrēs. 2013. gadā viņš kļuva par pirmos Dienvidāfrikas pārstāvi, kas valkājis Tour de France līdera krekliņu.2014. gada jūlijā tika paziņots, ka Impijam uzrādītas pozitīvas aizliegtās vielas Probenecid analīzes, kas ņemtas februārī Dienvidāfrikas čempionātā, sportists gan noliedza tās lietošanu ar nolūku. Augustā Impijs tika attaisnots, kad komisija pieņēma viņa skaidrojumu, ka viela viņa ķermenī nokļuvusi no aptiekā izgatavotām piesārņotām kapsulām. Atgriezies sacensībās, viņš uzvarēja Tour of Alberta daudzdienu sacensībās ar sekundes pārsvaru pateicoties uzvara pēdējā posmā, kas deva pietiekami daudz bonusa sekunžu, lai apsteigtu Tomu Dimulēnu. Impijs apstiprināja, ka ir labā formā, pāris dienas vēlāk ieņemot ceturto vietu Grand Prix Cycliste de Québec viendienas sacensībās.2015. gadā Impijs izstājās no Tour de France pēc kritiena trešajā posmā. Viņš tika pieteikts startam Vuelta a España.2018. gadā Impijs uzvarēja 2018. gada UCI Pasaules tūres pirmajās sacensībās, Tour Down Under. Februārī Impijs septīto reizi uzvarēja Dienvidāfrikas čempionātā individuālajā braucienā un pirmoreiz arī grupas braucienā.
2019. gadu Impijs iesāka otro gadu pēc kārtas uzvarot Tour Down Under daudzdienu sacensībās. Impijs uzvarēja Tour de France 9. posmā, gūstot savu pirmo uzvaru kādā no Lielo tūru posmiem.2020. gada augsutā tika paziņots, ka Impijs ar nākamo sezonu pievienosies Israel–Start Up Nation komandai, parakstot divu gadu līgumu.


== Atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: Derils Impijs.Olympedia profils (angliski)
The Sport.org  profils (angliski)
ProCyclingStats profils (angliski)
Cycling Archives profils (angliski)
Cycling Quotient profils (angliski)
CycleDatabase profils (angliski)