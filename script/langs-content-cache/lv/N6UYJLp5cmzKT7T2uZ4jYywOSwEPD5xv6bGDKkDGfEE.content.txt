revision: 3308314
title: "B\u012Blastu mui\u017Ea"
url: https://lv.wikipedia.org/wiki/B%C4%ABlastu_mui%C5%BEa


---

Bīlastu muižas (vācu: Behrsemunde) kungu māja atrodas Dobeles novada Krimūnu pagastā, apmēram 70 km no Rīgas un 4 km no Dobeles. 


== Vēsture ==
Pirmās ziņas par Bīlastu muižu saglabājušās no 1437. gada Livonijas ordeņa valsts laikā. 1628. gadā hercogs Frīdrihs izlēņoja šo muižu savam kalpotājam B. Jēgerim. Sākotnēji muižai ir bijušas 3 klaušu mājas. Līdz mūsdienām ir saglabājusies tikai viena ēka.
1840. gadā minēts, ka Bīlastu mājās mācās un tikuši pārklaušināti 13 bērni — 6 zēni un 7 meitenes, bet no 1849. līdz 1850. gadam apmācīti un pārklaušināti 10 bērni. Pēc Latvijas brīvības cīņām muiža nokļuva ģenerāļa Eduarda Aires īpašumā. Kopš 2000. gada muižas teritorijā atrodas kokaudzētava.


== Bīlastu ozols ==
Muižas parkā atrodas Bīlastu ozols. Tā augstums — 18 m, apkārtmērs — 4,11 m, vecums — apmēram 160 gadi. Ozolam ir iespaidīga vainaga projekcija — 680 kvadrātmetri, padarot to par vienu no kuplākajiem ozoliem Latvijā. Koku dažkārt sauc arī par Aires ozolu par godu ģenerālim Airem.


== Atsauces ==