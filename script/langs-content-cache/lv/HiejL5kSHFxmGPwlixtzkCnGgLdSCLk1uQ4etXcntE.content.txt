revision: 3614864
title: "Meinderts N\u012Bmeiers"
url: https://lv.wikipedia.org/wiki/Meinderts_N%C4%ABmeiers


---

Meinderts Nīmeiers (nīderlandiešu: Meindert Niemeijer; dzimis 1902. gada 18. februārī, miris 1987. gada 5. oktobrī) bija nīderlandiešu advokāts, banķieris, apdrošināšanas sabiedrības vadītājs, šaha vēsturnieks un problēmists, starptautiskais meistars (1975) un starptautiskais tiesnesis (1958) šaha kompozīcijā.


== Šaha kompozīcija ==
Nīmeiers ir 35 šaha kompozīcijai veltītu grāmatu autors un izdevējs. No 1917. gada publicējis apmēram 600 šaha uzdevumus. 1948. gadā uzdāvinājis Hāgas Karaliskajai bibliotēkai paša savāktu grāmatu kolekciju par šahu un šaha kompozīciju, kura kopā ar tur no 1976. gada esošo nīderlandiešu vēsturnieka Antoniusa van der Lindes grāmatu kolekciju sastādīja grāmatu fondu, kas pazīstams ar nosaukumu "Van der Lindes — Nīmeiera šaha bibliotēka". 1925. gadā viņš sāka veidot nīderlandiešu šaha problēmu arhīvu, kurā tagad jau ir vairāk nekā 50000 kompozīciju.


=== Piemērs ===

Uzdevuma risinājums:

Sākuma pozīcijā mats uz melno gājieniem sagatavots: 1. ... La1 2. Zc5#, 1. ... La7 2. Zb2#. Šķiet, nogaidoša gājiena nav, tomēr baltie nedaudz pārkārtojoties to atrod: 1. Zf4! Le5 2. Zd5! Ld4 3. d3! (Nogaidošs gājiens, pēc kura melnajiem gājiena spaids.) 3. ... La1 4. Zb6#, 3. ... La7 4. Zdc3#


== Bibliogrāfija ==
«Bloemlezing van Nederlandsche schaakproblemen uit de jaren 1792—1933», Amsterdam, 1934.
«Zwarte magie», Gouda, 1945.
«Zo sprak Wolfgang Pauly», Wassenaar, 1948.
«Twee zielen en twee gedachten», Wassenaar, 1959.
«Honderd een nacht», Wassenaar, 1983.


== Atsauces ==


== Ārējās saites ==
M. Nīmeiera šaha kompozīcijas vietnē PDB
M. Nīmeiera profils vietnē Chess Composers (angliski)
Angaben zu Niemeijer, „Chess & Draughts collection. Collection description“ Archived 2018. gada 22. martā, Wayback Machine vietnē., Karaliskās bibliotēkas mājas lapa. (vāciski)
Onlineversion Kalenderblatt. Die Schwalbe, Heft 193, Februar 2002. (vāciski)