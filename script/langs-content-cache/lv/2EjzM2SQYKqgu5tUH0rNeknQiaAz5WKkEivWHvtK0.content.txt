revision: 3828813
title: "K\u0101rlis Lamberts"
url: https://lv.wikipedia.org/wiki/K%C4%81rlis_Lamberts


---

Kārlis Lamberts (1879—1942) bija skolu darba organizētājs, pedagogs un Jēkabpils pilsētas vadītājs (1931—1935). Viņa vadītā Jēkabpils Valsts vidusskola ieguva atzinību par sniegtajām zināšanām un demokrātiskajām tradīcijām.


== Dzīvesgājums ==
Dzimis 1879. gada 27. jūlijā Dobeles apriņķī. No 1909. līdz 1912. gadam bija Luda Bērziņa sieviešu tirdzniecības skolas inspektors.
Pēc Pirmā pasaules kara 1919. gadā viņš kopā ar Jāni Gresti bijušās Jēkabmiesta apriņķa skolas ēkā nodibināja Jēkabpils apriņķī reāltipa Valsts vidusskolu (vēlāko Jēkabpils Valsts ģimnāziju). 
1922. gadā skolā tika atvērta komercdaļa, kas 1927. gadā pārtapa par Valsts komercskolu, abas apvienotās skolas Kārlis Lamberts vadīja līdz 1935. gadam. Līdztekus Kārlis Lamberts bija Jēkabpils pilsētas vadītājs (1931—1935), vēlāk strādāja Jēkabpils pilsētas domē par ierēdni.
Miris 1942. gada 11. augustā, apbedīts Jēkabpils pilsētas kapsētā.


== Apbalvojumi ==
Triju Zvaigžņu ordenis, V šķira (1926)


== Atsauces ==