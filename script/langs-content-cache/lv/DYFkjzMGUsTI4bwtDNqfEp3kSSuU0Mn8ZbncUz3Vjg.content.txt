revision: 3745359
title: "R\u012Bgas 5. pamatskola"
url: https://lv.wikipedia.org/wiki/R%C4%ABgas_5._pamatskola


---

Rīgas 5. pamatskola — attīstības centrs ir Rīgas pirmsskolas izglītības iestāde un pamatskola bērniem ar garīgās attīstības traucējumiem. Skola atrodas Brīvības gatvē 384a un tās filiālē Slāvu ielā 19 Dārzciema apkaimē, kur mācās 5.—9. klašu skolēni un audzēkņi, kas apgūst profesionālo pamatizglītību.


== Izglītības programmas ==
Speciālās pirmsskolas izglītības programma izglītojamajiem ar smagiem garīgās attīstības traucējumiem vai vairākiem smagiem attīstības traucējumiem (01015911),
Speciālās pamatizglītības programma izglītojamajiem ar garīgās attīstības traucējumiem (21015811), 
Speciālās pamatizglītības programma izglītojamajiem ar smagiem garīgās attīstības traucējumiem vai vairākiem smagiem attīstības traucējumiem (21015911), 
Ēdināšanas pakalpojumi (22811021), Mājturība (22814011).


== Vēsture ==
Skola dibināta 1972. gadā, kad bijušās Rīgas pilsētas Pētersalas pamatskolas ēkā Pētersalas ielā 10 nodibināja Rīgas 5. palīgskolu — internātu. 1975. gadā skolu pārcēla uz agrākās Rīgas 9. astoņgadīgās skolas ēku Visbijas prospektā 5/7 Mežaparkā.
Pēc Latvijas neatkarības atgūšanas 1995. gadā pirmās četras klases un C apmācības līmeņa klases pārcēla uz agrākā bērnudārza telpām Stokholmas ielā 26. Tajā pašā mācību gadā ar zviedru palīdzības organizācijas "Cerību zvaigzne" un Velku biedrības atbalstu Baltāsbaznīcas ielā 40 bijušā bērnudārza telpās atvēra klases bērnu — autistu apmācībai. 1998. gadā 5.—12. klašu skolēnu pārcēlās uz bijušā bērnudārza ēku Slāvu ielā 19. 2015. gadā to pārdēvēja par Rīgas 5. internātpamatskolu — attīstības centru. 2019. gadā Rīgas dome pieņēma lēmumu par Rīgas Sanatorijas internātpamatskolas pievienošanu Rīgas 5. internātpamatskolai un skolas pārdēvēšanu par Rīgas 5. pamatskolu — attīstības centru


== Atsauces ==