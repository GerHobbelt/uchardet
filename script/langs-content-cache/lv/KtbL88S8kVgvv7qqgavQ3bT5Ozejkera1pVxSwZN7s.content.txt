revision: 3512357
title: "Autoce\u013C\u0161 P81"
url: https://lv.wikipedia.org/wiki/Autoce%C4%BC%C5%A1_P81


---

P81 autoceļš Bērzaune—Vestiena—Ērgļi ir Latvijas reģionālais autoceļš, kas savieno autoceļu P37 pie Bērzaunes caur Vestienu ar autoceļu P78 pie Ērgļiem. Autoceļa kopgarums ir 27 km un tas visā garumā klāts ar asfaltbetona segumu. Ceļš šķērso Madonas novadu.
Autoceļš iet cauri Vidzemes augstienei un tiešā ceļa tuvumā atrodas arī vairāki pauguri — Apšukalns (198 m vjl), Gožu kalns (270 m vjl), Brantu Egļukalns (262 m vjl), Mūrnieku kalns (227 m vjl) un Augļēnu kalns (207 m vjl).
Autoceļa tiešā tuvumā ir arī vairāki ezeri, daudzi no kuriem ir arī tieši saskatāmi un veido gleznainu ainavu. Ezeri autoceļa tuvumā ir Zābaks, Grīvu ezers, Baltais ezers, Kāla ezers, Sudārdiņš, Laipītis, Kūsītis, Stirnezers, Laišķenu ezers un Pulgosnis.
Autoceļš šķērso šādas upes: Bērzaune, Taleja, Ilziņupīte, Aronīte, Lubeja un Āķenupīte.


== Apdzīvotās vietas pie autoceļa ==
Bērzaune,
Vestiena,
Krasti,
Ērgļi.


== Atsauces ==