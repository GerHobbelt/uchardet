revision: 3697934
title: "J\u0101nis \u0160m\u0113di\u0146\u0161"
url: https://lv.wikipedia.org/wiki/J%C4%81nis_%C5%A0m%C4%93di%C5%86%C5%A1


---

Jānis Šmēdiņš (dzimis 1987. gada 31. jūlijā Kuldīgā) ir latviešu pludmales volejbolists. 2012. gada vasaras olimpisko spēļu bronzas medaļas laureāts, spēlējot pārī ar Mārtiņu Pļaviņu. Kopš 2012. gada beigām spēlē kopā ar Aleksandru Samoilovu, 2013. gada sezonas laikā viņi 3 reizes ir izcīnījuši uzvaru Pasaules kausa posmos. Samoilovs/Šmēdiņš ir bijuši FIVB reitinga līderi.


== Karjera ==
Volejbolā sācis trenēties astoņu gadu vecumā Kuldīgas sporta skolā. Karjeras sākumā spēlējis kopā ar brāli Tomu Šmēdiņu. Viņi ir izcīnījuši 2. vietu 2002. gada Eiropas U-18 čempionātā, 3. vietu 2004. gada Pasaules U-18 čempionātā, 1. vietu 2005. gada Eiropas U-20 čempionātā, 4. vietu 2006. gada Pasaules U-21 čempionātā.Pēc 2008. gada vasaras olimpiskajām spēlēm sāka spēlēt pārī ar Mārtiņu Pļaviņu. 2010. gada Eiropas čempionātā Berlīnē tika izcīnīta bronzas medaļa. Pārī ar Ingaru Ivanovu izcīnījis 9. vietu 2009. gada Eiropas U-23 čempionātā. 2011. gadā tika izcīnīta 4. vieta Pasaules čempionātā Romā un 5. vieta Eiropas čempionātā. Vēl 2010. gadā izcīnīja 2. vietu FIVB Pasaules kausa posmā. 2012. gadā tika izcīnīta 9. vieta Grand Slam. 2012. gada vasaras olimpiskajās spēlēs kopā ar Mārtiņu Pļaviņu izcīnīja bronzas medaļu, kas bija Latvijas sportistu pirmā medaļa 2012. gada Olimpiskajās spēlēs. Pēc Olimpiskajām spēlēm viņi uzvarēja sezonas pēdējā Grand Slam posmā. 2012. gada oktobrī tika paziņots, ka pāris neturpinās spēlēt kopā. Par sasniegumiem sportā ticis piešķirts IV šķiras Triju Zvaigžņu ordenis. 2013. gada Pasaules čempionātā tika izcīnīta dalīta 9. vieta.Kopš 2012. gada startē kopā ar Aleksandru Samoilovu. Pāris veiksmīgi aizvadīja 2013. gada Pasaules kausa tūres pirmo pusi, trīs posmus pēc kārtas sasniedzot finālu, vienā turnīrā arī gūstot uzvaru. 2013. gada jūnijā publicētajā rangā viņi ierindojās 2. vietā, kas tobrīd bija Latvijas pludmales volejbolistu augstākais sasniegums. Tā paša gada augustā viņi izcīnīja sudraba medaļu Eiropas čempionātā, pēc tam viņi arī pirmoreiz sasniedza ranga pirmo vietu. Ranga pirmo vietu saglabājuši arī sezonas noslēgumā, pēdējā posma finālā uzvarot Pļaviņa un Aleksandra Soloveja pāri, tādējādi pirmoreiz kāda posma finālā tikās divi Latvijas pāri. Samoilovs ar Šmēdiņu kļuva par pirmo Latvijas pāri, kas sezonas noslēgumā bijuši ranga līderi. 2013. gada nogalē viņš uzvarēja vairākās nominācijās FIVB sezonas balvu pasniegšanā.2013. gada jūnijā notikušajās Pasaules kausa finālsacensībās viņš startēja kopā ar Pļaviņu un izcīnīja 3. vietu.


== Privātā dzīve ==
J. Šmēdiņš ir dzimis 1987. gada 31. jūlijā Kuldīgā. Precējies, viņa sieva ir Jāņa bijušā pārinieka M. Pļaviņa māsa Elīna. Viņa brālis Toms ir pludmales volejbolists, arī tēvs nodarbojies ar pludmales volejbolu, savukārt māte ir mūzikas skolas pedagoģe.


== Atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: Jānis Šmēdiņš.
Oficiālā tīmekļa vietneOlympedia profils (angliski)
LOK profils
Beach Volleyball Database profils (angliski)
FIVB profils (angliski)
CEV spēlētāja(-s) profils (angliski)
WordofVolley profils (angliski)
Pļaviņš/Šmēdiņš profils
Sportacentrs.com profils