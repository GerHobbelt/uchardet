revision: 3865435
title: "Oskars Cibu\u013Cskis"
url: https://lv.wikipedia.org/wiki/Oskars_Cibu%C4%BCskis


---

Oskars Cibuļskis (dzimis 1988. gada 9. aprīlī Rīgā) ir profesionāls latviešu hokejists, spēlē aizsarga pozīcijā, Latvijas hokeja izlases dalībnieks. Pašlaik (2023) pārstāv Čehijas Ekstralīgas klubu Rytíři Kladno.
O. Cibuļskis ir uzaudzis Ropažos, viņa tēvs Antons Cibuļskis ilgus gadus bija vietējās pašvaldības vadītājs, jaunības gados labā līmenī nodarbojies ar vieglatlētiku, soļošanu, bijis PSRS izlasē.


== Spēlētāja karjera ==
Profesionālā spēlētāja karjeru uzsāka 2004. gadā, kad pievienojās Latvijas hokeja līgas klubam SK Rīga 18. 2005-06 sezonā Cibuļskis spēlēja SK Rīga 20. Tiesa, pāris spēles Cibuļskis aizvadīja arī HK Rīga 2000, kura spēlēja gan Latvijas, gan Baltkrievijas hokeja līgās. 2006.—07. un 2007.—08. gada sezonās Cibuļskis turpināja spēlēt SK Rīgas 20 rindās.
2008.—09. gada sezonu aizvadīja Austrijas hokeja līgas vienībā Zalcburgas "Red Bull", taču tad pievienojās KHL klubam Rīgas "Dinamo". 2009.—10. gada sezonā KHL aizvadīja vien 12 spēles, pārējo sezonu pavadot "Dinamo" fārmklubā Rīgas "Dinamo Juniors". 2010.—11. gada sezonā aizsargs nostiprinājās "Dinamo" sastāvā. 2013.—14. gada sezonā aizvadīja vien 12 spēles, kad guva ceļgala traumu, kas spēlētājam lika izlaist atlikušo sezonas daļu.
Latvijas izlases sastāvā debitējis 2006. gada 11. oktobrī. Izlases rindās spēlējis 2011. un 2012. gada Pasaules čempionātos. Juniora gados piedalījies arī 2005. un 2006. gada Pasaules U-18 junioru čempionātā, kā arī 2007. un 2008. gada Pasaules U-20 junioru čempionātos, 20 spēlēs atzīmējoties ar 4 vārtiem un 9 rezultatīvām piespēlēm.


== Karjeras statistika ==


== Ārējās saites ==
Olympedia profils (angliski)
Eliteprospects profils (angliski)
Internet Hockey Database profils (angliski)
Eurohockey profils (angliski)
KHL profils (angliski)
Rīgas "Dinamo" profils Archived 2010. gada 20. novembrī, Wayback Machine vietnē.
Latvijas Hokeja federācijas profils