revision: 3861427
title: "Pilskalnes mui\u017Ea"
url: https://lv.wikipedia.org/wiki/Pilskalnes_mui%C5%BEa


---

Pilskalnes muižas jeb Šlosbergas muižas (vācu: Rittergut Schlossberg) kungu māja atradās Augšdaugavas novada Pilskalnes pagasta Pilskalnē pie Ilūkstes—Subates ceļa, apmēram 2 km no Ilūkstes. Līdz 1920. gada agrārajai reformai muiža piederēja Plāteru-Zībergu dzimtai. Mūsdienās saglabājies vienīgi muižas parks ar ieejas vārtu un muižas ēku pamatu atliekām.


== Vēsture ==
1697. gadā Pilskalnes muižas īpašnieks Zībergs lika uzcelt mūra kapelu ar altāri. Muižas kungu māja celta 19. gs. vidū, pārbūvēta 1870. gados itāļu renesanses villu stilā. Tajā saimniekoja grāfs Kazimirs Plāters-Zībergs (1808-1876), vēlāk grāfs Fēlikss Konstantīns Plāters-Zībergs (1847-1928). Pirmā pasaules kara laikā muižas ēkas iznīcināja Krievijas impērijas armijas artilērijas apšaudēs. Pārpalikušās drupas laika gaitā nojauca, saglabājušies vienīgi vārtu stabi.

		


== Piemineklis sunim ==
Blakus meža ainavu parkam (arī dabas liegumam) „Pilskalnes Siguldiņa” bijušajā muižas pils dārzā atrodas piemineklis ar uzrakstu franču valodā "Mīļajai sunītei, vārdā Folija, 1892 - 1898".


== Atsauces ==