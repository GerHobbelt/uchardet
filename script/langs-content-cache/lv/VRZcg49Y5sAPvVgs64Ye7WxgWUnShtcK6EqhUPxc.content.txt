revision: 3832502
title: "Latvijas Republikas Zemkop\u012Bbas ministrija"
url: https://lv.wikipedia.org/wiki/Latvijas_Republikas_Zemkop%C4%ABbas_ministrija


---

Latvijas Republikas Zemkopības ministrija ir vadošā valsts pārvaldes iestāde, kas izstrādā un realizē Latvijas Republikas politiku lauksaimniecībā, mežsaimniecībā un zivsaimniecībā. Ministrijas darbu vada valsts sekretārs, bet politiskā līmenī nozari pārstāv Latvijas Republikas zemkopības ministrs. 
Zemkopības ministrija ir atbildīga par Latvijas lauksaimniecību, meža nozari, zivsaimniecību un arī lauku attīstību.


== Vēsture ==
Izveidota 1990. gada 31. jūlijā, pēc Latvijas neatkarības atjaunošanas,  ar Latvijas Republikas Ministru padomes lēmumu kā Latvijas Republikas Lauksaimniecības ministrija, kas koordinēja agrārās reformas norisi un pāreju uz tirgus cenām, atjaunoja kadastru sistēmu.
1993. gada 1. augustā Latvijas Republikas Lauksaimniecības ministrija tika pārdēvēta par Latvijas Republikas Zemkopības ministriju.  Ministrijas struktūrā saglabājās augkopības, lopkopības un mehanizācijas nodaļas.
1997. gada februārī tika izveidots Lauksaimniecības stratēģijas un kooperācijas departaments, Produkcijas kvalitātes vadības departaments, Tirgus politikas departaments un Valsts īpašuma uzskaites un saglabāšanas departaments. 
2000. gada sākumā izveidoja Lauku atbalsta dienestu (LAD) ar reģionālās lauksaimniecības pārvaldēm.


== Struktūra ==
Lauksaimniecības departaments,
Meža departaments,
Zivsaimniecības departaments,
Veterinārais un pārtikas departaments,
Starptautisko lietu un stratēģijas analīzes departaments,
Juridiskais departaments,
Budžeta un finanšu departaments,
Lauku attīstības atbalsta departaments,
Tirgus un tiešā atbalsta departaments,
Administratīvais departaments.


== Padotībā esošās iestādes ==
Lauku atbalsta dienests (LAD)
Valsts meža dienests (VMD)
Valsts augu aizsardzības dienests
Lauksaimniecības datu centrs (LDC)
Latvijas Lauksaimniecības universitāte
Valsts tehniskās uzraudzības aģentūra
Latvijas Valsts mežzinātnes institūts "Silava"
Pārtikas un veterinārais dienests (PVD)
Valsts zinātniskais institūts "Pārtikas drošības, dzīvnieku veselības vides zinātniskais institūts BIOR"


==== Kapitālsabiedrības ====
VSIA Zemkopības ministrijas nekustamie īpašumi (ZMNĪ)
VSIA Meliorprojekts
SIA Latvijas Lauku konsultāciju un izglītības centrs
AS Latvijas valsts meži (konsolidēts)
SIA Jaunmoku pils


== Skatīt arī ==
Zemkopības ministrijas augstceltne


== Ārējās saites ==
Latvijas Republikas Zemkopības ministrijas oficiālā mājaslapa


== Atsauces ==