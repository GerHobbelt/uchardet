revision: 3794938
title: Staldzene
url: https://lv.wikipedia.org/wiki/Staldzenes_st%C4%81vkrasts


---

Staldzenes stāvkrasts ir 4 līdz 18 m augsta Baltijas jūras krasta daļa Ventspils novada un Ventspils pilsētas teritorijā, ietverot 9 km garu jūras krasta posmu gar Staldzeni līdz Liepenes ciemam. 2001. gadā 8,6 ha platībā izveidoja ģeoloģisko un ģeomorfoloģisko dabas pieminekli, lai aizsargātu Kurzemes apledojuma morēnas atsegumus, Latvijas apledojuma beigu fāzes māla un citu Baltijas baseina vēsturisko stadiju nogulumus.


== Biotopi ==
Staldzenes stāvkrastā atrodas gan Eiropas, gan Latvijas nozīmes aizsargājamie biotopi: mežainas jūrmalas kāpas, boreālie meži, kaļķainas smiltāju pļavas, ar lakstaugiem klātas pelēkās kāpas. Dabas pieminekļa teritorijā sastopamas 8 īpaši aizsargājamas augu sugas. Vides aizsardzības pārvalde ierosināja palielināt dabas pieminekļa garumu no Lošupes Ventspils pilsētas virzienā.


== Atsauces ==