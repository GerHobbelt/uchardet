revision: 3842015
title: "Inita Bi\u0161ofa"
url: https://lv.wikipedia.org/wiki/Inita_Bi%C5%A1ofa


---

Inita Bišofa (dzimusi 1974. gada 5. septembrī) ir latviešu sabiedriskā darbiniece un politiķe. Bijusi 11. Saeimas deputāte, ievēlēta no Reformu partijas, šobrīd pārstāv partiju "Reģionu alianse".


== Biogrāfija ==
Izglītību ieguvusi Liepājas 1. vidusskolā un Liepājas Pedagoģijas akadēmijā.Kopš 2001. gada septembra ir interešu centra "Pēcskola" valdes priekšsēdētāja, bijusi arī pedagoģe šajā centrā. 2011. gadā uz dažiem mēnešiem kļuva par Rucavas novada domes projektu koordinatori. Piecus gadus (2006—2011) I. Bišofa bija nevalstiskās labdarības organizācijas "Latvijas Sarkanais Krusts" izpilddirektore. Viņa ir biedrību "Liepājas nevalstisko organizāciju centrs" un "Liepājas Optimistu pulks", kā arī uzņēmuma "Ģimenes saliņa" valdes locekle.


== Politiskā darbība ==
I. Bišofa piedalījās 2009. gada Latvijas pašvaldību vēlēšanās, kad Liepājas domes vēlēšanās nesekmīgi kandidēja no LPP/LC saraksta. 2011. gadā pievienojusies Zatlera Reformu partijai. No šīs partijas saraksta kandidēja ārkārtas vēlēšanās un tika ievēlēta 11. Saimā no Kurzemes vēlēšanu apgabala.2014. gada vasarā, kopā ar Liepājas un Saldus nodaļām, izstājās no Reformu partijas, neatbalstot tās biedru pāriešanu uz partiju "Vienotība". Pēc tam pievienojās partijai "Reģionu alianse" un kandidēja 12. Saeimas vēlēšanās no Latvijas Reģionu apvienības saraksta, taču netika ievēlēta.


== Atsauces ==


== Ārējās saites ==
CVK profils Archived 2011. gada 18. oktobrī, Wayback Machine vietnē.
ZRP profils
"Deputāti uz delnas" profils[novecojusi saite]