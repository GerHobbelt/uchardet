revision: 3800374
title: "Hanss D\u0113melts"
url: https://lv.wikipedia.org/wiki/Gerlica


---

Gerlica (vācu: Görlitz, augšsorbu: Zhorjelc) ir pilsēta Vācijā, Saksijas zemē, Gerlicas apriņķa centrs, pie Neises upes, kas kopš 1945. gada ir robeža ar Poliju. Upes pretējā krastā atrodas Zgoželecas pilsēta, kas vēsturiski bijusi Gerlicas daļa. Visvairāk uz austrumiem esošā Vācijas pilsēta.


== Vēsture ==
Rakstos Gerlica pirmoreiz minēta 1071. gadā. 13. gadsimtā kļuva par pilsētu. Bija Lauzicas līgas sastāvā. 16. gadsimta pirmajā pusē Gerlicā izplatījās luterticība. Pēc Trīsdesmitgadu kara Gerlica iekļāvās Saksijas kūrfirstes sastāvā. Vīnes kongress 1815. gadā to iekļāva Prūsijā. 1871. gadā kļuva par apvienotās Vācijas pilsētu. Pēc Otrā pasaules kara pa Neises upi tika nosprausta Vācijas - Polijas robeža un Gerlica kļuva par robežpilsētu.


== Ekonomika ==
Pie Gerlicas atrodas autobūves uzņēmuma "Magirus" ražotne.


== Izglītība, kultūra, tūrisms un sports ==
Gerlicā uzņemti Kventina Tarantīno filmas "Bēdīgi slavenie mērgļi" kadri.


== Cilvēki ==
Gerlicā dzimuši futbolists Hanss Jirgens Derners (Hans-Jürgen Dörner, 1951), futbolists Mihaels Ballaks (Michael Ballack, 1976), Livonijas apgaismotājs Johans Kristofs Broce (Johann Christoph Brotze, 1742-1823), fiziķis Hanss Georgs Dēmelts (Hans Georg Dehmelt, 1922), futbolists Jenss Jeremīss (Jens Jeremies, 1974), vēsturnieks Reinhards Kozeleks (Reinhart Koselleck, 1923-2006), ekonomists Oskars Morgenšterns (Oskar Morgenstern, 1902-1977), serbu ģenerālis Pavle Jurišičs Šturms (Pavle Jurišić Šturm, 1848-1922).
Gerlicā dzīvojuši mistiķis Jākobs Bēme (Jakob Böhme, 1575-1624), komponists Johans Ādams Hillers (Johann Adam Hiller, 1728-1804) un aktieris Emīls Janningss (Emil Jannings, 1884-1950). Otrā pasaules kara laikā nometnē pie pilsētas bija ieslodzīts franču komponists Olivjē Mesiāns (Olivier Messiaen, 1908-1992).


== Atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: Gerlica.Encyclopædia Britannica raksts (angliski)