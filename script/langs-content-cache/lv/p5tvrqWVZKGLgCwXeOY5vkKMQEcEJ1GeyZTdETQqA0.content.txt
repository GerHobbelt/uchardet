revision: 3798175
title: "D\u017Eeneta Geinore"
url: https://lv.wikipedia.org/wiki/D%C5%BEeneta_Geinore


---

Dženeta Geinore (angļu: Janet Gaynor; dzimusi 1906. gada 6. oktobrī, mirusi 1984. gada 14. septembrī) bija amerikāņu kinoaktrise un gleznotāja.
Dženeta Geinore ir viena no slavenākajām mēmā kino laika aktrisēm, 1929. gadā Geinore kļuva par pirmo Amerikas Kinoakadēmijas balvas ieguvēju nominācijā "Labākā aktrise galvenajā lomā" par dalību filmās: 7th Heaven (1927), Sunrise: A Song of Two Humans (1927) un Street Angel (1928). Šī bija vienīgā reize, kad aktrise ieguva apbalvojumu par lomām vairākās filmās. Šo noteikumu, ka aktierus apbalvo par lomām vairākās filmās, Kino mākslas un zinātnes akadēmija pēc trim gadiem atcēla. Viņas karjera kā vienai no vadošajām Fox Studios aktrisēm veiksmīgi turpinājās arī pēc skaņu kino parādīšanās, viņa ieguva ievērojamus panākumus filmas "Zvaigzne ir dzimusi" (1937) oriģinālajā versijā, par ko arī tika nominēta Kinoakadēmijas balvai.
Pēc precībām ar filmu kostīmu mākslinieku Adrianu, 1939. gadā, viņa filmējās daudz retāk. 1982. gadā Geinore cieta automobiļu sadursmē, kas bija iemesls viņas nāvei pēc diviem gadiem.


== Biogrāfija ==


=== Agrīnie gadi ===
Laura Augusta Geinore piedzima Džermantounā, bērnībā viņas ģimene pārcēlās uz Sanfrancisko rietumiem. 1923. gadā pabeigusi vidusskolu, Geinore nolēma kļūt par aktrisi. Viņa pārcēlās uz Losandželosu, kur iekārtojās strādāt kurpju veikalā, nedēļā nopelnot 18 dolārus (mūsdienās apmēram 230 dolāri).
Divu gadu laikā viņai izdevās bez atalgojuma atveidot nelielas lomas dažās pilnmetrāžas filmās un komēdiju skečos. Visbeidzot, 1926. gadā, divdesmit gadu vecumā, viņa tika pie galvenās lomas filmā The Johnstown Flood, tajā pašā gadā viņa tika izvēlēta kā viena no WAMPAS Baby Stars (kopā ar Džoanu Krofordu, Doloresu del Rio un citām). Viņas labie aktierspēles sniegumi piesaistīja producentu uzmanību, kuri sāka piedāvāt Geinorei dažādas lomas.


=== Karjera ===

Viena gada laikā Geinore kļuva par vienu no slavenākajām Holivudas zvaigznēm. Viņas lomas filmās 7th Heaven (pirmā no divpadsmit filmām, kurā viņa filmējās kopā ar Čārlzu Farelu), Sunrise: A Song of Two Humans un Street Angel (arī kopā ar Čārlzu Farelu), 1929. gadā nodrošināja viņai pirmo Kinoakadēmijas balvu nominācijā "Labākā aktrise galvenajā lomā". Šī bija vienīgā reize Kinoakadēmijas balvas vēsturē, kad apbalvoja par aktiera darbu gada garumā, nevis par konkrētu filmu. Geinore bija ne tikai pirmā aktrise, kas saņēma Kinoakadēmijas balvu kā labākā aktrise galvenajā lomā, bet arī jaunākā aktrise (22 gadi), kas to saņēmusi, tikai 1986. gadā viņa piekāpās mazliet jaunākai aktrisei Marlijai Matlinai, kas 21 gada vecumā saņēma balvu par tēlojumu filmā Children of a Lesser God.

Geinore bija viena no nedaudzajām aktrisēm, kas veiksmīgi pārgāja no mēmā uz skaņu kino. Vairāku gadu garumā viņa bija Fox studijas vadošā aktrise, saņemdama galvenās lomas un lielus honorārus. Galvenās lomas atveidoja filmās Sunny Side Up (1929), Delicious (1931), Merely Mary Ann (1931), un Adorable (1933), kā arī State Fair (1933) kopā ar Vilu Rodžeru un The Farmer Takes a Wife (1935), kas bija Henrija Fondas kino debija. Tomēr, kad Derils F. Zanuks apvienoja studiju 20th Century Pictures ar studiju Fox Film Corporation izveidojot  Twentieth Century Fox, viņas kā vadošās aktrises statuss sāka mazināties, vietā nākot Loretai Jangai un Šērlijai Templai, tomēr viņa turpināja darbu studijā sasniedzot savas karjeras augstāko punktu  1930. gados. Vēlāk viņai izdevās lauzt līgumu ar studiju.
1937. gadā viņa vēlreiz tika nominēta Kinoakadēmijas balvai par lomu filmā "Zvaigzne ir dzimusi". Pēc dalības filmā The Young in Heart, viņa pameta kino industriju 32 gadu vecumā, lai ceļotu kopā ar savu vīru Adrianu, pēdējo reizi atgriežoties kino tikai 1957. gadā filmā Bernadine.


== Privātā dzīve un nāve ==

Greinores pirmā laulība ar Džesi Lidelu Peku ilga no 1929. gada 11. septembra līdz 1933. gada 7. aprīlim. Pēc tam, 1939. gada 14. augustā, viņa apprecējās ar MGM kostīmu mākslinieku Adrianu, ar kuru kopā nodzīvoja līdz pat viņa nāvei 1959. gada 13. septembrī. Viņiem piedzima dēls Robins Geinors Adrians (1940).
1964. gada 24. decembrī viņa atkal apprecējās, šoreiz ar producentu Polu Gregoriju ar ko kopa nodzīvoja līdz pat savai nāvei.Dženeta Geinore nomira 1984. gada 14. septembrī, 77 gadu vecumā, no pēc traumas komplikācijām, ko ieguva satiksmees negadījumā divus gadus iepriekš Sanfrancisko. Satiksmes negadījumu izraisīja transportlīdzeklis, kas šķērsoja krustojumu pie sarkanās luksofora gaismas un ietriecās taksometrā. Avārijā gāja bojā viens pasažieris, bet pārējie tika ievainoti, tajā skaitā arī Geinores vīrs Pols Gregorijs. Geinorei tika salauztas vienpadsmit ribas, atslēgas kauls, iegurņa lūzums, ievainots urīnpūslis un nieres.  Avārijas izraisītājam tika piespriests trīs gadu cietumsods par braukšanu dzērumā un cilvēka slepkavību.
Greinore tika apbedīta Hollywood Forever kapos Holivudā, Kalifornijā, blakus savam otrajām vīram Adrianam, bet uz kapakmens uzrakstīts ir "Dženeta Geinore Gregorija". Viņas slavas zvaigzne Holivudas Slavas alejā atrodama adresē Holivudas bulvāris 6284.


== Filmogrāfija ==


=== Pilnmetrāžas filmas ===


=== Īsfilmas ===


== Atsauces ==


== Ārējās saites ==
IMDb profils (angliski)
Internet Broadway Database profils (angliski)
AllMovie profils (angliski)
Dženeta Geinore vietnē Virtual History