revision: 3691225
title: "B\u0101rtas luter\u0101\u0146u bazn\u012Bca"
url: https://lv.wikipedia.org/wiki/B%C4%81rtas_luter%C4%81%C5%86u_bazn%C4%ABca


---

Bārtas luterāņu baznīca bija Latvijas Evaņģēliski luteriskās baznīcas dievnams, kas atradās Dienvidkurzemes novada Dunikas pagastā uz dienvidiem no Bārtas, valsts autoceļa P113 (Grobiņa—Bārta—Rucava) malā, Bārtas upes kreisajā krastā. Mūsdienās saglabājušās baznīcas drupas.
Baznīca Bārtā bijusi jau pirms 1560. gada. 1749. gadā šeit tika uzcelta pēc skaita jau piektā koka baznīca. Mūra baznīca pēc Liepājas galvenā arhitekta Paula Maksa Berči (pēc citām ziņām — viņa dēla Maksa Berči) projekta tika uzcelta 1901. gadā. Baznīcā bijušas 700 sēdvietas. Tā nopostīta Otrā pasaules kara laikā. Pēc kara draudze to pamazām atjaunoja, tomēr 1961. gadā tika izdots ciema izpildkomitejas lēmums, kas faktiski aizliedza turpināt baznīcas atjaunošanu un tā pamazām sagruva.


== Ārējās saites ==
 Vikikrātuvē par šo tēmu ir pieejami multivides faili. Skatīt: Bārtas luterāņu baznīca.
Bārtas baznīcas stāsts
Bārtas baznīca historia.lv Vikikrātuvē par šo tēmu ir pieejami multivides faili. Skatīt: Bārtas luterāņu baznīca.