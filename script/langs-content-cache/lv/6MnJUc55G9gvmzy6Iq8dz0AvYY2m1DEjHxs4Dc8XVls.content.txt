revision: 3676832
title: "Izdevniec\u012Bba i\u017Durn\u0101li"
url: https://lv.wikipedia.org/wiki/Izdevniec%C4%ABba_i%C5%BDurn%C4%81li


---

SIA "Izdevniecība iŽurnāli" ir pirmā izdevniecība, kas Latvijā ieviesusi interneta žurnālus un kopš 2009. gada darbojas kā profesionālo žurnālu izdevējs. “Izdevniecība iŽurnāli” izstrādā arī praktiskus materiālus dažādu jomu profesionāļiem, organizē seminārus, vebinārus, konferences, bērnu un jauniešu nometnes, kā arī intelektuāli izklaidējošas komandu saliedēšanas spēles.


== Vēsture ==
iFinanses ir pirmais un lielākais interneta žurnāls par nodokļiem, grāmatvedību un finanšu vadību, kas ik dienu sniedz aktuālo informāciju par izmaiņām normatīvajos aktos, kā arī praktiskus skaidrojumus to piemērošanā. Interneta žurnāls iFinanses ir dibināts 2009. gadā, un kopš 2013. gada decembra iFinanses pie lasītājiem dodas arī papīra formātā, aptverot vēl lielāku žurnāla cienītāju loku.
2017. gada 3. aprīlī klajā tika laists jauns interneta žurnāls iTiesības. iTiesības ir žurnāls par tiesību aktu praktisko pielietošanu, un tas ir ikdienas palīgs gan juristiem, gan personāla un citu struktūrvienību vadītājiem, kas nodarbojas ar juridisko jautājumu risināšanu uzņēmumā. Arī iTiesības kopš 2019. gada janvāra iznāk papīra formātā.
Interneta žurnāla iBizness atjaunotā versija (iBizness drukātā formātā iznāca no 2015. līdz 2017. gadam) dienas gaismu ieraudzīja 2020.gada 16.aprīlī. iBizness ir interneta žurnāls uzņēmējiem un vadītājiem, kurā var lasīt gan pieredzējušu uzņēmēju intervijas un pieredzes stāstus, gan Latvijas labāko ekspertu skaidrojumus par vadītājiem svarīgiem jautājumiem vadības, mārketinga, personāla, tehnoloģiju, finanšu jomā.
"Izdevniecības iŽurnāli" jaunākais izdevums ir biznesa audiožurnāls iAudio, kurā kopš 2021. gada 31. augusta žurnāli iFinanses, iTiesības un iBizness raksti ir klausāmi arī audio formātā. iAudio ir Latvijā pirmais profesionālais audiožurnāls, kurā tiek apkopoti uzņēmumiem aktuāli un noderīgi skaidrojumi par nodokļu, grāmatvedības, darba tiesību, komerctiesību, kā arī vadības jautājumiem.


== Citi produkti ==
iRokasgrāmatas - ērti lietojamas un praktiskas rokasgrāmatas interneta vidē par grāmatvedības un nodokļu jautājumiem. Rokasgrāmatas tiek regulāri aktualizētas atbilstoši grozījumiem normatīvajos aktos;
iVeidlapas izstrādātas, ņemot vērā Latvijas Republikā spēkā esošos normatīvos aktus, kas regulē dokumentu izstrādāšanas un noformēšanas prasības, grāmatvedības uzskaites, gada pārskatu sagatavošanas, darba attiecību noformēšanas, civiltiesisko līgumu, kā arī nodokļu piemērošanu regulējošos normatīvos aktus. Veidlapas tiek papildinātas un aktualizētas atbilstoši spēkā esošajiem normatīvajiem aktiem.
Semināri, vebināri, konferences;
Bērnu un jauniešu nometnes Mazais direktors un Jaunais izmeklētājs;
Grāmata sākumskolas un pirmsskolas vecuma bērniem Mārlija sapņu ceļojums. Mārlijs astronauts;
Bojāra spēles - intelektuāli izklaidējošas komandu saliedēšanas spēles uzņēmumu kolektīviem.


== Atsauces ==