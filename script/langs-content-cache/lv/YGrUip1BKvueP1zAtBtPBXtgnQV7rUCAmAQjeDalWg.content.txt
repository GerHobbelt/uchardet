revision: 3843620
title: ", T\u0101rgales pagasts"
url: https://lv.wikipedia.org/wiki/T%C4%81rgales_pagasts


---

Tārgales pagasts ir viena no Ventspils novada administratīvajām teritorijām gar Ventu un Baltijas jūras piekrasti. Robežojas ar Ventspils pilsētu, Talsu novada Kolkas pagastu un sava novada Ances, Popes, Ugāles, Vārves un Piltenes pagastiem. Pagasta centrs atrodas Tārgalē.


== Daba ==
Tārgales pagasts izvietots gar Baltijas jūras un Irbes šauruma piekrasti, kā arī Ventas kreisajā krastā, tās lejtecē. Jūras krasta līnijā viens no izteiktākajiem Latvijas zemesragiem - Ovišrags. Teritorija līdzena: pagasts atrodas Piejūras zemienes Ventavas un Irves līdzenumos.


=== Hidrogrāfija ===


==== Upes ====
Venta, Irbe, Kamārce, Elkšķene, Mauriņupe, Platene, Aga, Jaunupe, Skalde, Standze


==== Ezeri ====
Klāņezers (67 ha), Puterezers (8,3 ha)


==== Purvi ====
Klāņu purvs, Platenes purvs


== Vēsture ==
Mūsdienu Tārgales pagasta teritorijā vēsturiski atradās Tārgales muiža (Gut Tergeln, Tārgale).
Pirmo reizi rakstos Tārgale (Thargolae) kā kiligunda kuršu ķēniņa Lamekina Ventavas zemē pieminēta 1230. gadā. 1253. gadā pēc Kurzemes sadalīšanas Tārgali ieguva Livonijas ordenis. 19. gadsimta otrajā pusē izveidojās Sarkanmuižas pagasts (Rothof). 20. gadsimta 20. gados Ventspilij pievienoja vairākus ciemus gar Kuldīgas ceļu un Pārventā (Lībciemu, Dzirtniekciemu). 1935. gadā Sarkanmuižas pagasta platība bija 308,2 km². 1939. gadā to pārdēvēja par Ventas pagastu. 1945. gadā Ventas pagastā izveidoja Liepenes, Tārgales un Ventas ciema padomes. 1954. gadā Liepenes ciemu pievienoja Ventas ciemam. 1961. gadā daļu, bet 1966. gadā, kad Ventas ciemu likvidēja, tā lielāko daļu pievienoja Tārgales ciemam. 1990. gadā Tārgales ciemu reorganizēja par pagastu. 1996. gadā Ventspilij pievienoja Maurciema apkaimi. 2009. gadā pagastu kā administratīvo teritoriju iekļāva Ventspils novadā.


=== Nozīmīgi objekti ===
Ovišu bāka
Miķeļbāka
Grīžu Velna beņķis
Tārgales pils ar parku
Pizes krogs


== Iedzīvotāji ==


=== Iedzīvotāju skaita izmaiņas ===


=== Nacionālais sastāvs ===


=== Apdzīvotās vietas ===
Akmeņdziras, Burtnieki, Būšnieki, Dokupe, Elkšķene, Ēvartciems, Jaunciems, Jaunupe, Kamārce, Krievlauki, Lielirbe, Liepene, Lodes, Lūžņa, Miķeļtornis, Muižnieki, Ogsils, Oviši, Packules ciems, Platene, Pūrkalni, Rēdznieku ciems, Skaras, Stacija "Ventspils 2", Standzes ciems, Tārgale (pagasta centrs).


=== Ievērojamas personības ===
Jānis Princis (vecākais) (1796—1868), lībiešu dzejnieks
Kārlis Princis (1893—1978), entomologs, Latvijas Universitātes docents, Rīgas Dabas muzeja direktors. Viens no 1944. gada 17. marta Latvijas Centrālās padomes memoranda parakstītājiem
Alfrēds Audze (1897—1930), Lāčplēša Kara ordeņa kavalieris, Latvijas armijas pulkvedis.
Alīda Vāne (1899—1969), operdziedātāja
Jānis Erenštreits (1942), diriģents


== Saimniecība ==
2022. gada septembrī netālu no Tārgales tika atklāts vēja parks ar 14 turbīnām un kopējo jaudu 58,8 MW, tobrīd lielākais Latvijā.


=== Transports ===
Cauri pagastam iet galvenais autoceļš Rīga-Ventspils (A10), reģionālie autoceļi Ventspils-Piltene (P122), Ventspils-Kolka (P124) un dzelzceļa līnija Rīga - Ventspils (stacijas - Ventspils-2 un Elkšķene).


== Izglītība un kultūra ==


== Atsauces ==