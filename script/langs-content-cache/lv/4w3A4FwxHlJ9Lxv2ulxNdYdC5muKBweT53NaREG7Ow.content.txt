revision: 3231319
title: Paparde (stacija)
url: https://lv.wikipedia.org/wiki/Paparde_(stacija)


---

Paparde ir pieturas punkts šaursliežu dzelzceļa līnijā Gulbene—Alūksne. Tas atrodas Alūksnes novadā uz Annas un Jaunannas pagasta robežas pie Umāras upes. Pieturā ir neapdzīvota, slēgta koka ēka un tualete. Ir saglabājies Papardes stacijas ūdenstornis, kas pieskaitāms Latvijas industriālajam mantojumam.


== Vēsture ==
Stacija uzbūvēta 1907. gadā meža vešanas atzara vajadzībām un sākumā saukta par Annenhofu. Stacijā uzbūvēts ūdenstornis tvaika lokomotīvju uzpildīšanai un lokomotīvju apgriešanās trijstūris. 1919. gadā tā pārdēvēta par Annasmuižu, bet 1927. gadā par Annu. Tagadējais nosaukums stacijai ir kopš Otrā pasaules kara. Stacijas ceļi un apgriešanās trijstūris mūsdienās nojaukti, bet daļēji saglabājušies to uzbērumi. Ūdenstornis atjaunots 2004.—2006. gadā. No 2011. gada 1. februāra vilciens šeit apstājas tikai pēc pieprasījuma (ja pasažierim ir biļete līdz šai pieturai, vai ja pieturā gaida cilvēks).


== Attēlu galerija ==

		
		
		
		
		
		
		
		


== Ārējās saites ==
Papardes stacijas fotogrāfijas (krieviski)


== Atsauces ==