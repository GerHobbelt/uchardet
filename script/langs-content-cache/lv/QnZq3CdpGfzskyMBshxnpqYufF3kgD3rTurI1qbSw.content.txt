revision: 3796344
title: "Zieme\u013Cbl\u0101zma (kult\u016Bras pils)"
url: https://lv.wikipedia.org/wiki/Zieme%C4%BCbl%C4%81zma_(kult%C5%ABras_pils)


---

"Ziemeļblāzma" ir kultūras pils Ziemeļblāzmas ielā 36,  Vecmīlgrāvī, Rīgā. 
Atrodas Rīgas domes pakļautībā. Tajā darbojas vairāki kori, orķestri, folkloras kopa, mākslas studijas, ansambļi u.c. Tāpat te atrodas Rīgas Centrālās bibliotēkas filiāle Ziemeļblāzmas bibliotēka. Ap ēku ir plašs parks ar 35 m augstu skatu torni. 


== Vēsture ==
Pirmā sabiedriskā ēka šajā vietā uzcelta 1904. gadā, tajā darbojās bezalkohola biedrības "Ziemeļblāzma" kultūras nams. 1905. gada revolūcijas laikā 1906. gadā to nodedzināja Krievijas impērijas kazaku karaspēka soda ekspedīcija (t.s. "melnā sotņa").
Pašreizējā ēka celta 1913. gadā, viens no ēkas celtniecības finansētājiem un projekta izstrādātājiem bija rūpnieks un mecenāts, atturības kustības aktīvists Augusts Dombrovskis. Tā bija pirmā dzelzsbetona konstrukciju ēka Rīgā, jo Dombrovskis bija nolēmis neļaut to vēlreiz sadedzināt.Latvijas PSR laikā ēkā atradās Rīgas traleru flotes bāzes zvejnieku kultūras pils. 2013. gadā ēka atvērta pēc rekonstrukcijas (arhitekts Juris Monvīds Skalbergs).


== Atsauces ==


== Ārējās saites ==
Oficiālā tīmekļa vietne
"Cita Rīga" ieraksts