revision: 3402702
title: "Spi\u0161ska Bela"
url: https://lv.wikipedia.org/wiki/Spi%C5%A1ska_Bela


---

Spiška Bela (slovāku: Spišská Belá) ir pilsēta Slovākijas austrumos, Prešovas apgabala Kežmarokas apriņķī tradicionālajā Spišas novadā pie Popradas upes. Pilsētā Strāžku pilī atrodas Slovākijas Nacionālā mākslas muzeja (Slovenská národná galéria) filiāle.


== Vēsture ==
Rakstos pirmoreiz minēta 1263. gadā. Atšķirībā no citām Slovākijas pilsētām, kas gadsimtiem ietilpa Ungārijā, Spišska Bela no 1412. līdz 1772. gadam, kad notika Polijas dalīšanas, ietilpa Polijā. Svētās Romas imperators Sigismunds 1412. gadā to iznomāja Polijai.


== Cilvēki ==
Pēc etniskā sastāva vairums pilsētas iedzīvotāju ir slovāki (94,82%), čigāni (3,18%). Pēc reliģiskās piederības: katoļi (85,46%), bez reliģiskās piederības (4,61%), luterāņi (3,49%).
Spišska Bela ir zinātnieka Jozefa Pecvala (Joseph Petzval, 1807—1891) dzimtā pilsēta. Pilsētā ir viņam veltīts muzejs.


== Ārējās saites ==

 Vikikrātuvē par šo tēmu ir pieejami multivides faili. Skatīt: Spiška Bela.