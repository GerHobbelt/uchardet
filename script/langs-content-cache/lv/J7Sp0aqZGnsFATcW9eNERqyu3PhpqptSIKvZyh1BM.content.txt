revision: 3263979
title: "Br\u016Bnu mui\u017Ea"
url: https://lv.wikipedia.org/wiki/Br%C5%ABnu_mui%C5%BEa


---

Brūnu muiža, arī Elīzes muiža, Līzes muiža (vācu: Gut Elisenhof) bija Zemgales muiža, kas atradās mūsdienu Dobeles novada Annenieku pagasta ziemeļos, Brūnās, netālu no valsts autoceļa A9 (Rīga — Liepāja) un Bērzupes dzelzceļa stacijas. Mūsdienās muižas apbūve ir vietējas nozīmes arhitektūras piemineklis. Apbūvē ietilpst kungu māja un klēts. 


== Vēsture ==
Muižu uzcēla 1810. gadā kā barona Rekes vasaras atpūtas vietu ar ažūrām koka mežģīnēm rotātu kungu māju. Pēc 1920. gada agrārās reformas muižā apmetās Reku dzimtas locekļi, līdz trīsdesmito gadu beigās izbrauca no Latvijas. Ēka tika izpostīta Otrā pasaules kara laikā. Pēc kara Raiņa vārdā nosauktais kolhozs atjaunoja lopu kūtis, bet muižas ēkā izbūvēja dzīvokļus lopkopjiem. Mūsdienās dabā redzamas pāris muižas palīgēkas un pārbūvētā dzīvojamā ēka, uz ēkām ved bruģēts ceļš.


== Ārējās saites ==
Brūnu muiža (Elīzes muiža, Elisenhof)
"Foto: Brūnu muiža Dobeles novadā, kur vēlāk izbūvēti dzīvokļi lopkopjiem", delfi.lv