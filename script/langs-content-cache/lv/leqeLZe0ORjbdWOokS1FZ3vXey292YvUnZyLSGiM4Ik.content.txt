revision: 3468644
title: "Damj\u0113ns Ples\u012B"
url: https://lv.wikipedia.org/wiki/Damj%C4%93ns_Ples%C4%AB


---

Damjēns Plesī (franču: Damien Plessis; dzimis 1988. gada 5. martā Orleānā, Francijā) ir franču futbolists, pussargs.


== Klubu karjera ==


=== "Lyon" ===
Plesī savu pirmo profesionāļa kontraktu parakstīja ar Lionas "Olympique" jau 15 gadu vecumā. Viņš tika uzskatīts par vienu no talantīgākajiem jaunajiem kluba futbolistiem, taču tā arī pie spēlēšanas galvenajā komandā netika.


=== "Liverpool" ===
2007. gada augustā Plesī parakstīja trīs gadu līgumu ar Liverpūles klubu un galu galā spēlēja rezervistu komandā. Par jaunieguvumu tobrīdējais galvenais treneris Rafaels Benitess sacīja: "Viņš ir labs spēlētājs. Damjēnam ir pietiekami daudz laika, lai pilnveidotu savu spēli. Taču tikai no viņa progresa atkarīgs, cik ātri spēs iekarot vietu galvenajā komandā."
Plesī "Liverpool" sastāvā debitēja 2008. gada 5. aprīlī, kad piedalījās neizšķirtā (1:1) ar Londonas "Arsenal". "Viņš debitēja ļoti labi. Pēc lieliska snieguma rezerves komandā nolēmām uzaicināt uz maču galvenajā vienībā. Saprotam, ka ejam pareizajā virzienā," komentēja Benitess.Pirms 2008./2009. gada sezonas Plesī piešķīra "Liverpool" galvenās komandas formastērpu ar 28 numuru, ko savās jaunības dienās valkāja arī Stīvens Džerards. Jauno sezonu viņš uzsāka ar maču Čempionu līgā pret "Standard Liège". Savukārt vienības pamatsastāvā viņš debitēja pret "Sunderland", tiesa, jau puslaikā pussargu nomainīja.Pirmos vārtus "Liverpool" sastāvā Plesī guva "Carling Cup" ietvaros pret Totenhemas "Hotspur". 2009. gada oktobrī futbolists pagarināja savu līgumu ar komandu, kas paredz viņa palikšanu Liverpūlē līdz 2012. gadam.


== Karjeras statistika ==
Atjaunots 2009. gada 30. oktobrī.


== Atsauces ==


== Ārējās saites ==
WorldFootball profils (angliski)
Soccerbase spēlētāja profils (angliski)
Transfermarkt spēlētāja profils (angliski)
FBrefspētētāja profils (angliski)
Profils "Liverpool" oficiālajā vietnē (angliski)
LFChistory.net profils (angliski)
"This Is Anfield" profils (angliski)
ESPN profils Archived 2010. gada 4. janvārī, Wayback Machine vietnē. (angliski)