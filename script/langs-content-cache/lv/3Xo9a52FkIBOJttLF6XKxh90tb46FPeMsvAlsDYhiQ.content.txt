revision: 3813251
title: "Kristi\u0101ns N\u0113mets"
url: https://lv.wikipedia.org/wiki/Kristi%C4%81ns_N%C4%93mets


---

Kristiāns Nēmets (ungāru: Krisztián Németh; dzimis 1989. gada 5. janvārī Ģērā, Ungārijā) ir ungāru futbolists, uzbrucējs.


== Klubu karjera ==


=== "MTK" ===
Par futbolista pirmo profesionālo komandu kļuva Budapeštas "MTK", ar ko līgums tika parakstīts 2005. gadā. Spēlējot šajā komandā, viņš 37 līgas spēļu laikā guva 16 vārtus un 2006./2007. gada sezonā palīdzēja vienībai ieņemt otro pozīciju nacionālajā čempionātā.


=== "Liverpool" ===
2007. gada vasarā uzbrucējs parakstīja trīs gadu līgumu ar "Liverpool". Klubs uz spēlētāju lika lielas cerības, kas saistītas ar nākotni. 2007. gada 27. novembrī viņš debitēja Liverpūles kluba rezervistu sastāvā un guva divus vārtus pret Mančestras "City" dublieriem. Nedēļu vēlāk viņš izcēlās ar vēl diviem vārtu guvumiem pret "Everton" rezervistiem. Arī savā trešajā mačā, pret "Middlesborough", Nemets guva vārtus.
2008. gada 2. augustā futbolists tika iekļauts galvenās komandas sastāvā draudzības spēlei pret "Villarreal" un izgāja laukumā otrā puslaika sākumā. 2. augustā viņš izgāja laukumāvēl vienā pārbaudes mačā - pret Glāzgovas "Rangers".
2009. gada 26. janvārī Nemets uz vienu mēnesi tika izīrēts "Blackpool".


=== "AEK" ===
"Liverpool" 2009. gada 25. augustā paziņoja, ka ungāru uzbrucējs 2009./2010. gada sezonu pavadīs grieķu klubā Atēnu "AEK". 30. augustā viņš debitēja vienībā, izejot laukumā uz maiņu pret "Atromitos". Spēles vienīgajos vārtos rezultatīvu piespēli iedeva tieši Nemets. Tajā nedēļā viņu atzina par līgas vērtīgāko spēlētāju.
20. septembrī viņš guva pirmos vārtus "AEK" labā, kad komanda nospēlēja neizķširti 1:1 ar "PAS Giannina". Tuvojoties 2010. gadam, futbolists mocījās ar ceļgala savainojumu, kura dēļ nācās izlaist vairākus mēnešus. Viņš atgriezās ierindā vien uz pēdējām sezonas spēlēm.


== Sasniegumi ==
Olympiacos

Grieķijas Superlīga: 2010–11Columbus Crew

MLS kauss: 2020


== Atsauces ==


== Ārējās saites ==
WorldFootball profils (angliski)
National-Football-Teams profils (angliski)
Transfermarkt spēlētāja profils (angliski)
MLS profils (angliski)
Eu-football.info profils (angliski)
FBrefspētētāja profils (angliski)