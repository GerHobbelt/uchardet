revision: 3773084
title: "Je\u013Cena Glazova"
url: https://lv.wikipedia.org/wiki/Je%C4%BCena_Glazova


---

Jeļena Glazova (dzimusi 1979. gada 26. decembrī) ir Latvijas krievu dzejniece, mūziķe un māksliniece.


== Biogrāfija ==
Fotogrāfiju apguvusi pie latviešu fotogrāfa Andreja Granta, taču profesionālo izglītību ieguvusi Latvijas Kultūras akadēmijā, kur 2002. gadā ieguvusi bakalaura grādu audiovizuālās kultūras vēsturē un teorijā. Latvijas Universitātē 2004. gadā ieguvusi maģistra grādu sociālajās zinātnēs. Studējusi Latvijas Mākslas akadēmijā (2011—2013) un ieguvusi maģistra grādu Vizuālās komunikācijas nodaļā. Kopš 2013. gada studē Latvijas Mākslas akadēmijas doktorantūrā.Kritiķe Ilva Skulte raksturo krājumu "Alkatība" kā laikmetīgas estētikas manifestāciju un tiekšanos pēc īstuma: "Alkatība, šī, ētiski raugoties, sliktā, nosodāmā, amorālā iezīme, kas raksturo subjektu, kas stāv aiz aprautajām replikām vairākos Glazovas dzejoļos un ko, visticamāk, par nosodāmu uzskata autore pati, — alkatība sajūtama kā libido, bet arī kā alkas pēc dzīves, pēc īstuma un brīvības, ko dažādu iemeslu dēļ mūsu neoliberālajā sabiedrībā joprojām nejūtam pilnībā savā rīcībā."
Jeļenas Glazovas darbi publicēti tādos žurnālos kā Воздух, Октябрь un literatūras portālos textonly.ru, polutona.ru, oblaka.ee, punctummagazine.lv. Darbi tulkoti arī latviešu, lietuviešu, igauņu, zviedru, somu, angļu un poļu valodās. Atdzejo mūsdienu latviešu autorus krievu valodā.Organizējusi dzejas festivālu  Dzejnieka asinis (2014—2016).Viena no literatūras festivāla Dzeja bez robežām rīkotājām.Grāmata "Transfēri" nominēta Literatūras gada balvai nominācijā "Labākā debija".


== Bibliogrāfija ==
Наивность / Naivums [krievu un latviešu val.], atdz. Einārs Pelšs. Saldus: Valters Dakša, 2022.
Алчность / Alkatība [krievu un latviešu val.], atdz. Arvis Viguls. Rīga: Valters Dakša, 2019.
Plasma [igauņu un angļu valodā]. Tartu: Paranoia, 2014.
Трансферы / Transfēri [krievu un latviešu val.], atdz. Toms Treibergs un Svens Kuzmins. Rīga: Orbīta, 2013.


== Diskogrāfija ==
OBS13 (Kopā ar mūziķu duo Wozzeck (RU)). Formāts: MC un lejupielāde. Čehija: Obsedante, 2013.
Edgars Rubenis & Ilia Belorukov / Jelena Glazova. Formāts: MC. Ukraina: Quasi Pop Records, 2013.
Mackbeth (Kopā ar Alexei Borisov (RU)). Formāts: MC un lejupielāde. Ukraina: Freak Friendly D.I.Y., 2015.
Bisamråtta (Kopā ar Grogorij Avrorin (RU)). Formāts: MC un lejupielāde. Krievija: Spina!Rec, 2015.
Distant Light, Super Marquee: Live at Nabaklab. Formāts: MC un lejupielāde. Igaunija: Trash Can Dance, 2017.
Idiot's Gold (Kopā ar duo ASTMA (RU)). Formāts: MC un lejupielāde. Ukraina: Freak Friendly D.I.Y., 2017.
Medea's Disco (Kopā ar duo ASTMA (RU)). Formāts: CD, MC un lejupielāde. Russia: Bornos Product, 2017.
Die Ursprünge (Kopā ar mūziķi Leo Lobrev (UK)). Formāts: MC. Lielbritānija: Cruel Nature Records, 2018.
For Ghosts (Kopā ar mūziķiem Alexei Borisov un Katya Rekk (RU)). Formāts: lejupielāde. Kanāda: Ton Doigt Dans Mon Cul Netlabel, 2018.


== Atsauces ==


== Ārējās saites ==
Jeļenas Glazovas mājaslapa (angliski)
Jeļenas Glazovas Bandcamp lapa (angliski)
Jeļenas Glazova Soundcloud lapa] (angliski)