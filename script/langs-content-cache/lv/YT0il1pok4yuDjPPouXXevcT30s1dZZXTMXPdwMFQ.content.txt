revision: 3492073
title: Lieluikas un Mazuikas ezers
url: https://lv.wikipedia.org/wiki/Lieluikas_un_Mazuikas_ezers


---

Lieluikas un Mazuikas ezers ir 1999. gadā dibināts dabas liegums Ādažu novadā, uz ziemeļiem no Kadagas. Atrodas aizsargājamo ainavu apvidus Ādaži un Ādažu poligona teritorijā. Dabas liegumā atrodas Lieluikas un Mazuikas ezeri un teritorija ap tiem.
Abi ezeri ir ļoti nozīmīgi reto oligotrofo augu sugu un biotopa "Ezeri ar oligotrofām līdz mezotrofām augu sabiedrībām" saglabāšanā. Šeit sastopamas īpaši aizsargājamas un retas augu sugas – gludsporu ezerene, Dortmaņa lobēlija, vienzieda krastene, sīpoliņu donis, Skandināvijas grīslis un palu staipeknītis. Mazuikas ezers nav pieejams atpūtai un saskaņā ar teritorijas dabas aizsardzības plānu ir iežogots, atrašanās pie Lieluikas ezera atļauta tikai saskaņojot ar Nacionālo bruņoto spēku Ādažu poligona dežurantu.


== Ārējās saites ==
Dabas aizsardzības pārvalde