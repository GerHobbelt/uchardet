revision: 3577147
title: "Lenijs \u0100brahamsons"
url: https://lv.wikipedia.org/wiki/Lenijs_%C4%80brahamsons


---

Lenijs Ābrahamsons (angļu: Lenny Abrahamson, dzimis 1966. gada 26. janvārī) ir īru kinorežisors un scenārists. Ābrahamsona zināmākās filmas ir Adam & Paul, Garage, What Richard Did, Frenks un "Istaba", par kuru viņš tika izvirzīts Amerikas Kinoakadēmijas balvai nominācijā "Labākais režisors".


== Biogrāfija ==
Studējis filozofiju Trinitijas koledžā, iesācis studijas Stenforda Universitātē, bet tās nepabeidzis, jo atgriezies dzimtenē un uzsācis darboties kā reklāmas klipu režisors. Viens no viņa pirmajiem darbiem ir Carlsberg alus reklāmu sērija. Ābrahamsona pirmā režisētā filma ir komedija Adam & Paul, kurā stāstīts par diviem narkomāniem. 2007. gadā viņš režisēja filmu Garage par vientuļu degvielas uzpildes stacijas darbinieku. Abas šīs filmas saņēma Īrijas Kino un televīzijas akadēmijas IFTA balvu. 2012. gadā par filmu What Richard Did viņš ieguva trešo IFTA balvu.
2014. gadā Sandensas kinofestivālā notika pirmizrāde viņa filmai "Frenks", kurā galvenās lomas atveido Donals Glīsons, Megija Jillenhola un Maikls Fasbenders. Par 2015. gadā ekranizēto Emmas Donohju romānu, filmu "Istaba", Leniju Ābrahamsonu pirmo reizi nominēja Amerikas Kinoakadēmijas balvai.


== Filmogrāfija ==


=== Mākslas filmas ===
Adam & Paul (2004)
Garage (2007)
What Richard Did (2012)
"Frenks" (2014)
"Istaba" (2015)


=== Televīzijas seriāli ===
Prosperity (2007)


== Atsauces ==


== Ārējās saites ==
IMDb profils (angliski)
AllMovie profils (angliski)