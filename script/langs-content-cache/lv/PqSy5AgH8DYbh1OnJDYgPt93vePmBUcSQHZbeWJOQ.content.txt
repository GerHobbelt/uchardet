revision: 3871322
title: Bite Latvija
url: https://lv.wikipedia.org/wiki/Bite_Latvija


---

SIA Bite Latvija ir  Latvijas telesakaru uzņēmums. Tā īpašnieks ir Lietuvas uzņēmums UAB Bitė Lietuva, kas pastarpināti pieder ASV privātā kapitāla investīciju fondam Providence Equity Partners. Bite mobilo sakaru tīkls Latvijā darbu sāka  2005. gadā.


== Vēsture ==
2005. gada 5. maijā Lietuvas mobilo sakaru operators Bitė Lietuva Latvijā dibināja meitas uzņēmumu SIA Bite Mobile. 7. jūnijā tā nosaukums tika mainīts uz SIA Bite Latvija
Bite mobilo sakaru tīkls Latvijā sāka darbu 2005. gada oktobrī.
2009. gadā tika nolemts no Bite Latvija atdalīt darbību, kas saistīta ar mobilo sakaru torņu un mastu būvniecību un uzturēšanu; novembrī šim nolūkam tika dibināts uzņēmums SIA TeleTower.
2016. gada 4. aprīlī Bite Latvija iegādājās sakaru tehnikas tirgotāju SIA Spaineta Latvija, kas Bite klientu apkalpošanas centrus; 23. maijā SIA Spaineta Latvija nosaukums tika mainīts uz SIA Bite  Latvija Retail.
2016. gada jūlijā Bite Latvija iegādājās 28,5 % Latvijas telesakaru uzņēmuma Baltcom kapitāldaļu.
2016. gada nogalē Bite parakstīja saprašanās memorandu ar Ķīnas uzņēmums Huawei par stratēģisko partnerību mobilo sakaru tīkla attīstībā.
2017. gada 20. aprīlī Bite nopirka telesakaru uzņēmumu Unistars, kam bija pieejamas frekvences, kas nākotnē būtu vajadzīgas 5G mobilo sakaru standartam.2018. gada 9. aprīlī paziņots, ka BITE Latvija iegādājusies Latvijas interneta pakalpojumu sniedzēja LATNET Serviss mātes uzņēmumu Stream Networks; novembrī LATNET Serviss tika apvienots ar SIA Stream Networks, kas savukārt pārdēvēts par SIA Latnet.
2018. gada 12. novembrī Bite un Huawei parakstīja saprašanās memorandu, kas paredz 5G infrastruktūras izveidi, tai skaitā vairāku 5G bāzes staciju izbūvi 2019. gadā Rīgā un NB-IoT tīkla attīstīšanu visā Latvijā. 2019. gada jūnijā Rīgā, Uriekstes ielā, tika palaista Bite pirmā 5G bāzes stacija.
2019. gada 17. septembrī ar Tele2 tika dibināts kopuzņēmums SIA Centuria, uzturētu kopēju abu sakaru operatoru radiotīklu un attīstītu 5G tīklu. Tā kā šī mobilo sakaru infrastruktūras koplietošanas partnerība saņēma vien daļēju Sabiedrisko pakalpojumu regulēšanas komisijas (SPRK) apstiprinājumu, abi uzņēmumi nolēma šo sadarbību izbeigt.2020. gada 2. martā tika pabeigts SIA Baltcom visu kapitāldaļu iegādes darījums; agrāk tā daļas turēja Luksemburgā reģistrētais RPAX ONE S.A.
Martā Bite biznesa klientiem sāka piedāvāt fiksētos telefona sakarus.
2021. gada 16. decembrī Latvijā rīkotā 700 MHz frekvenču izsolē "Bite" par 2,860 miljoniem eiro ieguva lietošanā 700 MHz frekvenču joslas.


== Meitas uzņēmumi ==
Bite Latvija meitas uzņēmumi:

SIA Baltcom, interneta, televīzijas, tālruņa pakalpojumi un elektrības mazumtirdzniecība;
SIA Centuria (50 %, kopuzņēmums ar Tele2), kopējas radiotīklu infrastruktūras uzturēšana un 5G tīkla attīstība; ar filiāli Lietuvā;
SIA Latnet, bezvadu, kabeļu, pavadoņu telesakaru pakalpojumi;
SIA UNISTARS, bezvadu telesakaru pakalpojumi;
SIA TeleTower, mobilo bāzes staciju torņu un mastu būvniecības un uzturēšanas pakalpojumu piegādātājs gan Bite Latvija vajadzībām gan citiem uzņēmumiem.


== Atsauces ==


== Ārējās saites ==
Bite Latvija