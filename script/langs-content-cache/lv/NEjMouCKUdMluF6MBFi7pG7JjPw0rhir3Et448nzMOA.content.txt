revision: 3736916
title: "Agnese Rudz\u012Bte"
url: https://lv.wikipedia.org/wiki/Agnese_Rudz%C4%ABte


---

Agnese Rudzīte (dzimusi 1979. gada 31. oktobrī Liepājā kā Matisone) ir latviešu māksliniece, kas veido grafiskus darbus – punktojumus, taktilās gleznas (taustāmi darbi, kas paredzēti neredzīgiem cilvēkiem), tekstildarbus – panno, zārdi, leļļuki, kā arī krāsojamās darba lapas.
Agnese Rudzīte ir mākslas maģistre, Higašikavas, Hokaido salas Japānā Goda pilsone, titula ”Gada liepājnieks 2015”, ”Liepājas Kultūras balva 2015” ieguvēja un Starptautiskās Mākslas asociācijas IAA/AIAP UNESCO pārstāve (2018). Starpnozaru mākslas grupas SERDE rezidente.
Mamma: Vaira Matisone, dzīvesbiedrs: pedagogs, mākslinieks Jānis Rudzītis, meita: māksliniece, skolniece Terēze Marija Miltiņa.
IAA/AIAP UNESCO Latvijas Nacionālās Komitejas vadītājs, Europe IAA  UNESCO loceklis, mākslinieks Jānis Spalviņš: 
"Mākslinieces Agneses Rudzītes trīsdimensiju taktilie darbi ir spilgts apliecinājums ne tikai lieliskiem mākslinieciskiem meklējumiem, bet arī cilvēciskumam un humānismam. Izstāde “Plaisa” Liepājas muzejā ir pirmais gadījums Latvijas mākslā, kad kāds radošais mākslinieks ir pievērsies šim virzienam - iespējai integrēt cilvēkus ar redzes traucējumiem."
Amerikas Latviešu mākslinieku apvienības (ALMA) prezidente Linda Treija raksta: ”Pēdējais mākslinieces projekts ir savas dzimtas izpēte, kas vainagojusies nopietnā, dziļā izstādē – vizuālajā stāstā ”Stiprā Made. Latvija”. Agnese spēj saskaņoties ar laiku, ienirt savas dzimtas vēsturē un šī ceļojuma emocionālo pārdzīvojumu nodot tālāk skatītājiem. Latvijas simtgadē ir būtiski savienot atmiņas, paaudzes un emocijas, tāpēc viņas redzējums par savas dzimtas likteni ir sevišķi nozīmīgs”. ("Jaunā Gaita", 2018, rudens)Agnese Rudzīte sadarbībā ar Liepājas pilsētas pašvaldību izveidojusi 3 krāsojamos albumus "Izkrāso Liepāju!", sadarbojas ar rakstnieka H.Dorbes muzeju Ventspilī, Ventspils Amatu māju.
[1] Izstāde "Leļļuki".
Ar darbu "kubKULTŪRA" Agnese Rudzīte 11.11.2022. pl.11:11 atklāja Linmeijera Archived 2022. gada 21. novembrī, Wayback Machine vietnē. pasaules mazāko izstāžu zāli. https://www.lsm.lv/raksts/kultura/maksla/aizpute-pa-atslegas-caurumu-var-ielukoties-pasaule-mazakaja-izstazu-zale.a482224/


== Atsauces ==


== Ārējās saites ==
Māksliniece Agnese Rudzīte par COVID-19 krīzi: “Cilvēkam vajag cilvēku.”
Maģijas fabrika (ķīniešu)