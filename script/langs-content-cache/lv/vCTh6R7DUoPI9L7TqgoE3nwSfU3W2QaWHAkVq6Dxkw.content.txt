revision: 3461017
title: "Gvido \u0160neiders"
url: https://lv.wikipedia.org/wiki/Gvido_%C5%A0neiders


---

Gvido Šneiders (vācu: Guido Alexander Johann Schneider, 1866—1948) bija vācbaltiešu izcelsmes zoologs un pasniedzējs, Rīgas Politehniskā institūta, vēlāk Latvijas Universitātes (1907—1921) un Tartu Universitātes (1921–1923) profesors. 


== Dzīvesgājums ==
Dzimis 1866. gada 30. septembrī Tallinā (toreizējā Rēvelē). 
Pēc Rēveles ģimnāzijas beigšanas (1886) viņš studēja medicīnu un zooloģiju Tērbatas Universitātē (1886–1891).  
Pēc tam strādāja Neapoles Zooloģiskajā stacijā (1896–1897), vadīja Sevastopoles Bioloģisko staciju (1897–1900), un darbojās Krievijas impērijas Izglītības ministrijā Sanktpēterburgā (1900–1907). 1896. gadā viņš ieguva maģistra grādu Sanktpēterburgas universitātē un 1903. gadā doktora grādu Helsinku universitātē. Kopš 1901. gada G. Šneiders bija Rīgas Dabaspētnieku biedrības (Naturforscher-Verein zu Riga) biedrs.
1907. gadā Šneiders sāka strādāt par mācībspēku Rīgas Politehniskajā institūtā, 1911. gadā viņu ievēlēja par profesoru. 1920.–1921. gadā profesors Šneiders vadīja Latvijas Universitātes Zooloģijas kabinetu, pēc tam strādāja Tartu Universitātē (1921–1923).  
Vēlāk G. Šneiders pārcēlās uz dzīvi Zviedrijā. Otrā pasaules kara laikā dzīvoja Pozenē, Vācijas okupētajā Polijā. Miris 1948. gada 31. maijā Greifsvaldē, PSRS okupācijas zonā Vācijā.


== Darbi ==

Gvido Šneideram bija plašas zooloģiskās intereses, viņš bija atzīta autoritāte nematožu (Nematoda) pētījumos, viņam par godu nosauktas nematodes Chromadorita guidoschneideri (Filipjev, 1929), Elaeophora schneideri (Wehr & Dikmans, 1935) un  Eleutherolaimus schneideri (Turpeenniemi, 1997). Viņa vārdā nosaukts arī hidrozojs Perarella schneideri (Motz-Kossowska, 1905). 

Einiges über Resorption und Excretion bei Amphioxus lanceolatus Yarrel. Jena: Fischer, 1899
Caryophyllaeus fennicus, 1902
Beitrag zur Kenntnis der im Uferschlamm des finnischen Meerbusens frei lebenden Nematoden. Helsingfors : Societas pro fauna et flora Fennica, 1906
Süsswassernematoden aus Estland. Leipzig, 1906
Der Obersee bei Reval. Berlin: R. Friedländer & Sohn, 1908
Dogma und Problem: Vortrag gehalten im Naturf.-Verein zu Riga am 2. Februar 1909 zur Feier des 100-jährigen Geburtstages von Charles Darwin. Riga: Jonck & Poliewsky, 1909
Über den Sprottenfang in der Umgegend von Domesnäs im Jahre 1908. Dorpat: Laakman, 1910
Eine Karpfenseuche in Kurland, 1912
Die Seefischerei von Lettland und Estland. Stuttgart: Schweizerbart, 1928


== Atsauces ==