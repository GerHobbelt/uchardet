revision: 3450379
title: AAUSAT5
url: https://lv.wikipedia.org/wiki/AAUSAT5


---

AAUSAT5 ir Dānijas studentu pavadonis. Pavadoni izgatavoja un apkalpoja studenti no Ālborgas universitātes. Tas kosmosā nogādāts 2015. gada 19. augustā, brīvā lidojumā palaists 5. oktobrī
Līdzīgi kā AAUSAT3, arī AAUSAT5 veidots CubeSat 1U formā ar izmēriem 100 × 100 × 114 mm un masu 875 grami. Tam ir iebūvēts modernizēts Automātiskās identifikācijas sistēmas uztvērējs, kas uztver ziņojumus no kuģiem jūrās un okeānos. Ar AAUSAT5 tika izmēģināts atvērtā koda sakaru protokols Cubesat Space Protocol (CSP).
AAUSAT5 palaišana notika Eiropas Kosmosa aģentūras studentu nanopavadoņu palaišanas projekta Fly Your Satellite! (FYS) ietvaros un ar NASA atbalstu.AAUSAT5 kosmosā tika palaists 2015. gada 19. augustā 11:50:49 UTC no Tanegasimas kosmosa centra ar nesējraķeti H-IIB kravas kuģī Kounotori 5. Tas kopā ar 16 nanopavadoņiem nogādāts Starptautiskajā kosmosa stacijā.
2015. gada 5. oktobrī brīvā lidojumā palaisti pavadoņi AAUSAT5 un GomX-3. 14:05 UTC tie tika izsviesti no NanoRacks pavadoņu izmešanas iekārtas, kuru turēja Japānas Kibo moduļa manipulators.


== Atsauces ==


== Ārējās saites ==
AAUSAT5 Archived 2015. gada 8. decembrī, Wayback Machine vietnē. Ālborgas universitāte (angliski)
Fly Your Satellite! programme (angliski)
NanoRacks-AAUSAT5 (NanoRacks-AAUSat5) NASA
AAU-Cubesat / AAUSAT 2, 3, 4 Gunter's Space Page (angliski)
AAUSat-5 AMSAT-UK