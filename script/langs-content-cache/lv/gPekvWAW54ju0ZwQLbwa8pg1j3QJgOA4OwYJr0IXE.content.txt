revision: 3547519
title: "Kri\u0161s Grundmanis"
url: https://lv.wikipedia.org/wiki/Kri%C5%A1s_Grundmanis


---

Krišs Grundmanis (dzimis 1989. gada 13. februārī Rīgā) ir bijušais latviešu hokejists, aizsargs. Karjeras lielāko daļu aizvadījis dažādos Latvijas čempionāta klubos, četras reizes kļuvis par Latvijas čempionu.


== Karjera ==
Karjeru Grundmanis sāka 2005.—06. gada sezonā, to aizvadot Baltkrievijas Ekstralīgā spēlējošās HK Rīga 2000 sastāvā. Komandas rindās Grundmanis kļuva arī par Latvijas čempionu. Nākamo sezonu Grundmanis aizvadīja Ontārio hokeja līgas vienībā Toronto St. Michael's Majors, savukārt 2007.—08. gada sezonu aizvadīja USHL, CHL un ECHL komandās. 2008.—09. gada sezonā atgriezās HK Rīga 2000 sastāvā. 2009.—10. gada sezonā turpināja spēlēt Rīgas "Dinamo" fārmklubā, Rīgas "Dinamo Juniors" rindās.
2010.—11. gada sezonu Grundmanis aizvadīja Lielbritānijas EIHL un EPIHL čempionātos, tad divus gadus spēlēja Čehijas zemākajās līgās. 2013.—14. sezonā pievienojās Rīgas "Prizma" rindām, tās sastāvā kļūstot par Latvijas čempionu. 2015.—16. gada sezonas vidū pārgāja uz citu čempionāta komandu HK Kurbads. Kurbads sastāvā 2017. gadā izcīnīja Latvijas čempiona titulu, taču tad pārcēlās uz HK Zemgale rindām.
2018.—19. gada Optibet hokeja līgas regulārā čempionāta Grundmanis aizvadīja 27 spēles, guva 2 vārtus, izdarīja 7 rezultatīvās piespēles, nopelnīja 91 soda minūti un izdarīja 50 metienus uz vārtiem. 2018.—19. gada Optibet hokeja līgas izslēgšanas kārtas četrās spēlēs izdarīja 6 metienus uz vārtiem un nopelnīja 16 soda metienus. Šajā sezonā kopā ar HK Zemgale/LLU izcīnīja Latvijas čempionāta bronzas medaļu.
2020. gada janvārī saņēma četru gadu diskvalifikāciju par meldonija lietošanu.


== Ārējās saites ==
Eliteprospects profils (angliski)


== Atsauces ==