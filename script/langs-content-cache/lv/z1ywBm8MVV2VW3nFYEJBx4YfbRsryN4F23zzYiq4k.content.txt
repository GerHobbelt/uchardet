revision: 3674422
title: Gustavs Reinhards
url: https://lv.wikipedia.org/wiki/Gustavs_Reinhards


---

Gustavs Reinhards (1868. gada 26. aprīlis — 1937. gada 6. aprīlis) bija Latvijas ārsts un politiķis. Bijis Satversmes sapulces, 1., 2. un 3. Saeimas deputāts.


== Dzīvesgājums ==
Gustavs Reinhards piedzima 1868. gada 26. aprīlī Svitenes pagasta "Igauņos". 1888. gadā absolvēja Jelgavas ģimnāziju. No 1889. līdz 1895. gadam studēja medicīnu Tērbatas Universitātē, līdz 1898. gadam palika strādāt par asistentu Tērbatas  Universitātes acu klīnikā. Mācību nolūkos papildinājās acu klīnikās Berlīnē, Budapeštā, Kēnigsbergā, Neapolē, Pēterburgā un Vīnē.1899. gadā aizstāvēja doktora grādu medicīnā un pārcēlās uz Liepāju, kur praktizēja kā acu ārsts. 1901. gadā Rīgā atvēra Dr. Reinharda acu klīniku. No 1903. līdz 1920. gadam bija Latviešu Ārstu biedrības priekšnieks, pēc tam — goda prezidents. Krievu-japāņu kara laikā strādāja Habarovskas acu klīnikā . Bija Latvijas Augstskolas Medicīnas fakultātes pirmais dekāns.No 1920. līdz 1931. gadam darbojās Latvijas Republikas Satversmes sapulcē (1920—1922), 1. Saeimā (1922—1925), 2. Saeimā (1925—1928) un 3. Saeimā (1928—1931). Bija arī Rīgas domes deputāts. Pārstāvēja Kristīgo nacionālo savienību.No 1920. līdz 1921. gadam izdeva laikrakstu "Tautas Balss". Publicēja vairākus zinātniskus rakstus. Izdevis grāmatas par to, kā cīnīties ar redzes problēmām, trahomu un alkoholismu.Miris 1937. gada 6. aprīlī plkst. 19 vakarā Rīgā pēc ilgas slimības. Izvadīts 8. aprīlī, bet apbedīts 16. maijā Svitenes pagasta Vidukļu kapos, saskaņā ar viņa pēdējo vēlēšanos — tikt apglabātam ziedu laikā.


== Apbalvojumi ==
Triju Zvaigžņu ordenis, III šķira (1928)


== Atsauces ==


== Ārējās saites ==
Latvijas Nacionālās enciklopēdijas šķirklis