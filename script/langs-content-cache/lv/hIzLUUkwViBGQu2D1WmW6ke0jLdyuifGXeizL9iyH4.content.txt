revision: 3830461
title: "Andrejs Fr\u012Bdenbergs"
url: https://lv.wikipedia.org/wiki/Andrejs_Fr%C4%ABdenbergs


---

Andrejs Frīdenbergs (1875. gada 24. janvāris — 1941. gada 31. decembris) bija Latvijas advokāts, politiķis, sabiedrisks darbinieks. Bijis Rīgas pilsētas galva no 1920. gada februāra līdz 1921. gada martam, kā arī Tautas padomes loceklis.


== Biogrāfija ==
Andrejs Frīdenbergs piedzima 1875. gada 24. janvārī Nurmuižas "Pūņās".Izglītību ieguvis Jēkabpils pilsētas skolā, tad iestājies dzelzceļa dienestā Rīgā. 18 gadu vecumā aizceļojis uz Ziemeļameriku, pēc tam divus gadus Beļģijā strādājis rūpnīcā. No 1897. līdz 1907. gadam strādājis bankā. 1911. gadā absolvējis Tartu Universitātes Juridisko fakultāti. 1909. gadā iestājās Vidzemes Antialkoholiskajā biedrībā (vēlāk — Latvijas Pretalkohola biedrība), bijis vairākkārtējs šīs biedrības priekšsēdētājs, piedalījies šai tēmai veltītos kongresos.1918. gada vasarā bija Petrogradā organizētās "Latvju operas" mecenāts. Bijis Teodora Reitera, Jāzepa Vītola un citu latviešu operas mākslas entuziastu atbalstītājs. Alfrēda Kalniņa "Baņutas" komponēšanas un 1920. gada pirmizrādes rosinātājs. Bijis Tautas padomes loceklis, pārstāvot Latviešu demokrātu partiju.1920. gada februārī kļuvis par Rīgas pilsētas galvu, amatā bijis līdz 1921. gada martam. Būdams Latvijas delegācijas priekšsēdētājs, 1920. gada augustā parakstījis Latvijas—Krievijas miera līgumu. Bijis ilggadējs Rīgas domes deputāts. 1938. gada pavasarī apsūdzēts par piesavināšanos, esot Kārļa Valdheima fabrikas konkursa valdē, par ko sākotnēji sodīts ar 18 mēnešiem cietumā, taču sods vēlāk samazināts uz 8 mēnešiem. Tāpat viņš tika izslēgts no zvērinātu advokātu pulka.1941. gada jūnijā kopā ar ģimeni no sava dzīvokļa Rīgā, Elizabetes ielā 31-7, izsūtīts uz Sibīriju. Ieslodzīts PSRS Iekšlietu tautas komisariāta Labošanas darbu un koloniju pārvaldes Krasnojarskas labošanas darbu nometnē (Kraslagā), miris 1941. gada 31. decembrī.


== Atsauces ==