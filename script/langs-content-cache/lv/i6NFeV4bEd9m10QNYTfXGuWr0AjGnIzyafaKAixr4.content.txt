revision: 3835380
title: "Ekvatori\u0101l\u0101 Gvineja olimpiskaj\u0101s sp\u0113l\u0113s"
url: https://lv.wikipedia.org/wiki/2000._gada_vasaras_olimpisk%C4%81s_sp%C4%93les


---

2000. gada vasaras olimpiskās spēles bija divdesmit septītās vasaras olimpiskās spēles. Tās no 2000. gada 15. septembra līdz 1. oktobrim notika Austrālijas pilsētā Sidnejā. Šīs bija otrās olimpiskās spēles, kuras rīko Austrālija. 1956. gadā Melburnā notika vasaras olimpiskās spēles. 2000. gada vasaras olimpiskās spēles organizēja Sidnejas Organizatoru komiteja (SOCOG). Oficiāli spēles atklāja Austrālijas ģenerālgubernators Viljamss Dīns, bet olimpisko uguni iededza Austrālijas vieglatlēte Ketija Frīmena.
Sidnejas olimpiskajās spēlēs piedalījās 199 valstis, kas bija par divām vairāk kā 1996. gada vasaras olimpiskajās spēlēs. Sidnejas olimpiskās spēles bija pirmā vasaras olimpiāde Eritrejai, Mikronēzijai un Palau.


== Sporta veidi ==
Sidnejas olimpiskajās spēlēs tika iekļauti šahs un ratiņkrēslu sacensības kā paraugdemonstrējumu sporta veidi.


== Spēļu rīkošanas vietas izvēle ==
Sidneja par 27. vasaras olimpisko spēļu mājvietu tika izvēlēta 1993. gada 23. septembrī 101. Starptautiskās Olimpiskās komitejas sesijā Montekarlo, Monako. Sidneja pārspēja Ķīnas galvaspilsētu Pekinu, Lielbritānijas pilsētu Mančestru, Vācijas galvaspilsētu Berlīni un Turcijas galvaspilsētu Stambulu.


== Olimpisko spēļu stadioni ==


=== Stadium Australia ===
Stadium Australia bija galvenā olimpisko spēļu norises vieta. Tajā notika atklāšanas un noslēguma ceremonijas, kā arī futbola turnīra fināls un vieglatlētikas sacensības.


== Olimpisko spēļu talismani ==
Sidnejas olimpisko spēļu talismani ir Sids, Millija un Ollijs. Sids ir pīļknābis, kas tika nosaukts par godu Sidnejai, Millija ir ehidna, kas tika nosaukta par godu vārdam "gadu tūkstotis" (millennium), taču Ollijs ir zivju dzenis, kas tika nosaukts par godu vārdam "olimpiāde". Šo talismanu dizaineri ir Mets Hatons un Džozefs Šekers.


== Latvija olimpiskajās spēlēs ==
Latviju 2000. gada vasaras olimpiskajās spēlēs pārstāvēja 45 sportisti 13 sporta veidos, kas ir par diviem sportistiem mazāk kā 1996. gada vasaras olimpiskajās spēlēs. Latviešu sportisti izcīnīja visu trīs kalumu medaļas: Igors Vihrovs vingrošanā izcīnīja pirmo zelta medaļu neatkarīgās Latvijas vēsturē, Aigars Fadejevs izcīnīja sudrabu vieglatlētikas 50 km soļojumā un Vsevolods Zeļonijs izcīnīja bronzu džudo. Latvija medaļu kopvērtējuma tabulā ierindojās 43. vietā.


== Medaļu kopvērtējums ==


== Dalībvalstis ==


== Skatīt arī ==
Olimpiskās spēles
Vasaras olimpiskās spēles
Starptautiskās Olimpiskās komitejas valstu un teritoriju kodi
Austrālijā notikušās olimpiskās spēles
1956. gada vasaras olimpiskās spēles — Melburna
2000. gada vasaras olimpiskās spēles — Sidneja


== Atsauces ==


== Ārējās saites ==
SOK jumtalapa par Sidneju (angliski)