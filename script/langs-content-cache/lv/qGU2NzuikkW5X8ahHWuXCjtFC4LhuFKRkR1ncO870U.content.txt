revision: 3535225
title: "Dreili\u0146u pagasts"
url: https://lv.wikipedia.org/wiki/Dreili%C5%86u_pagasts


---

Dreiliņu pagasts bija viena no Rīgas apriņķa pašvaldībām tā vidienē pie Rīgas robežas. Robežojās ar Rīgas pilsētu un Ādažu, Stopiņu, Salaspils un Katlakalna pagastiem. Pagasta valde atradās tagadējā Rīgas teritorijā, Dreiliņu apkaimē. Lielākās apdzīvotās vietas bija Dreiliņi un Juglas papīrfabrika.


== Vēsture ==
Dibināts pēc muižu pagastu likvidēšanas sakarā ar 1866. gada pagastu pašvaldību likuma pieņemšanu. Ap 1900. gadu kaimiņos esošos Ulbrokas un Stopiņu pagastus apvienoja Ulbrokas-Stopiņu pagastā, bet Dreiliņu pagasts turpināja pastāvēt līdz 1949. gadam, kaut arī daļa pagasta zemju ap Dreiliņmuižu 1924. un 1934. gadā pievienoja Rīgai.
1945. gada 19. decembrī pagastā izveidoja Dreiliņu ciemu, ko gan 1947. gada 18. novembrī likvidēja, bet 1949. gada 31. decembrī, līdz ar pagasta likvidēšanu, atjaunoja, ciemu iekļaujot Rīgas rajonā. Mūsdienās Dreiliņu pagasta teritorija iekļauta Rīgas pilsētā un Ropažu novada Stopiņu pagastā.


== Atsauces ==