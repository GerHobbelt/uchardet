revision: 3846146
title: Markovas pilskalns
url: https://lv.wikipedia.org/wiki/Markovas_pilskalns


---

Markovas pilskalns atrodas Latgalē, Augšdaugavas novada Naujenes pagastā, starp Markovas un Slutišku sādžām. Pilskalns atrodas pie Putānu upītes veidotas Daugavas senlejas sāngravas, tās kreisajā krastā.
Markovas pilskalns ir valsts nozīmes arheoloģijas piemineklis. Pilskalna ierīkošanai izmantota grūti pieejama vieta, ko no vienas puses norobežo upītes grava. Apmēram 40 m augstais, nelielais pilskalns mākslīgi norobežots ar diviem vaļņiem un grāvjiem. Tas datējams ar 2. gadu tūkstoša beigām un 1. gadu tūkstoti p.m.ē.[nepieciešama atsauce] Pilskalns atrodas tuvu Daugavas krastam - tā laika galvenajam tirdzniecības ceļam.
Pilskalns atrodas Daugavas loku dabas parka teritorijā, to iespējams apmeklēt, izejot Markovas izziņas taku. Apmeklētāju ērtībām pie pilskalna izveidots stāvlaukums.


== Foto galerija ==

		
		


== Atsauces ==


== Ārējās saites ==
www.latvijas-pilskalni.lv