revision: 3274138
title: Galileo 16
url: https://lv.wikipedia.org/wiki/Galileo_16


---

Galileo 16 (European GNSS apzīmējums GSAT0212) ir Eiropas navigācijas sistēmas Galileo pavadonis. Tas orbītā palaists 2016. gada novembrī; izvietots orbitālajā slotā C08.Pavadonim dots arī nosaukums Lisa par godu bērnu konkursa uzvarētājai Ungārijā Lisai Viktorijai Krāijvangerai (Lisa Viktória Kraaijvanger).Galileo 16 primārais kontraktors un platformas izgatavotājs bija uzņēmums OHB-System. Derīgo kravu izgatavoja Surrey Satellite Technology (SSTL). Kosmiskā aparāta starta masa bija 717 kg; izmēri 2,7 × 1,2 × 1,1 m.
Pavadonī uzstādīti divi pasīvie ūdeņraža māzera atompulksteņi, divi rubīdija atompulksteņi; pulksteņu pārraudzīšanas un vadības iekārta, navigācijas signāla ģenerators, L-joslas antena navigācijas signāla raidīšanai, C-joslas antena augšupejošā signāla uztveršanai, divas S-joslas antenas telemetrijai un komandām, kā arī antena meklēšanas un glābšanas iekārtai MEO SAR.
Galileo 16 tika palaists 2016. gada 17. novembrī 13:06 UTC no Gviānas kosmiskā centra ar nesējraķeti Ariane 5ES (lidojums VA233) kopā ar tās pašas sērijas pavadoņiem Galileo 15, Galileo 17 un Galileo 18. Pirmoreiz Galileo palaišanai izmantota raķete Ariane un, lai palaistu vienlaicīgi četrus pavadoņus, Airbus Safran Launchers izgatavoja speciālu dispenseru (nesējstruktūru un izvēršanas sistēmu).


== Atsauces ==


== Ārējās saites ==
Ariane Flight VA233 Arianespace Launch kit
Galileo constellation
Galileo 5, ..., 26 (Galileo-FOC FM1, ..., FM22) Gunter Dirk Krebs