revision: 2762516
title: "Nacion\u0101l\u0101 oke\u0101nu un atmosf\u0113ras administr\u0101cija"
url: https://lv.wikipedia.org/wiki/Nacion%C4%81l%C4%81_oke%C4%81nu_un_atmosf%C4%93ras_administr%C4%81cija


---

Nacionālā okeānu un atmosfēras administrācija (angļu: National Oceanic and Atmospheric Administration, NOAA) ir ASV Komercijas departameta zinātniskā aģentūra, kas nodarbojas ar okeānu un atmosfēras pētījumiem. NOAA veic laikapstākļu prognozēšanu un cilvēku brīdināšanu par dabas stihijām, kā arī jūru un atmosfēras raksturošanu, vada okeānu un piekrastes resursu izmantošanu un aizsardzību, veic pētījumus, lai labāk izprastu apkārtējo vidi. Dibināta 1970. gadā, tās centralais birojs atrodas Rokvilā, Mērilendā. NOAA administrators kopš 2001. gada ir atvaļinātais flotes viceadmirālis Konrāds Lotenbeičers (Conrad C. Lautenbacher).
NOAA stratēģiskais mērķis ir informēt sabiedrību, kā okeāni, piekrastes un atmosfēra ietekmē globālo ekosistēmu, kas savukārt ļautu tai pieņemt labākus sociālos un ekonomiskos lēmumus.