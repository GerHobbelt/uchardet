revision: 3679819
title: "Konstant\u012Bns Sta\u0146islavskis"
url: https://lv.wikipedia.org/wiki/Konstant%C4%ABns_Sta%C5%86islavskis


---

Konstantīns Staņislavskis (krievu: Константин Сергеевич Станиславский; dzimis Konstantīns Aleksejevs 1863. gada 17. janvārī [v.s. 5. janvārī], miris 1938. gada 7. augustā) bija krievu aktieris un teātra režisors. Pazīstams ar izveidoto ietekmīgo Staņislavska sistēmu (galvenais princips — aktierim ir jāiejūtas lomā, lai viņš spētu "izdzīvot" savu varoni).
Aktiera karjeru sācis 1877. gadā amatieru teātrī "Aleksejevu pulciņš". 1888. gadā piedalījies Maskavas Mākslas un literatūras biedrības dibināšanā. Kopā ar Vladimiru Ņemiroviču-Dančenko 1898. gadā izveidojis Maskavas Dailes teātri. Vairākos teātra iestudējumos dažas lomas attēlojis arī pats. 1918. gadā sāka vadīt Maskavas Lielā teātra Operas studiju, iestudējis vairākas ievērojamas operas. 1935. gadā nodibinājis Operas un drāmas studiju, kas mūsdienās pazīstama kā Staņislavska Mākslas drāmas teātris.


== Apbalvojumi ==
Krievijas PFSR Tautas skatuves mākslinieks
PSRS Tautas skatuves mākslinieks (1936)
Ļeņina ordenis (1937)
Darba Sarkanā Karoga ordenis (1938)


== Atsauces ==


== Ārējās saites ==

 Vikikrātuvē par šo tēmu ir pieejami multivides faili. Skatīt: Konstantīns Staņislavskis.
Encyclopædia Britannica ieraksts (angliski)