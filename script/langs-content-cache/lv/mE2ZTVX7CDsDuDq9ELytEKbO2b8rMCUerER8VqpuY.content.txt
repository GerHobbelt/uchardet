revision: 3676772
title: "R\u012Bgas 63. pamatskola"
url: https://lv.wikipedia.org/wiki/R%C4%ABgas_63._pamatskola


---

Rīgas 63. pamatskola ir skola Rīgā, kurā mācības notiek no 1. līdz 9. klasei. Tā atrodas Baltezera ielā 6 un Pāles ielā 9, Juglā.


== Izglītības programmas ==
2018. gadā skolā tiek īstenota Pamatizglītības mazākumtautību programma (21011121).


== Vēsture ==
Juglas apkaimē kopš 1840. gada darbojās Strazdumuižas pamatskola, kuras ēkā 1919. gadā noslēdza Strazdumuižas pamieru. Vēlāk skolu pārdēvēja par Rīgas 6. pamatskolu un Juglas pamatskolu. Ievērojams skolas absolvents bija latviešu tēlnieks Burkards Dzenis. 1946. gadā atklāja Juglas 6. nepilna laika vidusskolas ēku.
1970. gadā Baltezera ielā 6 tika atklāta Rīgas 63. vidusskola ar krievu valodu kā apmācības valodu. Kopš 1998. gada skola realizē bilingvālās (krievu un latviešu) izglītības programmu.Latvijas skolu reformas gaitā pēc Rīgas 16. vidusskolas pievienošanas no 2010. gada Rīgas 63. vidusskolas darbība tiek organizēta divās ēkās: Baltezera ielā 6 un Pāles ielā 9.
Ņemot vērā nepietiekamo skolēnu skaitu un obligāto centralizēto eksāmenu (OCE) indeksu Juglas skolās, 2017. gadā ierosināja 63. vidusskolu (OCE indekss 49,6%, vidusskolēnu skaits 87) reorganizēt par pamatskolu, vidusskolēnus virzot uz Juglas vidusskolu (OCE indekss 58,9%, 133 skolēni).
2022. gada 2. jūnijā Rīgas dome Izglītības, kultūras un sporta komitejā atbalstīja lēmumprojektu par Rīgas 63. vidusskolas pārdēvēšanu par pamatskolu.


== Atsauces ==