revision: 3746041
title: "Grie\u0137ija 1980. gada ziemas olimpiskaj\u0101s sp\u0113l\u0113s"
url: https://lv.wikipedia.org/wiki/1984._gada_ziemas_olimpisk%C4%81s_sp%C4%93les


---

1984. gada ziemas olimpiskās spēles bija četrpadsmitās ziemas olimpiskās spēles. Tās no 1984. gada 7. februāra līdz 19. februārim notika Sarajevā, Dienvidslāvijā (pašreizējās Bosnijas un Hercegovinas teritorijā). Oficiāli spēles atklāja Mika Špiljaka. Šīs bija pirmās ziemas olimpiskās spēles un otrās olimpiskās spēles, kas notiek sociālistiskā valstī (pirmā reize bija 1980. gada vasaras olimpiskās spēles Maskavā, PSRS). Šīs bija pirmās ziemas olimpiskās spēles Starptautiskās Olimpiskās komitejas vadītāja Huana Antonio Samaranča prezidentūras laikā. Viņa vārdā šobrīd ir nosaukta halle, kurā norisinājās vairāki spēļu notikumi.Sarajevas olimpiskajās spēlēs piedalījās 49 valstis, kuras pārstāvēja 1272 sportisti. Kopumā tika sadalīti 49 medaļu komplekti 6 sporta veidos.


== Spēļu rīkošanas vietas izvēle ==
Sarajeva par 14. ziemas olimpisko spēļu mājvietu tika izvēlēta 1978. gada 18. maijā Starptautiskās Olimpiskās komitejas sesijas laikā Atēnās, Grieķijā. Sarajeva sacensībā par spēļu rīkošanu apsteidza Saporo (Japāna) un Gēteborgu (Zviedrija).


== Medaļu kopvērtējums ==


== Latvija olimpiskajās spēlēs ==
PSRS delegācijas sastāvā dalībai Sarajevas olimpiskajās spēlēs bija iekļauti 11 Latvijas PSR sportisti, kuri startēja tikai kamaniņu sportā un bobslejā. Šajā olimpiādē tika izcīnīta pirmā Olimpiskā medaļa Latvijas bobslejā, kam latvieši bija aizsācēji Padomju Savienībā. Par bronzas medaļas ieguvēju divniekos kļuva Zintis Ekmanis kopā ar stūmēju no Krievijas PFSR Vladimiru Aleksandrovu.


== Skatīt arī ==
1984. gada vasaras olimpiskās spēles
Olimpiskās spēles
Ziemas olimpiskās spēles
Starptautiskās Olimpiskās komitejas valstu un teritoriju kodi


== Atsauces ==


== Ārējās saites ==
Oficiālā mājaslapa (angliski)
SOK jumtalapa par Sarajevas olimpiskajām spēlēm (angliski)
Sports-Reference profils (angliski)
Olimpisko spēļu programma (angliski)
Oficiālie rezultāti Archived 2011. gada 1. septembrī, Wayback Machine vietnē. (angliski)