revision: 3274141
title: Galileo 9
url: https://lv.wikipedia.org/wiki/Galileo_9


---

Galileo 9 (European GNSS apzīmējums GSAT0205) ir Eiropas navigācijas sistēmas Galileo pavadonis. Tas orbītā palaists 2015. gada martā; izvietots orbitālajā slotā A08.Pavadonim dots arī nosaukums Alba par godu bērnu konkursa uzvarētājai Spānijā Albai Navarro Rosalesai (Alba Navarro Rosales).
Galileo 9 primārais kontraktors un platformas izgatavotājs bija uzņēmums OHB-System. Derīgo kravu izgatavoja Surrey Satellite Technology (SSTL). Kosmiskā aparata starta masa bija 715 kg; izmēri 2,5 × 1,2 × 1,1 m.
Pavadonī uzstādīti divi pasīvie ūdeņraža māzera atompulksteņi, divi rubīdija atompulksteņi; pulksteņu pārraudzīšanas un vadības iekārta, navigācijas signāla ģenerators, L-joslas antena navigācijas signāla raidīšanai, C-joslas antena augšupejošā signāla uztveršanai, divas S-joslas antenas telemetrijai un komandām, kā arī antena meklēšanas un glābšanas iekārtai MEO SAR.
Galileo 9 tika palaists 2015. gada 11. septembrī 02:08  UTC no Gviānas kosmiskā centra ar nesējraķeti Sojuz-STB/Fregat-MT (lidojums VS12) kopā ar tās pašas sērijas pavadoni Galileo 10.
Pavadonis ekspluatācijā nodots 2016. gada 28. janvārī.


== Atsauces ==


== Ārējās saites ==
VS12 GALILEO SAT 9-10 Arianespace Launch kit
Galileo constellation
Soyuz-ST flies its 7th mission with Galileo satellites Anatoly Zak