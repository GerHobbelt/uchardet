revision: 3871303
title: Birzgale
url: https://lv.wikipedia.org/wiki/Birzgale


---

Birzgale ir ciems Ogres novada Birzgales pagastā, pagasta centrs. Izvietojusies pie Zvirgzdes upes 31 km no novada centra Ogres, 20 km no tuvākās pilsētas Ķeguma un 66 km no Rīgas.
Apdzīvotā vieta izveidojusies pie bijušās Birzgales muižas (Birsgallen) un mācītājmuižas (Mitten) zemes. Mācītājmuiža pēc vairākkārtējas nodegšanas līdz mūsdienām nav saglabājusies (tāpat kā Birzgales luterāņu baznīca, kur kalpojis arī Vecais Stenders), taču uz tās klēts pamatiem 1933. gadā uzbūvēts Tautas nams Skolas ielā 2, kas darbojas joprojām.1932. gadā Birzgalei piešķīra biezi apdzīvotas vietas (ciema) statusu. Birzgalē atrodas pagasta pārvalde, pamatskola, bērnudārzs, mūzikas skola, tautas nams, bibliotēka, muzejs "Rūķi" un pasts. Divus kilometrus uz ziemeļrietumiem no ciema atrodas pamestais Birzgales lidlauks.


== Iedzīvotāji ==


=== Iedzīvotāju skaita izmaiņas ===
Esošajās robežās, pēc CSP un OSP datiem.


== Atsauces ==