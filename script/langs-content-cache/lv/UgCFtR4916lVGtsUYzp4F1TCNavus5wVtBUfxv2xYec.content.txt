revision: 3650296
title: "D\u017Eodija Viljamsa"
url: https://lv.wikipedia.org/wiki/D%C5%BEodija_Viljamsa


---

Džodija Viljamsa (angļu: Jody Williams; dzimusi  1950. gada 9. oktobrī) ir amerikāņu politiskā aktīviste, plašāk zināma ar savu darbību pretkājnieku mīnu aizliegšanā, cilvēktiesību, īpaši sieviešu tiesību, aizstāvēšanā un mūsdienu pasaules drošības problēmu izpratnes veicināšanā. 1997. gadā viņai par paveikto pretkājnieku mīnu aizliegšanā piešķirta Nobela miera prēmija.


== Aktīvistes darbība ==
Viljamsa no 1992. līdz 1998. gadam darbojās kā koordinatore International Campaign to Ban Landmines (ICBL) kampaņā. Pirms tam viņa vienpadsmit gadus pavadīja dažādos ar karadarbību saistītos projektos Nikaragvā un Salvadorā, kur saskaņā ar Encyclopedia of Human Rights viņa "pavadīja 1980. gadus dzīvībai bīstamos apstākļos veicot cilvēktiesību darbību."Ar pieticīgu sākumu 1992. gadā Viljamsa un ICBL dramatiskā veidā sasniedza kampaņas mērķi: 1997. gadā diplomātiskā konferencē Oslo tika parakstīts starptautisks līgums, kas aizliedza pretkājnieku mīnas. Pēc trijiem mēnešiem viņai un ICBL tika piešķirta Nobela miera prēmija. Tobrīd Viljamsa kļuva par desmito sievieti un trešo ASV sievieti, kas balvas gandrīz simt gadu vēsturē šo balvu saņēmusi.


== Atsauces ==


== Ārējās saites ==
 Vikikrātuvē par šo tēmu ir pieejami multivides faili. Skatīt: Džodija Viljamsa.Encyclopædia Britannica raksts (angliski)
Brockhaus Enzyklopädie raksts (vāciski)
Enciklopēdijas Krugosvet raksts (krieviski)
"An Individual's Impact on Social and Political Change"
One on One – Jody Williams Archived 2011. gada 28. septembrī, Wayback Machine vietnē., intervija Al Jazeera English kanālā, 2011. gada martā (video, 25 min).
TED profils (angliski)