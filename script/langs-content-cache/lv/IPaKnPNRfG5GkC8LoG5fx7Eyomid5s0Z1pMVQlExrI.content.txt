revision: 3811517
title: "1976. gada neofici\u0101l\u0101 \u0161aha olimpi\u0101de"
url: https://lv.wikipedia.org/wiki/1976._gada_neofici%C4%81l%C4%81_%C5%A1aha_olimpi%C4%81de


---

1976. gada neoficiālā šaha olimpiāde notika no 1976. gada 24. oktobra līdz 15. novembrim Lībijas galvaspilsētā Tripolē. Tā tika rīkota kā alternatīva oficiālai 22. šaha olimpiādei, kas tajā pašā laikā tika izspēlēta Izraēlas pilsētā Haifā.


== Politiskās intrigas ==
Dažādu iemeslu dēļ 1974. gadā Argentīna, Irāna un Zviedrija atteicās no tiesībām rīkot 1976. gada šaha olimpiādi, līdz ar to FIDE par olimpiādes rīkotāju apstiprināja vienīgo atlikušo pretendentu Izraēlu. Tas izraisīja daudz strīdu, jo Padomju Savienība un citas Austrumu bloka valstis pēc Sešu dienu kara bija pārtraukušas diplomātiskas attiecības ar Izraēlu, bet visas arābu valstis neatzina Izraēlas valsti kopš tās izveidošanas. Protestējot pret FIDE lēmumu par šaha olimpiādes rīkošanas vietu, Austrumu bloka valstis ar Padomju Savienību priekšgalā boikotēja oficiālo olimpiādi Haifā. Arī arābu FIDE dalībvalstis atteicās spēlēt Haifā, bet tās vietā tajā pašā laikā rīkoja savu olimpiādi Tripolē.
Lai gan neoficiālā Tripoles olimpiāde bija  politiski uzlādēts notikums, faktiskais šaha spēlēs līmenis tajā bija zems. Neviena no šaha lielvalstīm uz Lībiju neatbrauca, tur nespēlēja neviens lielmeistars. Tikai Filipīnas, Itālija, un Urugvaja bija vienīgās valstis, kas nosūtīja komandas uz abām olimpiādēm, bet neviena no viņām nespēja iegūt medaļas kaut vienā no tām.Galvenais olimpiādes organizators bija Muammars Kadāfi.


== Olimpiādes rezultāti ==
Komandas sacentās turnīrā pēc Šveices sistēmas 13 kārtās.


== Skatīt arī ==
22. šaha olimpiāde


== Atsauces ==


== Ārējās saites ==
olimpbase.org: "The Against Chess Olympiad": Tripoli 1976 (angliski)