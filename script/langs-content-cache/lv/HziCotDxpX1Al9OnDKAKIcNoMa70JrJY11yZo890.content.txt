revision: 3848467
title: Valmiera Glass VIA (basketbols)
url: https://lv.wikipedia.org/wiki/Valmiera_Glass_VIA_(basketbols)


---

"Valmiera Glass / Vidzemes Augstskola", saīsināti "Valmiera Glass VIA", ir Latvijas basketbola klubs no Valmieras, kurš ir izveidots 2011. gadā. Spēlē Latvijas—Igaunijas Basketbola līgā un Latvijas Basketbola līgā (LBL). Komandas galvenais treneris ir Oskars Virsis. Mājas spēles "Valmiera Glass VIA" aizvada Vidzemes Olimpiskajā centrā.
Kā Vidzemes Augstskolas komanda Valmieras klubs sāka spēlēta LBL 3. divīzijā 2011. gadā. Sezonu vēlāk pacēlās uz LBL 2. divīziju, bet 2018. gadā, kad Valmieras spēcīgākais klubs "Valmiera/Ordo" bankrotēja, "Valmiera Glass VIA" ieņēma tā vietu LBL pamatturnīrā un arī tikko dibinātajā Latvijas—Igaunijas Basketbola līgā.
Nacionālajā basketbola līgā (LBL-2) klubu pārstāv jauniešu komanda "Bertānu Valmieras BS", kuras treneris ir Arnis Vecvagars.
2022. gada vasarā kluba vadībā iesaistījās basketbolisti Dāvis Bertāns un Dairis Bertāns, bet par galveno treneri kļuva Lietuvas speciālists Toms Keršis. No gados jauniem spēlētājiem komplektētā komanda sezonu iesāka neveiksmīgi, un pēc vairākiem graujošiem zaudējumiem lietuviešu treneris tika atbrīvots, bet komandas vadību pārņēma vietējais speciālists Oskars Virsis.2022.—2023. gada sezona Valmieras komandai bija nesekmīga. Tika pieļautas kļūdas gan komandas komplektācijā, gan trenera izvēlē (sezonas gaitā komandas vadību pārņēma Oskars Virsis), kā rezultātā komanda ieņēma priekšpēdējo 15. vietu Latvijas—Igaunijas Basketbola līgas regulārajā sezonā, uzvarot 6 spēlēs, savukārt Latvijas Basketbola līgas ceturtdaļfinālā piekāpās BK Ogre.


== Izcīnītās vietas ==


=== Latvijas Basketbola līga ===
2011.—2012. gada LBL sezona — LBL3 2. vieta regulārajā sezonā, LBL3 čempionu tituls izslēgšanas spēlēs; pārcēlās uz LBL3
2012.—2013. gada LBL sezona — LBL2 8. vieta regulārajā sezonā, ceturtdaļfināls izslēgšanas spēlēs
2013.—2014. gada LBL sezona — LBL2 8. vieta regulārajā sezonā
2014.—2015. gada LBL sezona — LBL2 5. vieta regulārajā sezonā, ceturtdaļfināls izslēgšanas spēlēs
2015.—2016. gada LBL sezona — LBL2 1. vieta regulārajā sezonā, ceturtdaļfināls izslēgšanas spēlēs
2016.—2017. gada LBL sezona — LBL2 4. vieta regulārajā sezonā, 2. vieta pēc izslēgšanas spēlēm
2017.—2018. gada LBL sezona — LBL2 5. vieta regulārajā sezonā, 4. vieta pēc izslēgšanas spēlēm; ieņēma "Valmiera/Ordo" vietu LBL1 un Lat-Est līgāSākot ar 2018. gadu iepriekšējā kluba vietu turnīros ieņēma jauns klubs "Valmiera Glass / Vidzemes Augstskola".

2018.—2019. gada LBL sezona — ceturtdaļfināls
2019.—2020. gada LBL sezona — sezona netika pabeigta (Covid19 pandēmija)
2020.—2021. gada LBL sezona — ceturtdaļfināls
2021.—2022. gada LBL sezona — ceturtdaļfināls
2022.—2023. gada LBL sezona — ceturtdaļfināls


=== Latvijas—Igaunijas Basketbola līga ===
2018.—2019. gada Latvijas—Igaunijas Basketbola līgas sezona — 12. vieta regulārajā sezonā
2019.—2020. gada Latvijas—Igaunijas Basketbola līgas sezona — sezona netika pabeigta (Covid19 pandēmija)
2020.—2021. gada Latvijas—Igaunijas Basketbola līgas sezona — 11. vieta regulārajā sezonā
2021.—2022. gada Latvijas—Igaunijas Basketbola līgas sezona — 10. vieta regulārajā sezonā
2022.—2023. gada Latvijas—Igaunijas Basketbola līgas sezona — 15. vieta regulārajā sezonā


== Atsauces ==


== Ārējās saites ==
Kluba oficiālā mājaslapa