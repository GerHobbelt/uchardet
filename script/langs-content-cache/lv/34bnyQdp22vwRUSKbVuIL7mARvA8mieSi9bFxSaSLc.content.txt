revision: 3187674
title: Latvijas Sporta muzejs
url: https://lv.wikipedia.org/wiki/Latvijas_Sporta_muzejs


---

Latvijas Sporta muzejs ir muzejs Rīgā, kura ekspozīcija veltīta fiziskās kultūras un sporta attīstībai Latvijā.
Muzejs atvērts 1990. gadā un tam par pamatu ir sporta vēstures entuziasta un kolekcionāra Voldemāra Šmidberga kolekcija. Muzejs atrodas Vecrīgā, netālu no Rīgas Kino muzeja un Latvijas Fotogrāfijas muzeja.


== Vēsture ==
Sporta muzeja izveides doma radās jau 20. gadsimta 30. gados, kad cirka atlēts Kārlis Vītoliņš nodeva savus sporta apbalvojumus Voldemāram Šmidbergam. 1974. gadā Šmidbergs atdāvināja savu kolekciju valstij. 1985. gadā tika nolemts par sporta muzeja izveidi, kas tika atklāts 1990. gada 1. janvārī. 1992. gada februārī muzejs ievācās nesen restaurētā Vecrīgas ēku kompleksā. Kopš 2001. gada muzejs atrodas Alksnāja ielā 9.
Latvijas Sporta muzejā apskatāmas medaļas, kausi, apbalvojumi, dokumenti, programmas, fotogrāfijas, afišas, plakāti, albumi, sporta inventārs un drēbes, sporta atribūtika, audio un video materiāli un periodiskie izdevumi.


== Muzeja atrašanas vieta ==
Rīga, Alksnāja iela 9


== Ārējās saites ==
Oficiālā mājaslapa