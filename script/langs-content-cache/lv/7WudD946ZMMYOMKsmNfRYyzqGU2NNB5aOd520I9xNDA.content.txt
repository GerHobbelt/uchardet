revision: 3780298
title: "Vilbaud\u012Bte"
url: https://lv.wikipedia.org/wiki/V%C4%ABpes_pagasts


---

Vīpes pagasts ir viena no Jēkabpils novada administratīvajām teritorijām, Daugavas labajā krastā. Robežojas ar sava novada Kūku un Mežāres pagastiem, pa Daugavu ar Jēkabpils novada Ābeļu pagastu, kā arī Līvānu novada Turku pagastu.


== Daba ==


=== Hidrogrāfija ===
Upes: Daugava, Nereta, Odze, Sokaža, Vilbaudīte.
Ūdenstilpes: Gruženieku ezers, Pāķu ezers, Plošu ezers.


== Vēsture ==
1935. gadā Daugavpils apriņķa (no 1941. gada Jēkabpils apriņķa) Vīpes pagasta (līdz 1925. gadam Mežmuižas pagasts) platība bija 81,9 km² un tajā dzīvoja 2366 iedzīvotāji. 1945. gadā pagastā izveidoja Mežāres un Vīpes ciema padomes, bet pagastu 1949. gadā likvidēja. Vīpes ciems ietilpa Krustpils (1949-1962) un Jēkabpils (pēc 1962. gada) rajonos. Vīpes ciemam 1966. gadā pievienoja likvidēto Ezeriešu ciemu, 1973. gadā daļu teritorijas pievienoja Kūku ciemam, 1977. gadā — Mežāres ciemam. 1990. gadā ciemu reorganizēja par pagastu. 2009. gadā Vīpes pagastu kā administratīvo teritoriju iekļāva Krustpils novadā. 2021. gadā Krustpils novadu iekļāva Jēkabpils novadā.


== Iedzīvotāji ==


=== Apdzīvotās vietas ===
Lielākās apdzīvotās vietas ir Vīpe (pagasta centrs), Bisenieki, Ezermuiža, Galvāni, Irģeni, Kučenieki, Landzāni, Mežarasas, Mežmuiža, Pāpuļi, Ploši, Podvinka, Poļakas, Slīpie, Stūrnieki, Trepe.


=== Ievērojamas personības ===
Frīdrihs Biders (1810—1894) — fiziologs, Tērbatas Universitātes profesors (1842), rektors (1858-1865)
Kārlis Kalve (1877—1903) — ainavu gleznotājs
Pēteris Kalve (1882—1913) — ainavu gleznotājs, viens no spalvas zīmējuma aizsācējiem Latvijā
Oto Šmits (1891—1956) — matemātiķis un polārpētnieks, Trepes muižas pārvaldnieka Frīdriha Ērgļa mazdēls
Alberts Vīksne (1896—1976) — Latvijas Bruņoto spēku un Latviešu leģiona virsnieks
Alberts Zvejnieks (1902—1987) — cīkstonis
Anita Garanča (1949—2015) — dziedātāja, vokālā pedagoģe, kordiriģente


== Saimniecība ==


=== Transports ===


== Izglītība un kultūra ==


== Atsauces ==