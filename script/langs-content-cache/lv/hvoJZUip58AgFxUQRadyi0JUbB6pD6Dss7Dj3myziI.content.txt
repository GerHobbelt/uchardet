revision: 3529750
title: "\"Liep\u0101jas Olimpisk\u0101 centra\" ledus halle"
url: https://lv.wikipedia.org/wiki/%22Liep%C4%81jas_Olimpisk%C4%81_centra%22_ledus_halle


---

"Liepājas Olimpiskā Centra" ledus halle, arī LOC halle, ir ledus halle Liepājā, Latvijā. Trešā lielākā, pēc sēdvietu un stāvvietu skaita, ledus halle Latvijā. Halle nodota ekspluatācijā 1998. gada novembrī. Kopš 2014. gada atrodas Liepājas Olimpiskā Centra pārziņā. Mājas spēles šajā arēnā aizvada HK Liepāja.


== Vēsture ==


=== Celtniecība ===
Ledus halles celtniecība sākās 1997. gadā, un 1998. gadā tā tika pabeigta.


=== Notikumi ===


==== Sports ====
Pēc halles pabeigšanas, šeit savu mājvietu rada HK Liepājas Metalurgs līdz pat 2013. gadam, kad likvidēto komandu ar nākamo gadu aizstāja "HK Liepāja".


== Mūsdienas ==
Kopš ledus halles uzbūvēšanas, halle ir pilsētnieku un tās viesu iecienīta vieta, lai nodarbotos ar slidošanu. Šeit mājo arī bērnu un jaunatnes hokeja centra komandas, kurās nodarbojas vairāk kā 150 jauno hokejistu.


== Infrastruktūra ==
Ledus hallē ir 1143 sēdvietas, kas sadalītas deviņos sektoros un 1140 stāvvietas. Izmantojot speciālo grīdas segumu, ledus halle iegūst grīdu un tā var tikt izmantota koncertu, pasākumu, izstāžu un kultūras pasākumu organizēšanai. Ledus hallē ir kafejnīca, modernas ģērbtuves, aprīkota trenažieru zāle, sauna, konferenču telpa, savukārt ledus halles otrajā stāvā atrodas hokeja preču veikals.


== Aizvadītie pasākumi ==


=== Sports ===
Liepājas Olimpiskā Centra ledus hallē HK Liepāja komanda aizvada Latvijas Virslīgas hokeja čempionāta spēles. Šeit ir notikušas KHL regulārā čempionāta spēles, Pasaules junioru čempionāti, sieviešu B grupas spēles, Kontinentālā Kausa sacensības, arī "Euro Hockey Challenge" turnīrs.


== Transports uz ledus halli ==


=== Autobuss ===
Gar halli iet A/S "Liepājas Sabiedriskais Transports" 1., 3., 6., 6A., 7., 8., 10., 11., 11A. un 25. autobusu maršruti. Brauciena ilgums līdz Liepājas pilsētas centram ir aptuveni 3 minūtes. Biļetes cena vienai personai ir € 0,70 (pērkot pie autobusa vadītāja € 0,80). Pietura atrodas pretī ledus halles stāvlaukumam.


=== Tramvajs ===
Netālu no halles iet 1. tramvaja maršruts. Brauciena ilgums līdz Liepājas pilsētas centram ir aptuveni 4 minūtes. Biļetes cena tāda pati kā autobusos. Pietura atrodas 200 metru attālumā no ledus halles.


=== Ledus halles autostāvvieta ===
Pie pašas ledus halles ir pieejama bezmaksas automašīnu stāvvieta.


== Ārējās saites ==
Liepājas Olimpiskā centra ledus halles mājaslapa
Latvijas hokeja federācijas mājaslapa
HK Liepāja mājaslapa


== Atsauces ==