revision: 2811329
title: "Saus\u0101 Daugava"
url: https://lv.wikipedia.org/wiki/Saus%C4%81_Daugava


---

Sausā Daugava ir Daugavas kreisā sānteka, ko no pamatgultnes atdala Doles sala. Sākas pie Rīgas HES aizsprosta, pēc kura uzcelšanas attekas augšgals aizbērts. Ūdensteci nodrošina tikai nelielās pietekas Bērzene, Ķekaviņa un Titurga, kā arī filtrācijas ūdeņi no HES aizsprosta drenāžas būvēm. Nevienmērīgās HES darbības dēļ Sausajā Daugavā reizumis veidojas pretplūsma.
Krastos atrodas Ķekavas pagasta apdzīvotās vietas Ķekava, Alejas, Katlakalns, kā arī Dolesmuiža un Annuška Doles salā.