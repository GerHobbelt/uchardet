revision: 3749397
title: Ventspils rajons
url: https://lv.wikipedia.org/wiki/Ventspils_rajons


---

Ventspils rajons bija administratīvā iedalījuma vienība LPSR (1949-1962, 1967-1990) un Latvijas Republikas (1990-2009) sastāvā. Tas atradās Kurzemes ziemeļrietumos un tas robežojās ar Talsu rajonu, Kuldīgas rajonu, Liepājas rajonu un Baltijas jūru.
Rajona centrs bija Ventspils pilsēta, kas pati neietilpa Ventspils rajonā un bija patstāvīga republikas pakļautības pilsēta ar savu pašvaldību.


== Izveide un reorganizācija ==
1949. gada 31. decembra administratīvi teritoriālās reformas rezultātā Ventspils apriņķis tika sadalīts Dundagas un Ventspils rajonos. 1952. - 1953. gadā Ventspils rajons ietilpa Liepājas apgabalā. 1956. gadā, likvidējot Alsungas rajonu, Ventspils rajonam pievienoja Jūrkalni, bet atdalīja Ziras. Laikā no 1962. gada aprīļa līdz 1967. gada janvārim Ventspils rajons bija sadalīts starp Talsu un Kuldīgas rajoniem. Pēc Latvijas Republikas atjaunošanas 1990. gadā rajona ciemi tika pārdēvēti par pagastiem.


== Teritoriālais iedalījums (1983) ==


=== Pilsētas ===
Piltene ar lauku teritoriju


=== Ciemi ===
Ances - Jūrkalnes - Popes - Puzes - Tārgales - Ugāles - Usmas - Užavas - Vārves - Ziru - Zlēku


== Teritoriālais iedalījums (2008) ==


=== Pilsētas ===
Piltene ar lauku teritoriju


=== Pagasti ===
Ances pagasts - Jūrkalnes pagasts - Popes pagasts - Puzes pagasts - Tārgales pagasts - Ugāles pagasts - Usmas pagasts - Užavas pagasts - Vārves pagasts - Ziru pagasts - Zlēku pagasts


== Iedzīvotāji ==


=== Iedzīvotāju skaita izmaiņas ===


== Likvidācija ==
Saskaņā ar 1998. gadā pieņemto "Administratīvi teritoriālās reformas likumu"  un 2008. gada "Administratīvo teritoriju un apdzīvoto vietu likumu"  2009. gada 1. jūlijā Ventspils rajons tika likvidēts un tā teritorijā izveidots Ventspils novads.


== Daba ==


=== Upes ===
Venta
Abava
Užava
Irbe
Lūžupe


=== Ezeri ===
Usmas ezers
Puzes ezers
Būšnieku ezers


=== Rezervāti ===
Moricsalas rezervāts


=== Līdzenumi ===
Usmas līdzenums


=== Purvi ===
Sārnates purvs
Lūžņas purvs
Vārves purvs
Vasenieku purvs


== Atsauces ==


== Ārējās saites ==
Ventspils rajona teritorijas izmaiņas pēckara gados[novecojusi saite]