revision: 2833648
title: "Kanopus-V \u2116 3"
url: https://lv.wikipedia.org/wiki/Kanopus-V_%E2%84%96_3


---

Kanopus-V № 3 (Канопус-В № 3) ir Krievijas Zemes tālizpētes pavadonis. Tas orbītā palaists 2018. gada februārī Roskosmos uzdevumā. To izmanto arī Krievijas Ārkārtas situāciju ministrija, Dabas resursu un ekoloģijas ministrija, Zinātņu akadēmija un Federālais hidrometeoroloģijas dienests.
Pavadonis paredzēts: kartogrāfijai; tehnogēno un dabas ārkārtas situāciju novērošanai; meža ugunsgrēku un lielu piesārņojumu atklāšanai; anomālu fizisku parādību reģistrēšanai, lai prognozētu zemestrīces; zemju izmantošanas kontrolei, noteiktu Zemes virsmas rajonu operatīvai novērošanai.
Kanopus-V № 3 tika izgatavots Krievijas uzņēmumā Korporacija VNIIEM; avioniku piegādāja Apvienotās Karalistes SSTL. Derīgā krava sastāv no diviem instrumentiem:

Panhromatiskā uzņemšanas sistēma (Панхроматическая съемочная система) ir viena kanāla attēlveidotājs 0,54 — 0,86 mikrometru diapazonā ar izšķirtspēju 2,1 metrs;
Daudzzonālā  uzņemšanas sistēma (Многозональная съемочная система) ir četru kanālu attēlveidotājs 0,46 — 0,84 mikrometru diapazonā ar izšķirtspēju 10,5 metri.


== Lidojuma gaita ==
Kanopus-V № 3 startēja 2018. gada 1. februārī 02:07UTC ar nesējraķeti Sojuz-FG/Fregat no Baikonuras kosmodroma. Kopā ar to tika palaisti arī pavadoņi Kanopus-V № 4, S-Net 1, S-Net 2, S-Net 3, S-Net 4, Lemur-2-Kadi, Lemur-2-TheNickMolo, Lemur-2-Jin-Luen, Lemur-2-UramChanSol, D-Star One Phoenix.
Pirmo attēlu Kanopus-V № 3 uzņēma 9. februārī.


== Atsauces ==


== Ārējās saites ==
Kanopus-V VNIIEM (krieviski)
Запуск КА «Канопус-В» № 3 и № 4 VNIIEM (krieviski)
Kanopus-V 1, 2 Gunter Dirk Krebs (angliski)