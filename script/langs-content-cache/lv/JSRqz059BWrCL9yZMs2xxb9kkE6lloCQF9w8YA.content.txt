revision: 3813518
title: "La\u0161u mui\u017Ea"
url: https://lv.wikipedia.org/wiki/La%C5%A1u_mui%C5%BEa


---

Lašu muižas (vācu: Rittergut Lassen) vai Veclašu jeb Tīzenhauzenu muižas kungu māja atradās Augšdaugavas novada Eglaines pagasta Lašos. Līdz 1920. gada agrārajai reformai muiža piederēja grāfu Pšezdzecku (Przeździecki) dzimtai. Līdz mūsdienām saglabājusies no sarkanajiem ķieģeļiem celtā saimniecības ēka, divu vārtu fragmenti, pils pamati un parks. 


== Vēsture ==
Veclašu muiža dibināta Livonijas ordeņvalsts laikā senajā sēļu Lašu pilskalnā ordeņa Dinaburgas komturejas lauksaimniecības vajadzībām (vācu: Ökonomiehof). Pēc ordeņa likvidēšanas hercogs Gothards 1562. gadā muižu piešķīra bruņiniekam Oto Taubem. No 1610. līdz 1728. gadam muižā saimniekoja Fītinghofu dzimta.19. gadsimta pirmajā pusē muiža piederēja Konstantīnam Tīzenhauzenam (1786—1853). No šiem laikiem saglabājies muižas robežstabs, uz kura redzams uzraksts 1855. Alt-Lassen Granyc. Tyzenhauz. Viņa meita Marija (1827—1890) apprecējās ar grāfu Aleksandru Pšezdzecki (1814—1871) un muiža pārgāja Pšezdzecku īpašumā. 
Viņu dēls Aleksandrs Konstantīns Pšezdzeckis (1846—1897) 19. gs. pēdējā ceturksnī lika uzcelt grandiozu muižas kungu māju neogotikas stilā. 
Muižas pēdējais īpašnieks bija Reinolds Pšezdzeckis (1884—1955).


== Atsauces ==


== Ārējās saites ==
Pšeždecku dzimtas ģenealoģija[novecojusi saite](vāciski)