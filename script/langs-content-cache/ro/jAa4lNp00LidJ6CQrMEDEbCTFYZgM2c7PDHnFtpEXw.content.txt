revision: 15507915
title: "Col\u021Be\u0219ti, Alba"
url: https://ro.wikipedia.org/wiki/Col%C8%9Be%C8%99ti,_Alba


---

Colțești, mai demult Sângeorgiu, (în maghiară  Torockószentgyörgy, în germană  Sankt Georgen) este un sat în comuna Rimetea din județul Alba, Transilvania, România.
Pe Harta Iosefină a Transilvaniei din 1769-1773 (Sectio 123), localitatea apare sub numele de „Sz. György” și “Thorotzko Szt.György”.


== Lăcașuri de cult ==


=== Biserica romano-catolică ===
Thoroczkay György și soția sa Pekri Krisztina au adus în Colțești călugări franciscani, construind, începând cu anul 1727, pe dealul din partea de nord a localității un complex monahal compus dintr-o mănăstire, biserică și claustru. Biserica a fost incendiată în anul 1849. Pe același loc a fost construită în 1867 actuala biserică. Pe corul din capelă sunt expuse stemele familiilor Thoroczkay și Rudnyánszky. Fosta mănăstire, biserica și claustrul franciscan sunt înscrise pe lista monumentelor istorice din județul Alba elaborată de Ministerul Culturii și Patrimoniului Național din România în anul 2010 (LMI AB-II-a-A-00209, AB-II-m-A-00209.01 și AB-II-m-A-00209.02). Adresa complexului monahal: sat Colțești nr.170.


=== Biserica unitariană ===
La mijlocul secolului al XVI-lea majoritatea populației satului a trecut la religia unitariană. În anul 1643 nobilul local Thoroczkay Zsigmond a construit turnul bisericii, fapt înscris pe o placă comemorativă incastrată în peretele dinspre stradă a turnului. Pe partea stângă a plăcii se vede stema familiei Thoroczkay. În anul 1703 satul, împreună cu toate bisericile (inclusiv cea unitariană) a fost incendiat, dar, prin efortul localnicilor, pagubele au fost după un timp înlăturate.


=== Biserica reformată ===
Biserica a fost construită de nobilul Ferenc Thoroczkay în secolul al XVII-lea. A suferit numeroase distrugeri. În forma sa actuală a fost terminată abea în anul 1890. Deasupra intrării în biserică este incastrată o placă comemorativă. În interiorul bisericii se găsește stema grofului Thoroczkay Miklós.


== Obiective turistice ==

Cetatea Trascăului, înscrisă pe lista monumentelor istorice din județul Alba, elaborată de Ministerul Culturii și Patrimoniului Național din România în anul 2010 (LMI AB-II-m-A-00208). Pe Harta Iosefină din 1769-73 apare cu numele “Altes Schloss” (“Vechiul Castel”).
Conacul Thoroczkay-Rudnyánszky
Fosta Mănăstire Franciscană, Biserica Romano-Catolică a mănăstirii și Claustrul Franciscan (toate trei monumente istorice).
Biserica Unitariană
Biserica Reformată-Calvină
Grădina statuară a lui Balázs Janó
Muzeul de etnografie
Casa Brassai Sámuel
Rezervația naturală Cheile Siloșului (3 ha).
Cheile Vălișoarei


== Personalități ==
Sámuel Brassai, cunoscut polihistor


== Note ==


== Bibliografie ==
Liviu Stoica, Gheorghe Stoica, Gabriela Popa (2009). Castles & fortresses in Transylvania: Alba County. Castele și cetăți din Transilvania: Județul Alba. Cluj-Napoca. ISBN 978-973-0-06141-3. Mentenanță CS1: Nume multiple: lista autorilor (link) 


== Vezi și ==
Cetatea Trascăului
Castrul roman de la Colțești
Scaunul Secuiesc al Arieșului
Lista monumentelor istorice din județul Alba


== Imagini ==

		
		
		


== Legături externe ==
  Materiale media legate de Colțești la Wikimedia Commons

Pagina Primăriei
Conacul Thoroczkai-Rudnyánszky din Colțești
Biserica Romano-Catolică cu fosta mănăstire franciscană Arhivat în 14 iulie 2014, la Wayback Machine.
Monumente uitate (Colțești - Thoroczkai-Rudnyánszky)
Grădina istorică Thoroczkai-Rudnyánszky
Colțești
Informații despre cetatea din localitate
Harta zonei
de  Colțești, Cheile Plaiului și Cheile Siloșului (inclusiv harta)
hu en  Culegerile de muzică populară din Colțești, Zenetudományi Intézet Hangarchívum, Hungaricana