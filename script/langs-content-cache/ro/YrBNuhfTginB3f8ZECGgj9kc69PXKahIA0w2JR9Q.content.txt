revision: 15450434
title: 800 de leghe pe Amazon
url: https://ro.wikipedia.org/wiki/800_de_leghe_pe_Amazon


---

800 de leghe pe Amazon (în franceză: La Jangada - Huit Cents lieues sur l'Amazone) este o povestire Jules Verne, publicată în 1881. În comparație cu alte povestiri publicate de Jules Verne, acesta nu este o povestire de ficțiune, ci o povestire de aventură.


== Intriga ==

Povestea începe la Iquitos, Peru, unde Joam Garral este proprietarul unei ferme prospere și tatăl a doi copii, Bénito, de 21 de ani și Minha, de 17 ani, care urmează să se căsătorească cu Manoël Valdez, un medic militar brazilian. Pentru a ajunge în Belém, Brazilia, unde se află mama lui Manoël de a cărei binecuvântare au nevoie, Joam Garral decide să construiască o plută gigantică, o jangada, cu ajutorul căreia să coboare pe cursul Amazonului și să parcurgă cele opt sute de leghe care îi despart de acea localitate.
La Belém, Joam plănuiește să își repare reputația, deoarece este căutat în Brazilia pentru o crimă pe care nu a comis-o. Dovada inocenței sale stă într-un mesaj criptat aflat în posesia lui Torres, care este de acord să pledeze pentru nevinovăția lui Garral, cu condiția ca acesta să îi permită să se căsătorească cu fiica sa. Când Torres este omorât, familia Garral trebuie să alerge contra cronometru pentru a decodifica mesajul, înainte ca Joam să fie executat.
În neajutorul eroilor vine și decesul judecătorului Ribeiro, cel care îl credea pe Joam ca el e nevinovat, cu 2 zile înaintea sosirii jangadei la Manao, o lovitură de teatru obișnuită în Călătoriile extraordinare ale lui Verne, care a petrecut multă vreme în sânul teatrului parizian, alături de Alexandre Dumas.


=== Capitolele cărții ===


== Un roman polițist pe cursul Amazonului ==
Aceasta este una dintre puținele cărți în care Jules Verne se aventurează pe tărâmul romanului polițist. El va mai aborda genul în Mathias Sandorf (1885) și O tragedie în Livonia (1904).
În paralel cu intriga polițistă, romanul conține o descriere biologică și geografică a Amazonului și a țărilor pe care acest fluviu le străbate, apelând la obișnuitele acte de bravură specifice operelor verniene: atacul caimanilor, descoperirea lui Fragoso (un veritabil omagiu adus lui Figaro de Beaumarchais, care amintește de Passeartout din Ocolul Pământului în optzeci de zile, Jo din Cinci săptămâni în balon și Michel Ardan din În jurul Lunii), migrația broaștelor țestoase (fenomen impresionant pe care autorul îl va relua în 1898 în Minunatul Orinoco), etc.


== Teme abordate în cadrul romanului ==
mitul casei călătoare dotate cu tot confortul, exemplificat aici de jangada (mit prezent în multe alte opere verniene: balonul din Cinci săptămâni în balon, proiectilul din De la Pământ la Lună și În jurul Lunii, submarinul Nautilus din 20.000 de leghe sub mări, elefantul de oțel din Casa cu aburi, vehiculul zburător din Robur Cuceritorul și Stăpânul lumii, sau insula cu elice din romanul omonim);
nevinovăția (temă abordată și în Mathias Sandorf și O tragedie în Livonia;
mesajul criptat (temă prezentă și în O călătorie spre centrul Pământului și Copiii căpitanului Grant)


== Lista personajelor ==
Araujo - pilotul jangadei
Cybèle - servitoare a familiei Garral
Fragoso - bărbier
Benito Garral - fiul fermierului
Joam Garral - alias Joam Dacosta, eroul romanului
Minha Garral - fiica fermierului, promisă lui Manoël
Yaquita Garral - fiica lui Magalhaes și soția lui Joam Garral
Vicente Jarriquez - judecător de drept
Lina - anagramă de la liană, servitoarea Minhei
Magalhaes - fermier peruvian de origine portugheză
Ortega
Padre Passanha - confesorul familiei
Juge Ribeiro - evocat în a doua parte a romanului, moare înaintea sosirii lui Joam Garral în Brazilia
Torrès - personajul negativ al cărții
Manoel Valdez - cel mai bun prieten al lui Bénito și logodnicul Minhei
Dna Valdez - singurul părinte în viață al lui Manoël


== Adaptări ==
1959 - 800 de leghe pe Amazoane, regizor Emilio Gómez Muriel cu Carlos López Moctezuma și Elvira Quintana
1993 - Eight Hundred Leagues Down the Amazon, film în regia lui Luis Llosa, cu Daphne Zuniga și Adam Baldwin
2001 - Les voyages extraordinaires de Jules Verne - La Jangada [1]
2008 - 800 de leghe pe Amazon, desen animat difuzat de Vela Entertainment, 48 min.


== Traduceri în limba română ==
1935 - 800 leghe dealungul Amazonei (2 vol.), Ed. Cugetarea, traducere Ion Pas, 240 pag.
perioada interbelică - Opt sute leghe pe Amazon, Ed. Națională-Ciornei, 228 pag.
1974 - 800 de leghe pe Amazon, Ed. Ion Creangă, Colecția "Biblioteca pentru toți copiii", nr. 34, traducere Paula Găzdaru, 292 pag.
1981 - 800 de leghe pe Amazon, Ed. Ion Creangă, Colecția "Jules Verne", nr. 27, traducere Paula Găzdaru, 236 pag.
1993 - 800 de leghe pe Amazon, Ed. Eden, seria "Juvenalia", traducere Ion Pas, 244 pag., ISBN 973-9141-45-5
1998 - Opt sute de leghe pe Amazon, Ed. Vizual, 248 pag., ISBN 973-587-110-6
2003 - 800 de leghe pe Amazon, Ed. Donaris, 160 pag., ISBN 973-86278-4-2
2010 - 800 de leghe pe Amazon, Ed. Adevărul, Colecția "Jules Verne", vol. 27, traducere Adriana-Rodica Ștefănescu, 280 pag., ISBN 978-606-539-172-7


== Note ==


== Legături externe ==

La Jangada, de Jules Verne