revision: 15243877
title: "Casa Memorial\u0103 \u201EIlie Pintilie\u201D"
url: https://ro.wikipedia.org/wiki/Casa_Memorial%C4%83_%E2%80%9EIlie_Pintilie%E2%80%9D


---

Casa memorială Ilie Pintilie a fost un muzeu memorial înființat în 1959 în casa în care s-a născut și a trăit militantul comunist Ilie Pintilie (1903-1940) în municipiul Iași. Casa s-a aflat pe Șoseaua Iași-Ciurea nr. 28 (astăzi Bulevardul Poitiers), la poalele Dealului Cetățuia, lângă linia de cale ferată Iași-Vaslui.
În această casă a trăit între anii 1922-1935 liderul sindical Ilie Pintilie. Ulterior, în casa sa a fost organizat un muzeu al mișcării muncitorești ieșene, aici aflându-se totodată documente referitoare la acțiunile proletariatului ieșean. Aici erau aduși pionierii pentru a li se explica „trecutul glorios” al mișcării comuniste.
După căderea regimului comunist casa a fost vandalizată și a fost demolată într-o noapte fără ca autorii să poată fi identificați.


== Note ==


== Bibliografie ==
Const Cloșcă, Magda Davidescu, Casa Memorială „Ilie Pintilie”, Editura Muzeul de Istorie a Moldovei, 1975, 23 de pagini.
Savel Davicu, „Casa memorială Ilie Pintilie - un nou monument istoric al Iașului”, Studii, Revistă de istorie, anul XIII, nr. 2, 1960 Arhivat în 15 mai 2014, la Wayback Machine., p. 241-247.