revision: 15244234
title: Castelul Teleki din Luna de Jos
url: https://ro.wikipedia.org/wiki/Castelul_Teleki_din_Luna_de_Jos


---

Castelul Teleki, situat în localitatea Luna de Jos, județul Cluj, a fost construit în perioada 1650-1700 de către familia nobiliară transilvană Teleki.


== Istoric ==
Construcția castelului a început în a doua parte a secolului al XVII-lea, fiind terminată în 1700 de către Pál Teleki (1677-1731), filantrop și susținător al lui Francisc Rakoczi II în războiul curut.
Ca represalii pentru susținerea lui Rakoczi, armata imperială distruge clădirea. Din vechiul castel a mai supraviețuit doar turnul sudic, de vânătoare, cu o înălțime de circa 35 m și parțial parcul. Restul castelului a fost demolat din ordinul împăratului Austriei după 1700. 
Piatra rezultată din demolare a fost folosită în secolul următor, la construirea unui zid lung de circa 700 m, gros de un metru și înalt de 4 m, și a unui nou pavilion neoclasic cu parter, etaj și șarpantă, dispus într-un mic parc. Odată cu venirea guvernării comuniste, această clădirea a fost transformată în sediu de CAP.
După 1980 o porțiune de 500 m de zid a fost demolat și piatra valorificată. Actualmente clădirea neoclasică este sediul unui centru de asistență socială și protecție pentru copii. Se mai păstrează circa 200 m din zid in jurul Spitalului din localitate. Parcul castelului cuprinde arbori cu vârsta de peste 500 ani (stejari, fagi, castani).


== Bibliografie ==

Pintilie, Mariana, Pintilie, Dorin, Comuna Dăbâca: studiu monografic, Editura Eurodidact, Cluj-Napoca, 2001 ISBN 973-85092-4-6, p. 43-44
Repertoriul arheologic al județului Cluj, Cluj-Napoca, 1992.
Liviu Stoica, Gheorghe Stoica, Gabriela Popa (2008). Castles & fortresses in Transylvania: Cluj County. Castele și cetăți din Transilvania: Județul Cluj. Cluj-Napoca. ISBN 978-973-0-05364-7. Mentenanță CS1: Nume multiple: lista autorilor (link) 


== Galerie de imagini ==

		
		
		


== Note ==


== Legături externe ==

de  Burgenwelt (Informații despre castel) Arhivat în 10 martie 2008, la Wayback Machine.
de  Burgenwelt (Fotografii cu castelul) Arhivat în 10 martie 2008, la Wayback Machine.
de  Scurtă descriere a castelului Arhivat în 8 octombrie 2007, la Wayback Machine.
de  Imagini ale castelului Arhivat în 27 septembrie 2007, la Wayback Machine.


== Vezi și ==
Lista cetăților din județul Cluj