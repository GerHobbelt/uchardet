revision: 15691889
title: Gruia Stoica
url: https://ro.wikipedia.org/wiki/Gruia_Stoica


---

Gruia Stoica (n. 1968, Toflea, Brăhășești, Regiunea Galați, România) este un om de afaceri, investitor și manager român.
El este președintele Grampet Group, un holding din sectorul transportului feroviar de marfă și din sectorul industriei feroviare din România și din Europa Centrală și de Sud-Est.


== Biografie ==
Din octombrie 2012, Gruia Stoica este președintele Consiliului de Afaceri România-Kazahstan ca o recunoaștere a viziunii sale și a activității susținute de dezvoltare economică strategică la nivel înalt.Gruia Stoica a absolvit Universitatea Politehnică din București, iar apoi a obținut o diplomă de Master în Structura Fină a Materialelor Metalice. Parcursul educațional îi este completat cu absolvirea unor cursuri în diverse instituții de învățământ superior din România: Colegiul Național de Apărare, Universitatea Națională de Apărare Carol I, și Societatea Academică Europa de Mâine, fiind în acest moment și vicepreședinte al Colegiului Național de Apărare. În 2012, în Top 500 miliardari, editat de revista Forbes România, Gruia Stoica era situat pe locul 8, iar în Top 300 cei mai bogați români, editat de revista Capital, Gruia Stoica era situat pe locul 10. În 2022 deținea, împreună cu Vasile Didilă, o avere estimată la 1,2 miliarde de lei, iar Grup Feroviar Român era operatorul de transport feroviar de marfă zonal cu peste 20% din traficul internațional. Grampet Group numără peste 8.500 de angajați, atât în România, cât și în străinătate.


== Debutul în afaceri ==
Ziarul Libertatea:
Revista Forbes:
Ziarul Adevărul, 8 noiembrie 2010 - Doi oameni de afaceri din Galați acuzați de devalizarea CFR:


== Activitate profesională ==
În 1999, Gruia Stoica a pus bazele Grampet Group, unul din cei mai importanți actori  din Europa Centrală și de Est în domeniul transportului feroviar și furnizor de servicii logistice, care astăzi numără aproximativ 9.000  de angajați, atât în România, cât și în străinătate. Gruia Stoica și-a propus încă de la început obiectivul de a conecta, printr-o rețea feroviară, extremitatea Vestică și cea Estică a continentului european. Grampet Group este prezent în 9 țări europene: Germania, Austria, Ungaria, Serbia, Muntenegru, Bulgaria, România, Moldova și Ucraina, reușind astfel să conecteze Marea Nordului la Marea Neagră și Marea Adriatică, prin instituirea unei reale, coloane vertebrale de fier” care se întinde de-a lungul întregii Europe.
Prin proiectele de dezvoltare viitoare, Gruia Stoica urmărește să conecteze pe cale ferată Marea Nordului cu Marea Chinei de Est, ceea ce ar reprezenta un culoar care unește Oceanul Atlantic cu Oceanul Pacific. Ca o recunoaștere a activității sale strategice și de dezvoltare vizionară, în octombrie 2012, Gruia Stoica a fost numit în funcția de președinte al Consiliului de Afaceri România-Kazahstan.
Gruia Stoica a început activitatea în lumea afacerilor la doar de 21 de ani,  în 1990,  anul în care a luat ființă prima lui societate. Din 1990 până în prezent a deținut numai poziții de top management, fiind responsabil cu dezvoltarea strategică a holdingului Grampet Group.
Din cadrul Grampet Group fac parte câteva nume importante pentru industria feroviară românească, precum: Grup Feroviar Român – cel mai mare operator feroviar privat de marfă, Remar Pașcani – fabrică de construcție, reparare și dezvoltare de material rulant, Reva Simeria - fabrică de construcție, reparare și dezvoltare de material rulant, Reloc Craiova – fabrică de reparații locomotive.
De asemenea, Gruia Stoica a reușit să extindă activitatea grupului de companii pe care îl conduce, înființând și dezvoltând societăți comerciale în opt  țări europene: Germania (Eurorail Logistics Germany – casă de expediție), Austria (Grampetcargo Austria – casă de expediție și viitor operator de transport), Ungaria (Train Hungary – operator de transport feroviar de marfă și Grampet Debrecen Vagonyar – fabrică de reparații și construcții de material rulant cu tradiție de peste un secol), Bulgaria (Bulgarian Railway Company – operator de transport feroviar de marfă), Serbia (Eurorail Serbia – casă de expediție), Muntenegru, Ucraina (Eurorail Ukraine – casă de expediție), Republica Moldova  (Eurorail Company  - casă de expediție). 
În luna ianuarie 2013, Gruia Stoica a anunțat că Grampet Group a achiziționat Electroputere Craiova
, cel mai cunoscut brand al industriei feroviare românești și unul dintre cele mai cunoscute branduri românești de-a lungul timpului, subliniind totodată faptul că își dorește ca în cel mai scurt timp să repornească uzina de la Electroputere și să reînceapă producția de locomotive sub marca  Electroputere Craiova.


== Controverse ==


=== Grupul Feroviar Român ===
Gruia Stoica este anchetat împreună cu tatăl și fratele său, de DIICOT, într-un dosar care datează din 2005, privind privatizarea companiei Transbordare Vagoane Marfă. Instanța a dispus sechestru pe bunurile și activele firmei lui Stoica. Stoica este urmărit penal pentru evaziune fiscală, spălare de bani, fals în înscrisuri și abuzuri comise de acționarii companiei și fosta conducere. Dosarul vizează și alte companii ale omului de afaceri, pe lângă Transbordare Vagoane Marfă SA, Grupul Feroviar Român (GFR),  și Rapid Com SRL. Urmărirea penală a fost extinsă timp de mai mulți ani, iar dosarul a trecut inclusiv pe la Curtea Constituțională. Procurorii au obținut o expertiză care atestă un prejudiciu de peste 30 de milioane de euro. Gruia Stoica a negat orice infracțiune susținându-și nevinovăția.


=== Privatizare CFR Marfă ===

In 2013 a fost declarat castigator al licitatiei privind vanzarea CFR MARFA. Deoarece vanzatorul(statul roman) nu si-a indeplinit conditiile suspensive in conformitate cu contractul de privatizare, vanzarea nu a mai avut loc.


=== Complexul Energetic Oltenia ===
La 29 ianuarie 2014, Stoica a fost arestat de DNA într-un dosar în care este anchetat de cumpărare de influență. Acesta este acuzat că i-ar fi dat 3 milioane de euro avocatului său, Doru Boștină, pentru a afla prețul cerut de CFR Marfă, principalul concurent al GFR, la o licitație organizată de Complexul Energetic Oltenia. Licitația avea ca obiect transportarea cărbunelui pe o perioadă de 3 ani, începând cu 1 aprilie 2014, cu o valoare estimată de peste 100 milioane euro. Următoarea zi, instanța a decis arestarea preventivă a acestuia pentru 29 de zile.
Pe 12 februarie 2014, Stoica a fost trimis în judecată de DNA. 


== Note ==


== Legături externe ==
ro Gruia Stoica a fost desemnat Președintele Consiliului de Afaceri România-Kazahstan.
ro Consiliul de Afaceri Romania-Kazakhstan devine operational
Gruia Stoica - locul 8 - TOP: cei mai bogati 10 oameni de pe Bursa, 29 octombrie 2012, Ionut Sisu, wall-street.ro
Gruia Stoica a cumpărat divizia de producție locomotive a Electroputere și Reloc Craiova, 31 ianuarie 2013, Mirabela Tiron, Ziarul financiar
ro Grampet Group, o afacere transnationala Arhivat în 10 decembrie 2012, la Wayback Machine.
ro Site-ul oficial Grampet Arhivat în 16 martie 2013, la Wayback Machine.
Cum a ajuns fierarul Gruia „locomotiva“ țării, 10 noiembrie 2010, Sorin Ghica, Adevărul
Cine este Gruia Stoica, câștigătorul CFR Marfă. De la afacerist în satul de romi Toflea la vânzător de dălți și operator feroviar. Acum, „regele vagoanelor“, 20 iunie 2013, Adina Vlad, Adevărul