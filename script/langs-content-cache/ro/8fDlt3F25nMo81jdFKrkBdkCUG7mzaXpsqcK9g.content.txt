revision: 15183735
title: "Omul care voia s\u0103 fie rege (film)"
url: https://ro.wikipedia.org/wiki/Omul_care_voia_s%C4%83_fie_rege_(film)


---

Omul care voia să fie rege (titlu original: The Man Who Would Be King) este un film american și britanic  din 1975 în Technicolor regizat de John Huston. Scenariul este scris de Huston și Gladys Hill și se bazează pe o povestire omonimă de Rudyard Kipling. Rolurile principale au fost interpretate de actorii Sean Connery, Michael Caine, Saeed Jaffrey și Christopher Plummer (ultimul în rolul scriitorului Kipling). Filmul prezintă povestea a doi ofițeri retrași din armata britanică care urmăresc să ajungă regi ai Kafiristanului din estul Afganistanului. La începutul anilor 1954, Humphrey Bogart și-a exprimat dorința de a juca într-o ecranizare a The Man Who Would Be King și a purtat discuții în acest sens cu John Huston.


== Povestire ==

Povestirea originală a fost publicată inițial în The Phantom Rickshaw and other Eerie Tales (Volumul 5 al Indian Railway Library, de către A. H. Wheeler & Co din Allahabad în 1888).
Povestea este inspirată de isprăvile lui James Brooke, un englez care a devenit primul Rajah alb al statului Sarawak din Borneo; și de călătoriile aventurierului american Josiah Harlan, căruia i s-a acordat titlul permanent de Prinț al Ghorului și urmașilor săi. Conține o serie de mai multe alte elemente reale cum ar fi localizarea povestirii în Kafiristan aflat în estul Afganistanului și aspectul european al majorității locuitorilor acestuia (poporul Nuristani); iar finalul este modelat după întoarcerea capului decapitat al exploratorului Adolf Schlagintweit din Kaxgar.


== Distribuție ==
Sean Connery ca Daniel Dravot
Michael Caine ca Peachy Carnehan
Christopher Plummer ca Rudyard Kipling
Saeed Jaffrey ca Billy Fish
Doghmi Larbi ca Ootah
Jack May -  District Commissioner
Karroom Ben Bouih - Kafu Selim
Mohammad Shamsi ca Babu
Albert Moses ca Ghulam
Paul Antrim ca Mulvaney
Graham Acres ca Ofițer
The Blue Dancers of Goulamine - Dansatori
Shakira Caine ca Roxanne


== Coloană sonoră ==
Maurice Jarre a realizat muzica acestui film și a invitat muzicieni clasici indieni pentru a participa la înregistrări alături de orchestra simfonică europeană tradițională, amestecând diferite stiluri muzicale, în general inspirându-se din cântecul irlandez "The Minstrel Boy" (împreună cu versurile lui Reginald Heber din "The Son of God Goes Forth to War"). Interpretarea fină a Minstrel Boy îi aparține lui William Lang, mai târziu fiind cântată de Black Dyke Band și de Orchestra Simfonică din Londra. 


== Premii și nominalizări ==
Filmul a fost nominalizat la patru Premii Oscar:
Cele mai bune decoruri – Alexander Trauner, Tony Inglis, Peter James
Cel mai bun scenariu adaptat – John Huston, Gladys Hill
Cele mai bune costume – Edith Head
Cel mai bun montaj – Russell LloydMaurice Jarre a fost nominalizat la Premiul Globul de Aur pentru cea mai bună coloană sonoră.
Head a fost nominalizat la Premiul BAFTA pentru cele mai bune costume, iar Oswald Morris la Premiul BAFTA pentru cea mai bună imagine.


== Note ==

Kipling, Rudyard (2008). The Man Who Would Be King. NuVision Publications. ISBN 978-1-59547-609-8. 


== Legături externe ==
Omul care voia să fie rege la Internet Movie Database 
Omul care voia să fie rege (film) la CineMagia 
http://www.hbo.ro/movie/omul-care-voia-sa-fie-rege_708
http://tv.acasa.ro/omul-care-voia-sa-fie-rege/joi
Omul care voia să fie rege (film) la Allmovie
Omul care voia să fie rege (film) la TCM Movie Database
The Man Who Would Be King în Catalogul Institutului American de Film
The Man Who Would Be King la Box Office Mojo
The Man Who Would Be King la Rotten Tomatoes
The Man Who Would Be King – starpulse.com


== Vezi și ==
Listă de filme americane din 1975
1975 în film