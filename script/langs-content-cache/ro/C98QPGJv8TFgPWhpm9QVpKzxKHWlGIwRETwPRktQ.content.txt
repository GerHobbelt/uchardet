revision: 15507288
title: Vitellius
url: https://ro.wikipedia.org/wiki/Vitellius


---

Aulus Vitellius Germanicus (24 septembrie 15 - 22 decembrie 69) a fost împărat roman din 17 aprilie 69 până în 22 decembrie 69, unul din împărații aparținând Anului celor patru împărați.
Apropiat al împăraților Caligula, Claudius și Nero și în continuă competiție pentru prietenia împăratului (Nero)  cu Petronius, consul în 48, guvernator (proconsul) al Africii (61), Vitellius este numit de Galba, în decembrie 68, guvernator al Germaniei Inferior. Proclamat împărat de legiunile din provinciile revoltate împotriva lui Galba (1 ianuarie 69), Vitellius își trimite trupele în Italia. 
La Bedriacum (14 aprilie 69), în apropiere de Cremona, legiunile lui obțin victoria asupra lui Otho (proclamat împărat la 15 ianuarie 69 după asasinarea lui Galba), patru zile mai târziu Vitellius fiind recunoscut împărat și de către Senat. 
După proclamarea ca împărat a lui Vespasian, la 1 iulie 69, de către legiunile din Orient, depășit de evenimente, Vitellius rămâne inactiv la Roma. Legiunile trimise de Vespasian, obțin la 24 octombrie o victorie categorică la Cremona. Este ucis la 20 decembrie 69 în timpul luptelor de stradă pentru cucerirea Romei, de forțele lui Vespasian.


== Legături externe ==

Suetonius -Viața lui Vitellius
De Imperatoribus Romanis Vitellius
Vitellius Arhivat în 29 iunie 2012, la Wayback Machine.
Life of Vitellius (Suetonius; English translation and Latin original)
Cassius Dio, Book 64
Continuité gentilice et continuité sénatoriale dans les familles sénatoriales romaines à l'époque impériale, 2000
Kelly, Benjamin (2007). „Riot Control and Imperial Ideology in the Roman Empire”. Phoenix. Toronto: University of Toronto Press, Classical Association of Canada. 61 (1/2): 150–176. 
Biography at livius.org Arhivat în 29 iunie 2012, la Wayback Machine.
Biography at De Imperatoribus Romanis
Aulus Vitellius entry in historical sourcebook by Mahlon H. Smith