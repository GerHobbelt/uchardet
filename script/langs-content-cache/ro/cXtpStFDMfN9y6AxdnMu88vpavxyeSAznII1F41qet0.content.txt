revision: 13753616
title: Ronda
url: https://ro.wikipedia.org/wiki/Ronda


---

Ronda este un oraș în sudul Spaniei, provincia Málaga, Andaluzia. Are cca 36.000 de locuitori (2011).


== Date geografice ==
Orașul se află la 113 km vest de capitala provinciei (Málaga) și la cca 50 km nord de litoralul Costa del Sol. Este situat la o altitudine medie de 723 m, în zona muntoasă Serrania de Ronda.
Localitatea este străbătută de râul Guadalevin care taie orașul în două, formând canionul El Tajo, cu o adâncime de peste 100 m.


== Obiective turistice ==
Cele trei poduri peste canionul El Tajo, care unesc partea veche și partea nouă a orașului: "Puente Romano" ("Podul roman", "Puente San Miguel"), "Puente Viejo" ("Podul vechi", "Puente Arabe") și "Puente Nuevo" ("Podul Nou").
Arena de coridă "Plaza de Toros de Ronda" ("Real Maestranza de Caballeria de Ronda"), inaugurată în 1785, una dintre cele mai vechi arene din Spania.
Vestigiile maure "Baños árabes" (“Băile arabe”, din sec. XIII-XIV), moscheea arabă și "Palacio del Rey Moro". "Palacio del Rey Moro" (“Palatul regelui maur”), pe marginea canionului El Tajo, este fosta reședință a emirilor mauri care au condus emiratul de Ronda.


== Vezi și ==
Listă de orașe din Spania


== Legături externe ==