revision: 15520156
title: Naufragiu
url: https://ro.wikipedia.org/wiki/Naufragiu


---

Naufragiu reprezintă un accident nautic produs din cauze diferite ce are ca rezultat scufundarea, ruperea navei sau eșuarea acesteia pe coastă, pe un banc stâncos sau pe recifuri. 
De asemenea, se consideră a fi naufragiu și plutirea la întâmplare a unei nave părăsite de echipaj, în urma unui pericol al mării. 
Nu se consideră naufragiu punerea pe uscat a navei ca urmare a fundului mic sau a acțiunii mareelor. 
Eșuarea navei în sens de naufragiu trebuie să fie o punere fermă pe uscat, care implică un pericol grav și necesită operațiuni de recuperare a nevei (ranfluare) și de repunere în stare de plutire, indiferent dacă nava are sau nu spărturi sau alte avarii. 
În limbajul maritim obișnuit, termenul naufragiu este atribuit oricărui sinistru grav și cu deosebire când se soldează cu pierdere totală, indiferent de cauza care l-a produs. 


== Cauze ==
Naufragiile se pot produce din mai multe cauze, care pot fi:

deteriorarea sau defectarea structurală a navei
pierderea stabilității
eroare umană de navigație
stare de oboseală excesivă a echipajului
condiții meteorologice nefavorabile (valuri, vânt, furtună)
acte de război sau de piraterie
funcționarea necorespunzătoare a instrumentelor de navigație
tsunami


== Vezi și ==
Epavă


== Legături externe ==


== Bibliografie ==
Lexicon maritim englez-român, București: Editura Științifică, 1971


== Legături externe ==

Naufragii și naufragiați Arhivat în 8 august 2014, la Wayback Machine., 23 martie 2013, Dan Cârlea, Ziarul Lumina
Cele mai grave naufragii din ultimii 15 ani[nefuncțională], 4 februarie 2006, Lieselotte Millitz-Stoica, România liberă