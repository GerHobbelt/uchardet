revision: 15691851
title: "Ion \u021Airiac"
url: https://ro.wikipedia.org/wiki/Ion_%C8%9Airiac


---

Ion Țiriac (n. 9 mai 1939, Brașov) este un fost jucător profesionist de tenis român, jucător de hochei pe gheață, și actualmente un influent om de afaceri în Germania, Spania și România.


== Biografie ==
Ion Țiriac și-a pierdut tatăl la vârsta de zece ani. Tatăl lui a locuit pe aceeași stradă și a lucrat în aceeași fabrică cu Günther Bosch.Între 1958 și 1964 a fost membru al echipei de hochei pe gheață a României, cu care a participat la Jocurile Olimpice de Iarnă din Innsbruck și la Campionatele Mondiale.În 1970, a câștigat împreună cu Ilie Năstase turneul de la Roland Garros. Talentul său pe teren s-a materializat mai ales la dublu, câștigând alături de Ilie Nastase, în afară de Roland Garros, numeroase alte turnee precum Foro Italico, Open Philadelphia Indoor (1970), Monte Carlo Open, Open Suedia, Italian Open și Canadian Open (1972), Arymehr Cup (1977), alături de Guillermo Villas la Baltimore International și Nice International (1977), Volvo International (1979) și, alături de Adriano Panatta, Campionatului Mondial de tenis, Sao Paolo (1974). Țiriac a fost component al echipei României în Cupa Davis între anii 1959 și 1978, disputând trei finale, cu SUA, în 1969, 1970 și 1972, în toate trei avându-l ca partener pe Ilie Năstase.
Din 1984 până în 1993 a fost managerul lui Boris Becker, tenismen german de clasă mondială.Ion Țiriac este deținătorul licenței turneului de tenis BCR Open Romania din anul 1996. A zecea ediție a turneului (care a avut loc în luna septembrie a anului 2005) a oferit premii în valoare de 302.000 euro. Câștigătorul trofeului competiției, Florent Serra, a primit un cec în valoare de 44.100 euro.
Între anii 1998 și 2004, a deținut funcția de Președinte al Comitetului Olimpic Român.Ion Țiriac este, de asemenea, unul dintre cei mai bogați români, fiind proprietarul unui număr mare de firme în domeniul bancar, auto și cel al transporturilor. Este primul român care a intrat în lista Forbes a miliardarilor lumii fiind cotat ca având o avere personală în jur de 1,1 miliarde dolari în martie 2007. În 2022 averea lui era cotată la 8,5 miliarde de lei, înglobată în Țiriac Holdings, care cuprindea peste 40 de companii private din domeniile comerțului auto, imobiliarelor, serviciilor financiare, operațiunilor de leasing și transport aerian, dar și în supraveghere și protecție.Țiriac a fost căsătorit între anii 1963 și 1965 cu Erika Braedt, jucătoare de handbal. Are copii cu Mikette von Issenberg (model; mama lui Ion Țiriac jr.) și cu Sophie Ayad (ziaristă din Egipt; doi copii, Karim Mihai și Ioana Natalia).


== Distincții ==
În anul 1971, a fost decorat cu Ordinul Muncii Clasa I.


=== Finale de Grand Slam ===


==== Dublu 2 (1-1) ====


=== Finale de Grand Prix și WCT Tour 46 (22-24) ===


==== Simplu 1 (0-1) ====


==== Dublu 46 (22-24) ====
Key


== Note ==


== Cărți publicate ==
Țiriac, Ion; Năstase, Ilie (1972). Ar fi fost prea frumos.... Editura Stadion. OCLC 8-9-542006-5.
Țiriac, Ion (1974). Victorie cu orice preț. Editura Stadion.  OCLC 8-9-542001-7.


== Vezi și ==
Țiriac Collection
Lista românilor după avere


== Legături externe ==
Ion Țiriac la ATP
Ion Țiriac, printre cei mai buni tenismeni ai lumii. Lista românilor din Hall of Fame-ul mondial, 1 februarie 2013, Andrei Militaru, AdevărulArticole biografice

Capitalistul socialist: Ion Tiriac[nefuncțională], 26 iulie 2004, Marina Constantinoiu, Jurnalul Național
„Agentul” Ion Țiriac fenta Securitatea cu note inofensive, 30 ianuarie 2010, Mirela Corlățan, Evenimentul zileiInterviuri

Țiriac, în presa spaniolă: "Duc o viață de vagabond, de țigan", 9 martie 2011, Mihai Mateaș, Adevărul