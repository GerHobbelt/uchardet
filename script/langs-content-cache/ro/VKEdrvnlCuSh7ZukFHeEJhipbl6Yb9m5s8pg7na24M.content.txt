revision: 15682021
title: Ioan Nepomuc Carol
url: https://ro.wikipedia.org/wiki/Ioan_Nepomuk


---

Sfântul Ioan Nepomuc (cehă: Jan Nepomucký, germ.: Johannes von Nepomuk, latină: Ioannes Nepomucenus) (n. 1340, Nepomuk⁠(d), Plzeňský kraj, Cehia – d. 20 martie 1393, Praga, Regatul Boemiei) a fost un preot și martir creștin din Praga, născut „Johannes Welflin” în „Pomuk”, localitate din Boemia de vest.


== Viața ==
Ioan Nepomuk a fost vicar în Praga din 1389, în timpul arhiepiscopului Johann von Jenstein. În această postură el se opune regelui Venceslau al IV-lea al Boemiei (1361-1419), neacceptând abatele numit de rege. A fost amestecat în intrigi bisericești contra regelui, ceea ce a dus la schingiuirea lui și apoi la aruncarea lui în râul Vltava (Moldau), unde s-a înecat.
Mormântul său, care este o capodoperă din punct de vedere cultural și artistic și care conține 16,5 tone de argint, a fost realizat de Joseph Emanuel Fischer von Erlach, se găsește în Catedrala din Praga.


== Legende și reprezentări ==

Legenda spune că Ioan Nepomuk a fost schingiuit și omorât, fiind aruncat în Vltava de pe „Podul Carol”, deoarece a respectat secretul sacramental al spovedei și nu a vrut să-i divulge regelui Wenzel păcatele mărturisite lui de soția regelui.
În anul 1721 a fost canonizat de papa Benedict al XIII-lea (1724-1730).
Ioan Nepomuk este sfântul patron al:

Boemiei;
preoților, corăbierilor, plutașilor și morarilor;
podurilor;
al celor care păstrează o taină.Cea mai importantă statuie a lui se află lângă „Podul Carol” din Praga.
Alte locuri în România unde se află statui ale „Sfântului Ioan Nepomuk” sunt:

Arad, Oradea, Suceava, Timișoara, Sibiu (în curtea Bisericii romano-catolice din Piața Mare), Beiuș etc.
O statuie la marginea drumului, în apropiere de biserica catolică, care atesta originea coloniștilor germani din Boemia, a fost distrusă prin construirea șoselei prin Băița, Bihor în timpul deschiderii lucrărilor la minele de uraniu prin anii 1960.O statuie a Sfântului Ioan Nepomuk se găsește și în curtea bisericii romano-catolice din municipiul Reșița, jud. Caraș-Severin.
Altă statuie se află la Hunedoara, așezată în partea dreaptă a podului de acces în castelul Huniazilor.


== Imagini ==

		
		
		
		
		
		
		


== Note ==


== Legături externe ==
Gheorghe Fleșer, Statuia Sf. Ioan Nepomuc în plastica barocă din județul Alba[nefuncțională], în: Apulum XXXIX (2002).
Piotr Szucki, Sfântul Ioan de Nepomuk – lăcașuri de cult și imagini pe teritoriul României (și în întregul Banat).