revision: 15610998
title: Ion Stoica (bibliotecar)
url: https://ro.wikipedia.org/wiki/Ion_Stoica_(bibliotecar)


---

Ion Stoica (n. 14 ianuarie 1936, Amărăștii de Sus, Dolj) - cadru didactic universitar la Facultatea de Litere a Universității din București, catedra de Biblioteconomie și Știința Informării, bibliolog, poet și prozator. 


== Studii ==
Ion Stoica a făcut școala primară în comuna natală, apoi Liceul „Carol I” din Craiova (1946-1949) și Liceul din Caracal (1953). Urmează cursurile Facultății de Filologie la Universitatea din București, secția biblioteconomie, absolvită în 1957. A lucrat la Biblioteca Regională București (1957-1960), apoi ca profesor în județul Teleorman (1960-1964), șef de serviciu la Biblioteca Centrală Universitară din București, unde va deveni director adjunct (1969), director (1983) și director general. Doctorat în Filologie cu teza „Biblioteci universitare contemporane. Direcții și tendințe” (1977), la Universitatea din București. Organizează și dezvoltă după 1990 învățământul superior de bibliologie și știința informării la Facultatea de Litere a Universității din București. Este lector (1990-1993), conferențiar (1993-1997), profesor și șef de catedră (1998-2003). 


== Activitatea profesională ==
Ion Stoica debutează în 1971, cu un articol la „Revista de istorie și teorie literară” și cu versuri la „România literară” (1979), în volum în 1967 cu o biobibliografie a lui Tudor Vianu (redactată în colaborare cu H. Zalis), iar în 1981 cu placheta Casa de vânt. Ion Stoica colaborează la „Contemporanul”, „Luceafărul”, „Tomis”, „Steaua”, „Astra”, „Vatra”, precum și la publicațiile internaționale „Le Journal des poètes” și „Poetry Canada Review”.
Ion Stoica a fost directorul general al Bibliotecii Centrale Universitare în perioada 1983-2003, perioadă în care biblioteca a trecut prin momentele grele, sediul central fiind complet distrus în incendiul din decembrie 1989. Datorită unei mobilizări extraordinare, BCU a traversat o amplă perioadă de refacere sub coordonarea profesorului Ion Stoica, clădirea fiind reconstruită, lărgită și recompartimentată. În anul 1988 primește din partea Republicii Franceze distincția Les Palmes Academiques, iar în anul 2001 i se acordă Ordinul Serviciul Credincios în rang de Cavaler, tot in 2001 începe să fie conducător de doctorate în domeniul Bibliologiei și Științei Informării la Facultatea de Litere a Universității din București.În anul 2002, la Constanța, primește premiul I la Salonul Național de Poezie. Din 1984 devine membru al Uniunii Scriitorilor din România, în 1990-1998 Președinte a Asociației Bibliotecarilor din Învățământ- România (ABIR), 1995-2002 Președinte al Consiliului Național al Bibliotecilor din Învățământ (CNBI), 2002-2003 Membru în Comisia Națională a Bibliotecilor. Are peste 400 de titluri publicate în reviste științifice și culturale din țară și străinătate, numeroase contribuții în volume colective, traduceri din opere originale, referințe critice, iar de-a lungul timpului a primit diferite medalii, diplome și premii.


== Operă ==


=== Studii de bibliologie ===
Clasicismul în literatura română: contribuții bibliografice / lucr. elab. de I. Stoica și H. Zalis. București: Centrul de Documentare Universitară, 1969
Accesul la informații. București, 1976
Informare, cercetare, dezvoltare: repere teoretice și metodologice / Alexa Manea și Ion Stoica. București: Editura Științifică și Enciclopedica, 1977
Alma mater librorum. București: Editura Didactică și Pedagogică, 1979
Informație și cultură: sinteze, reflecții, atitudini. București: Editura Tehnică, 1997
Interferențe biblioteconomice. Constanța: Ex Ponto, 1997
Structuri și relații informaționale în dezvoltarea învatamântului și a cercetării românesti: o încercare de sinteză. București: Alternative, 1997
Drepturile omului în pragul mileniului III: Carta Socială Europeană / Irina Moroianu Zlatescu, Ion Stoica. București: Institutul Român pentru Drepturile Omului, 1997
Criza în structurile infodocumentare: sensuri și semnificații contemporane. Constanța: Ex Ponto, 2001, 2005
Puterea cărții. Constanța: Ex Ponto, 2005
Sensul schimbării în universul infodocumentar. Constanța: Ex-Ponto, 2009
Scurtă introducere la o enciclopedie a informației. Constanța: Ex Ponto, 2010
Numai cercetarea salvează. Constanța: Ex Ponto, 2013
Educație și cultură în era digitală; Doina Banciu (coord.), Ion Stoica, Mireille-Carmen Radoi...Institutul Național de Cercetare-Dezvoltare în Informatică (Conferință). București: Editura Niculescu, 2015
Bibliotecile în universul comunicării. Opinii. Ipoteze. Certitudini. Cluj-Napoca: Ecou Transilvan, 2016


=== Romane și memorialistică ===
Să nu stingem stelele ...București: Editura Politică, 1987
Facultatea de fluturi. Cluj-Napoca: Dacia XXI, 2011; reedit. Cluj-Napoca: Ecou Transilvan, 2013
Scriitorul. Cluj-Napoca: Editura Ecou Transilvan, 2013
Sus, în deal la Cotroceni. Cluj-Napoca: Editura Ecou Transilvan, 2015
Viola. Cluj-Napoca: Ecou Transilvan, 2017
Dincolo de ieri: chipuri și rostiri. Cluj-Napoca: Editura Ecou Transilvan, 2018
Alege-l pe 7!. Cluj-Napoca: Ecou Transilvan, 2012
Acasă, toamna. Cluj-Napoca: Ecou Transilvan, 2014
Absolut. Cluj-Napoca: Ecou Transilvan, 2019


=== Poezii ===
A doua viață. București: Editura Didactica și Pedagogică, 1996
Casa de vînt. București: Editura Eminescu, 1981
Porțile clipei. București: Albatros, 1982; reedit. Bocșa: Biblioteca "Tata Oancea", [2006]; ediția (Gates of the Moment), traducere de Brenda Walker și Andreea Deletant, Londra-Boston, 1984;
Pași peste ierburi. București: Editura Eminescu, 1984
Dincolo de cercuri. București: Albatros, 1986; reedit. Bocșa: Biblioteca "Tata Oancea", [2006]
Periplu rotund. București: Editura Eminescu, 1988; reedit. Cluj-Napoca: Editura Dacia XXI, 2011
As I came to London one midsummer's day...; transl by Brenda Walker. London: Forest Books, 1990
Vorbind cu tine. București: Editura Grai și Suflet-Cultura Națională, 1995
Nevoia de semne. București: Grai și Suflet-Cultura Națională, 1997
Maree pe lună. București: Editura Grai și Suflet-Cultura Națională, 2000
În drum spre castel. Constanța: Ex Ponto, 2002
Umbra umbrei. Cluj-Napoca: Ecou Transilvan, 2005
Faust XXI. Constanța: Ex Ponto, 2007
Convorbire cu Aristotel. Cluj-Napoca: Ecou Transilvan, 2014
Călătorie galactică. Cluj-Napoca: Ecou Transilvan, 2015
Incertitudini. Cluj-Napoca: Editura Ecou Transilvan, 2016
Labirint. Cluj-Napoca: Editura Ecou Transilvan, 2017
Frica de sine. Cluj-Napoca: Editura Ecou Transilvan, 2018
Poate cândva.... Cluj-Napoca: Editura Ecou Transilvan, 2019


== Premii ==
Membru al Uniunii Scriitorilor din România - 1984
Premiul Les Palmes Academiques, din partea Republicii Franceze -1988
Ordinul Serviciul Credincios în rang de Cavaler - 2001
Premiul I la Salonul Național de Poezie, Constanța – 2002
Diploma de Excelență pentru opera omnia acordată de Ministerul Educației și Cercetării (2006)
Cetățean de onoare al localității Amărăștii de Sus – 2011


== Referințe ==