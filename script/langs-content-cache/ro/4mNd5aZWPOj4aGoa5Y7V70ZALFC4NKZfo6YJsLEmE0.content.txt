revision: 15698731
title: Mihai Stoica
url: https://ro.wikipedia.org/wiki/Mihai_Stoica


---

Mihai Stoica (n. 12 aprilie 1965, Sibiu), cunoscut ca MM Stoica, este un fost fotbalist român care în 2012 era managerul general al echipei de fotbal Steaua București.MM Stoica a jucat fotbal la Metalosport Galați, Oțelul Galați, Victoria Râmnicu Sărat și Șantierul Naval Tulcea - SNT.
În februarie 1992 a fost numit în funcția de Președinte al Secției de Fotbal la Clubul Sportiv Oțelul Galați, funcție pe care a ocupat-o până în iunie 2002. Oțelul Galați s-a calificat în edițiile 1997-1998 și 1998-1999 ale Cupei UEFA.
După plecarea de la Galați a acceptat funcția de Director Executiv la FC Steaua București pe perioada iunie 2002-august 2004.
În august 2004 a devenit Manager General al FC Steaua. FC Steaua a obținut 2 titluri de campioană a României în 2005 si 2006 și Supercupa României în 2006. FC Steaua a ajuns în semifinalele Cupei UEFA, ediția 2005-2006.
Este singurul conducător de club din România care are la activ 3 calificări consecutive în fazele eliminatorii ale competițiilor europene.În mai 2007, în urma unor neînțelegeri cu patronul Stelei, George Becali, MM Stoica a demisionat și semnat un contract pe o perioadă de 3 ani cu FC Unirea Urziceni, club recent promovat în Liga 1.
FC Unirea Urziceni, avându-l antrenor pe Dan Petrescu și Manager General pe MM Stoica s-a calificat în ediția 2008-2009 a Cupei UEFA. În 2010 a demisionat de la clubul Unirea Urziceni pe fondul unei crize economice la club.A fost desemnat „Conducătorul Anului” în 2007 și 2008 de către Asociația Fotbaliștilor Români și Clubul Sportiv al Jurnaliștilor.
Este absolvent al Facultății de Mecanică, promoția 1989. Este căsătorit, are o fiică.
Pe 4 martie 2014, MM Stoica a fost condamnat la trei ani și șase luni de închisoare cu executare în Dosarul Transferurilor, pentru înșelăciune.


== Cărți ==
Stoica, Mihai (2015). FIFA world cup Brasil: statistici, analize, comentarii. București: Oscar Print. ISBN 978-973-668-391-6. 
Stoica, Mihai (2015). Ultimii 11: participarea echipelor de club în competițiile continentale 2004-2015: statistici, tendințe, perspective. București: Oscar Print. ISBN 978-973-668-396-1.  


== Referințe ==


== Legături externe ==
Meme Stoica, căpușa ciufută și fudulă din Liga lui Mitică, 26 noiembrie 2011, Mihnea-Petru Pârvu, Evenimentul zileiInterviuri

Meme: „N-o să trăiesc mult, sunt prea nebun“, 25 aprilie 2011, Bogdan Savin, Adevărul