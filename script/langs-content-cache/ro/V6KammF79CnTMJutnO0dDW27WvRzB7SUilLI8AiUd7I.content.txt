revision: 15613395
title: Klaus Badelt
url: https://ro.wikipedia.org/wiki/Klaus_Badelt


---

Klaus Badelt (n. 12 iunie 1967, Frankfurt am Main, RFG) este un compozitor și producător german de muzică de film. Este cunoscut pentru colaborările sale cu Hans Zimmer, contribuind la compunerea a numeroase coloane sonore pentru filme precum The Thin Red Line, The Prince of Egypt, Gladiator și Pirates of the Caribbean: The Curse of the Black Pearl. De asemenea, este cunoscut pentru contribuția sa la filmele de succes Equilibrium, K-19: The Widowmaker, Basic șiȚestoasele Ninja, respectiv pentru activitatea sa în cinematografia franceză și chinezească.


== Biografia și cariera ==
Badelt s-a născut în Frankfurt, Germania de Vest. La începutul carierei, a compus melodii pentru filme și reclame în țara natală. În 1998, compozitorulHans Zimmer, câștigător al Premiului Oscar, l-a invitat pe Badelt să lucreze la Media Ventures⁠(d) in Santa Monica, California, studioul său personal înființat împreună cu Jay Rifkin⁠(d). Din acel moment, Badelt a lucrat la o serie de proiecte cinematografice precum Mașina timpului (2002) și K-19: Submarinul ucigaș (2002). De asemenea, a colaborat împreună cu alți compozitori ai Media Ventures - Harry Gregson-Williams, John Powell și Zimmer - și a fost mentorul unor compozitori precum Ramin Djawadi și Daniel Rojas⁠(d).
În perioada colaborării cu Zimmer, Badelt a contribuit la coloanele sonore ale filmelor nominalizate la Oscar La hotarul dintre viață și moarte și Prințul Egiptului, respectiv a scris muzică pentru numeroși regizori cunoscuți: Ridley Scott, Tony Scott⁠(d), Terrence Malick, John Woo, Kathryn Bigelow, Jeffrey Katzenberg⁠(d), Werner Herzog, Sean Penn, Gore Verbinski, Michael Bay și Steven Spielberg.
Badelt a produs și scris împreună cu Zimmer și Lisa Gerrard coloana sonoră a filmului Gladiatorul. Acesta a contribuit la Gladiatorul, Misiune: Imposibilă II și X-Men, cele mai de succes trei filme ale anului 2000. În aceeași perioadă, Badelt a colaborat cu Zimmer la alte filme de succes: Legământul, Hannibal și Pearl Harbor. Una dintre cele mai faimoase și populare compoziții ale sale a fost cea realizată pentru filmul Pirații din Caraibe: Blestemul perlei negre din 2003.În 2004, Badelt și-a înființat propria companie, Theme Park Studios, în Santa Monica. De atunci, a realizat coloanele sonore pentru proiecte precum Constantin, Poseidon⁠(d), Evadare în zori, Premoniția și Țestoasele Ninja.
Printre cele mai apreciate compoziții ale sale se numără cea realizată pentru filmul chinezesc The Promise⁠(d) și pentru remake-ul filmului Mașina timpului; ultimul i-a adus premiul Discovery of the Year la World Soundtrack Awards 2003. Acesta a compus muzica pentru ceremonia de închidere a Jocurilor Olimpice de la Beijing⁠(d) din 2008.
Klaus a înființat startup-ul de distribuție a filmelor digitale Filmhub. Platforma este dedicată creatorilor de conținut pentru a-și lista titlurile și a obține oferte de streaming la nivel global. Sub conducerea lui Klaus și a CEO-ului Alan d'Escragnolle, Filmhub permite acum miilor de producători de film să-și distribuie creațiile prin peste 100 de canale de streaming precum IMDb TV, Tubi, Amazon Prime Video și Plex.


== Filmografie ==


=== Filme ===


== Note ==


== Legături externe ==
en Site oficial
en Klaus Badelt la IMDb
en Klaus Badelt la AllMusic
en Interviu Scorenotes