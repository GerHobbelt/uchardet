revision: 15740858
title: Dacia SupeRNova
url: https://ro.wikipedia.org/wiki/Dacia_SupeRNova


---

Dacia SupeRNova este un autoturism de tip hatchback cu 5 uși, produs de Automobile Dacia din anul 2000 până în 2003, fiind prima mașină ce ieșea pe porțile fabricii după achiziționarea de către Renault.
SupeRNova este de fapt o Dacia Nova care a fost îmbunătățită prin schimbarea motorului cu unul Renault (E7J 260) și a transmisiei cu cea de la Renault Clio. A fost un model intermediar, astfel modelul a devenit primul autoturism construit de Dacia care venea echipat cu aer condiționat (Versiunea Clima) și jante de aliaj.
Prețul de comercializare al mașinii pentru varianta de top a fost de 5.800 €. Mașina a fost vândută în 5 versiuni de echipare: Europa, Confort, Rapsodie, Campus și versiunea de top Clima.
Mașina corespunde normelor de poluare Euro 2. Modelele fabricate în anul 2003 și la sfârșitul anului 2002 sunt compatibile cu norma de poluare Euro 3. Datorită variantei de echipare Europa (versiunea minimă), prețul unei astfel de automobil era în jurul a 3200 $, dacă se preda un automobil vechi, lucru care a dus la scăderea vânzărilor modelului 1310 (berlina si a variantei break).
Dacia SuperNova, asemeni Solenza, a fost un model de tranziție pentru marca Dacia, de la un model învechit la un model nou, astăzi Dacia Logan. Odată cu trecerea la modelul SuperNova, a fost îmbunătățită calitatea materialelor atât la exterior cât și în interior, a finisajelor, precum și lansarea de noi culori. Deși bazat pe modelul Nova, modelul Supernova a fost foarte bine primit de public, având vânzări foarte bune, modelul având valoare mare și la piața auto la mâna a doua. Dacia Super Nova a fost exportată în număr mic în Ungaria, Bulgaria, Cehia, Slovacia, Polonia.


== Dotări ==
Dotările standard ale acestei mașini sunt: antidemaraj furt, închidere centralizată, oglinzi reglabile electric, turometru, etc. 
Dotările opționale sunt: eleron (80 euro), vopsea metalizată (110 euro) și radio casetofon RDS (150 euro).


== Culori ==
Alb boreal
Roșu imperial
Verde primavera
Galben sport
Bleu de France
Argintiu diamant
Gri granit
Verde jad
Verde montan
Verde infinit
Roșu Toreador
Bej mahon
Bleu sprint
Albastru catifea
Negru abanos


== Motorizare ==