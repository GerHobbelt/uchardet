revision: 15373672
title: Eclipsa de Soare din 20 martie 2015
url: https://ro.wikipedia.org/wiki/Eclipsa_de_Soare_din_20_martie_2015


---

Eclipsa de Soare din 20 martie 2015 este un eveniment astronomic care a fost vizibil în Europa, Africa de Nord și în Asia de Nord. Pe „uscat” eclipsa a fost totală peste Islanda, Scoția, Insulele Feroe, Scandinavia, până în Insula Spitzbergen. 
Durata maximă de totalitate a fost de 2 minute și 47 de secunde, pe coasta Insulelor Feroe, la orele 9:46 UTC.
Este a IX-a eclipsă totală din secolul al XXI-lea, dar al XI-lea pasaj al umbrei Lunii pe Pământ în acest secol.
S-a produs în urmă cu &&&&&&&&&&&&&&&8.&&&&&08 ani, &&&&&&&&&&&&&107.&&&&&0107 zile.


== Vizibilitate ==

Traiectoria eclipsei totale a trecut între Islanda și Scoția, peste Insulele Feroe și Spitzbergen, unde a fost vizibilă la Apusul Soarelui.
Punctul unde eclipsa totală a avut maximum se găsește la aproximativ 200 de kilometri la est de coastele islandeze (longitudine 6° 39,0 W - latitudine: 64° 26,3 N). Punctul cu cea mai lungă durată este decalat de punctul de maxim.


=== Locul ideal pentru observarea fenomenului ===
Pe „uscat” eclipsa totală a fost vizibilă din Torshavn, capitala Insulelor Feroe până în Longyearbyen (Spitzbergen) (aproape de linia de centralitate), totuși condițiile meteorologice riscă să facă dificilă această observație. Într-adevăr, Insulele Feroe și Spitzbergen (într-o mai mică măsură) sunt în general atinse, în luna martie,  de regimuri de joase presiuni din Atlanticul de Nord; este de dorit ca observatorul să se afle la altitudine, deasupra stratului de nori, pentru a fi sigur de posibilitatea observării fenomenului.


== O eclipsă de Soare deosebită ==

O curiozitate s-a produs în timpul acestei eclipse: banda de trecere  a umbrei Lunii este aproape centrată pe Polul Nord. În plus, este chiar ziua echinocțiului de primăvară, fenomen care are loc la circa 12 ore după eclipsă.
Eclipsa încheindu-se la nivelul polului, Soarele a fost eclipsat în această zonă, în timp ce se afla la orizont.


=== Eclipsă parțială ===
În cea mai mare parte a Europei, în Nordul Africii și în Nordul Asiei eclipsa a fost vizibilă ca eclipsă parțială.


==== În România ====
În România fenomenul a fost vizibil ca eclipsă parțială. La București magnitudinea maximă a fost de 53,26 %, la Cluj-Napoca de 60,34 %, la Iași de 57,26 %, iar la Timișoara de 60,80 %.Pe teritoriul României primul contact a putut fi observat de la 10h 41m (la Arad) la 10h 53m (la Constanța). La București faza maximă a fost vizibilă la 11h 55m, la Sibiu la 11h 54m, iar la Brașov la 11h 56m.


== Galerie de imagini ==


== Note ==


== Bibliografie ==
Societatea Astronomică Română de Meteori, Astroclubul Gorj, Efemeride Astronomice pentru anul 2015 Conține efemeride astronomice pentru meridianul București, Publicație pentru astronomii amatori, Bumbești-Jiu, 2014, ISSN 2285-8911
Hans-Ulrich Keller (Hrsg.): Kosmos Himmelsjahr 2015. Franckh-Kosmos, Stuttgart 2014, ISBN 978-3-440-14025-3.
Wolfgang Held: Sonnen- und Mondfinsternisse und die wichtigsten astronomischen Konstellationen bis 2017. Verlag Freies Geistesleben, Stuttgart 2005, ISBN 3-7725-2231-9.


== Legături externe ==

fr   Carte interactive sur l'éclipse, Xavier Jubier
en  Harta eclipsei generale și date despre eclipsă Eclipse Predictions by Fred Espenak, NASA/GSFC
ro  AstroInfo: Eclipsa de Soare din 20 martie 2015, de Sorin Hotea Arhivat în 1 martie 2015, la Wayback Machine.
ro  Observatorul Astronomic „Amiral Vaile Urseanu”, Eclipsa de Soare din 20 martie 2015 Arhivat în 20 martie 2015, la Wayback Machine., accesat la 20 martie 2015


== Vezi și ==
Lista eclipselor de Soare din secolul al XXI-lea