revision: 4375039
title: "\u10D9\u10DD\u10DB\u10DD\u10D3\u10DD\u10E1 \u10D4\u10E0\u10DD\u10D5\u10DC\u10E3\
  \u10DA\u10D8 \u10DE\u10D0\u10E0\u10D9\u10D8"
url: https://ka.wikipedia.org/wiki/%E1%83%99%E1%83%9D%E1%83%9B%E1%83%9D%E1%83%93%E1%83%9D%E1%83%A1_%E1%83%94%E1%83%A0%E1%83%9D%E1%83%95%E1%83%9C%E1%83%A3%E1%83%9A%E1%83%98_%E1%83%9E%E1%83%90%E1%83%A0%E1%83%99%E1%83%98


---

კომოდოს ეროვნული პარკი — ეროვნული პარკი ინდონეზიაში, მცირე ზონდის კუნძულებზე. პარკი მოიცავს სამ დიდ (კომოდო, პადარი, რინკაჰი) და 26 პატარა კუნძულს. მათი საერთო ფართობი 1 733 კმ²-ია. 1980 წელს, პარკი კომოდოს ვარანის (Varanus komodoensis) - მსოფლიოში უდიდესი ხვლიკის დაცვის მიზნით შეიქმნა. მოგვიანებით, დაცვის ქვეშ მოექცა სხვა სახეობებიც, განსაკუთრებით ზღვის. 1991 წელს, იუნესკომ პარკი მსოფლიო მემკვიდრეობის სიაში შიეყვანა. 


== გეოგრაფია და კლიმატი ==
პარკის ტერიტორიაზე წარმოდგენილი კუნძულები ვულკანური წარმოშობისაა, ხასიათდებიან გორაკ-ბორცვებით, უმაღლესი წერტილი ზღვის დონიდან 735 მეტრზე მდებარეობს. კლიმატი ერთ-ერთი ყველაზე მშრალია მთელს ინდონეზიაში, ნალექების საშუალო წლიური მაჩვენებლით 800 მმ. ოქტომბერში, ტემპერატურა 40°C -ის ფარგლებშია. 


== ფლორა და ფაუნა ==
პარკის მშრალი და ცხელი კლიმატი, სავანის ტიპის ვეგეტაცია, ენდემური სახეობის - კომოდოს ვარანის არსებობისთვის ხელსაყრელ პირობებს ქმნის.  ისინი ბინადრობენ კუნძულებზე: კომოდო  (1 700 ცალი), რინკაჰი (1 300 ც), გილი-მონტაგი  (100 ც), ფლორესი (2 000 ც). გადაშენებულია კუნძულ პადარზე.პატარა ტყეები 500 მეტრის მაღლა ვრცელდება, მაგრამ ქმნის საუკეთესო პირობებს ფლორის რამდენიმე ენდემური სახეობის გავრცელებისათვის. სანაპიროს მცენარეულობა მოიცავს მანგროს ტყეებს. 


== ადამიანთა დასახლებები და ტურიზმი ==
პარკის ტერიტორიაზე დაახლოებით 4 000 ადამიანი ცხოვრობს. აქ პოპულარულია დაივინგი, რადგან წყალქვეშა მცენარეულობა დიდი მრავალფეროვნებით ხასიათდება. მთავრობის მთავარ სტრატეგიას ზღვაზე დაყრდნობილინ ეკოტურიზმის განვითარება წარმოადგენს.


== იხილეთ აგრეთვე ==
ინდონეზიის ეროვნული პარკების სია
მსოფლიო მემკვიდრეობის ძეგლების სია აზიასა და ოკეანეთში


== გალერეა ==

		
		
		
		
		
		
		


== რესურსები ინტერნეტში ==

Komodo National Park website დაარქივებული 2017-09-06 საიტზე Wayback Machine.
Official UNESCO website
Komodo Island დაარქივებული 2021-01-26 საიტზე Wayback Machine.
Photos from Komodo by Ole Holbech დაარქივებული 2016-03-14 საიტზე Wayback Machine.
New7Wonders of Nature დაარქივებული 2009-11-24 საიტზე Wayback Machine.
Kanawa island a resort Island within Komodo National Park
Komodo Island Review


== სქოლიო ==