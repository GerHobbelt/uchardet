revision: 4444921
title: "\u10D9\u10DD\u10DC\u10E1\u10E2\u10D0\u10DC\u10E2\u10D8\u10DC\u10D4 \u10D1\u10D4\
  \u10E0\u10D8\u10EB\u10D4"
url: https://ka.wikipedia.org/wiki/%E1%83%99%E1%83%9D%E1%83%9C%E1%83%A1%E1%83%A2%E1%83%90%E1%83%9C%E1%83%A2%E1%83%98%E1%83%9C%E1%83%94_%E1%83%91%E1%83%94%E1%83%A0%E1%83%98%E1%83%AB%E1%83%94


---

კონსტანტინე ბერიძე (დ. 5 აპრილი, 1958, დვაბზუ, მახარაძის რაიონი — გ. 19 სექტემბერი, 2013) — ქართველი მათემატიკოსი, პოლიტიკოსი, თანამდებობის პირი.


== ბიოგრაფია ==
დაიბადა 1958 წლის 5 აპრილს, სოფელ დვაბზუში. 1979 წელს დაამთავრა თბილისის სახელმწიფო უნივერსიტეტის მექანიკა-მათემატიკის ფაკულტეტი, ხოლო 1984 წელს — მოსკოვის კვების მრეწველობის ტექნოლოგიური ინსტიტუტის ასპირანტურა.
1979–1982 წლებში იყო ჩაის მრეწველობის სამეცნიერო კვლევითი ინსტიტუტის ინჟინერი, ხოლო 1985–1986 წლებში — ჩაის მრეწველობის სამეცნიერო საწარმოო გაერთიანების ინჟინერი, 1986-1992 წლებში ამავე საწარმოს გაერთიანების მეცნიერ-თანამშრომელი. 1992 წელს გურიის მხარეში სახელმწიფო საბჭოს რწმუნებული იყო. 1992-1995 წლებში იყო საქართველოს მე-3 მოწვევის პარლამენტის წევრი (ოზურგეთის მაჟორიტარი) № 60 ოზურგეთის ერთმანდატიანი საარჩევნო ოლქიდან.
1996-1997 წლებში იყო შპს „მარტინ ბაუერ თბილისის“ მენეჯერი, 1997-1998 წლებში იგივე შპს-ის გურიის ბიუროს უფროსი, ხოლო 1998-1999 წლებში დირექტორი. 2004-2008 წლებში იყო საქართველოს მე-6 მოწვევის პარლამენტის წევრი პარტიული სიით, საარჩევნო ბლოკი „ნაციონალური მოძრაობა - დემოკრატები“,  რეგიონალური პოლიტიკის, მაღალმთიანი რეგიონებისა და თვითმმართველობის კომიტეტის წევრი.
გარდაიცვალა 2013 წლის 19 სექტემბერს, 55 წლის ასაკში.


== ლიტერატურა ==
ამირხნაშვილი კ., საქართველოს პარლამენტის წევრები 1990-2015, გვ. 92, თბ., 2015.


== რესურსები ინტერნეტში ==

კონსტანტინე ბერიძე — საქართველოს ბიოგრაფიული ლექსიკონი
კონსტანტინე ბერიძე  — საქართველოს პარლამენტის ოფიციალური საიტი (საქართველოს პარლამენტის მესამე მოწვევა) დაარქივებული 2020-07-03 საიტზე Wayback Machine.
კონსტანტინე ბერიძე  — საქართველოს პარლამენტის ოფიციალური საიტი (საქართველოს პარლამენტის მეექვსე მოწვევა)

კონსტანტინე ბერიძე — საქართველოს პარლამენტის ოფიციალური საიტი (მოძველებული / არქივი / ახალი არქივი)


== სქოლიო ==