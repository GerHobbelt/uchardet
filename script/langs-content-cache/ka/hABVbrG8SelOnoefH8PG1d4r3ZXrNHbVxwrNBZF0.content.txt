revision: 4519829
title: "\u10D3\u10D8\u10DA\u10D0 \u10D2\u10DD\u10E0\u10D8 (\u10E1\u10D0\u10E4\u10D4\
  \u10EE\u10D1\u10E3\u10E0\u10D7\u10DD \u10D9\u10DA\u10E3\u10D1\u10D8)"
url: https://ka.wikipedia.org/wiki/%E1%83%93%E1%83%98%E1%83%9A%E1%83%90_%E1%83%92%E1%83%9D%E1%83%A0%E1%83%98_(%E1%83%A1%E1%83%90%E1%83%A4%E1%83%94%E1%83%AE%E1%83%91%E1%83%A3%E1%83%A0%E1%83%97%E1%83%9D_%E1%83%99%E1%83%9A%E1%83%A3%E1%83%91%E1%83%98)


---

საფეხბურთო კლუბი „დილა“ — ქართული საფეხბურთო კლუბი ქალაქ გორიდან. დაარსდა 1949 წელს, თუმცა სახელი „დილა“ 1961 წელს დაერქვა. 2014–15 წლების სეზონში გახდა საქართველოს ჩემპიონი.


== ისტორია ==


=== საბჭოთა პერიოდი ===
გასული საუკუნის 70-იან წლებში საქართველოს „ბ“ კლასის ფეხბურთელთა კოლექტივები, ყოველ გაზაფხულზე გამოჩენილი ქართველი ფეხბურთელის, სპორტის დამსახურებული ოსტატის – შოთა შავგულიძის ხსოვნისადმი მიძღვნილ ტურნირში მონაწილეობდნენ. აღნიშნული გათამაშება სპორტის მოყვარულთა ყურადრების ცენტრში იყო. 1968 წლის ამ ტურნირში წარმატებით იასპარეზა გორის „დილამ,“ რომელმაც საპატიო პრიზის მოპოვება მოახერხა. გადამწყვეტ მატჩში გორელები თბილისში, ლანჩხუთის „გურიას“ შეხვდნენ. მატჩი თბილისის „სინათლის“ სტადიონზე 3 ნოემბერს გაიმართა, სადაც “დილამ” 1:0 გაიმარჯვა.
გორელებმა ასევე წარმატებით იასპარეზეს 1969 წლის სპორტულ სეზონში, სადაც პირველი ადგილი დაიკავეს. ამ გამარჯვებით, დებულების თანახმად, გორის „დილამ“ 1970 წლიდან საკავშირო პირველობაზე „ა“ კლასის მეორე ჯგუფში ასპარეზობის უფლება მოიპოვა.
1976 წელს გორელებმა კვლავ წარმატებით იასპარეზეს შოთა შავგულიძის სახელობის თასის გათამაშებაში, გადამწყვეტი შეხვედრა თბილისში 21 ნოემბერს თბილისის „დინამოს“ სტადიონზე გაიმართა, სადაც „დილა“ ბათუმის „დინამოს“ შეხვდა. შეხვედრა გორელთა გამარჯვებით, ანგარიშით 3:0 დასრულდა.


=== დამოუკიდებლობის პერიოდი ===
საქართველოს დამოუკიდებლობის აღდგენის შემდეგ, 1990 წლიდან გორის „დილა“ ძირითადად უმაღლეს ლიგაში გამოდიოდა და საშუალო შედეგებს აჩვენებდა. 2004 წელს უმაღლეს ლიგაში მე-6 ადგილი დაიკავა, რის შემდეგაც „დილამ“ უეფა-ს ინტერტოტოს თასზეც ითამაშა. 2008 წელს გუნდი უმაღლესი ლიგიდან პირველ ლიგაში დაქვეითდა და მიუხედავად იმისა, რომ პირველი ლიგის 2008–09 წლების სეზონზე გუნდმა აღმოსავლეთ ზონაში მე-5 ადგილის დაკავება შეძლო, ფინანსური მიზეზების გამო მაინც დააქვეითეს და 2009–10 წლების სეზონი გუნდმა მეორე ლიგაში გაატარა. მეორე ლიგის აღმოსავლეთ ზონაში „დილამ“ პირველი ადგილი დაიკავა და 2010–11 წლების სეზონიდან პირველ ლიგაში აღზევდა. 2010–2011 წლების სეზონზე კი „დილამ“ პირველ ლიგაში მე-3 ადგილი დაიკავა და ასაღზევებელ პლეი-ოფში თამაშის უფლება მოიპოვა, სადაც „სამტრედია“ დაამარცხა ანგარიშით 2–0 და სამწლიანი პაუზის შემდეგ უმაღლეს ლიგას დაუბრუნდა.
საქართველოს თასზე, გორის „დილას“ კარგი სეზონი ჰქონდა 1997-98 წლებში, ამ წელს გუნდი  თასის ნახევარფინალში გავიდა. ასევე ნახევარფინალში იყვნენ 2003-04 წლებში2012–13 სეზონში „დილამ“ უეფა-ს ევროპა ლიგაზე იასპარეზა და პლეი-ოფამდე გააღწია, სადაც პორტუგალიური „მარიტიმუს“ ბარიერი ვერ გადალახა (0–1, 0–2). მანამდე გორელებმა დანიური „ორჰუსი“ (2–1, 3–1) და კვიპროსული „ანორთოსისი“ (0–1, 3–0) გამოთიშა ასპარეზობას.
საქართველოს თასზე, გორის „დილას“ კარგი სეზონი ჰქონდა 1997–98 წლებში, ამ წელს გუნდი თასის ნახევარფინალში გავიდა. ასევე ნახევარფინალში იყვნენ 2003–04 წლებში, რის შედეგადაც ინტერტოტოს თასზე თამაშის უფლება მოიპოვეს. გორის „დილა“ თავის საშინაო მატჩებს თენგიზ ბურჯანაძის სახელობის გორის ცენტრალურ სტადიონზე მართავს.
2009 წლის მონაცემებით, სულ გორის „დილამ“, უმაღლეს ლიგაში 554 თამაში ჩაატარა, 166 მოიგო, 90 ფრე და 298 წაგება; გაიტანა 618 გოლი და 928 საკუთარ კარში მიიღო. სულ დააგროვა 588 ქულა.
2011–12 წლები გუნდისათვის წარმატებული გამოდგა: „დილამ“ ეროვნული ჩემპიონატი მე-5 პოზიციაზე დაასრულა, ხოლო ისტორიაში პირველად საქართველოს თასი მოიგო.
2014–15 სეზონში გორის დილამ საქართველოს ჩემპიონის ტიტული მოიპოვა. გუნდმა ჩემპიონატში 64 ქულა დააგროვა, რაც მისი კონკურენტებისთვის მიუწვდომელი აღმოჩნდა და პირველად დაეუფლა ეროვნული ჩემპიონატის თასსა და ოქროს მედლებს. დაჯილდოება შედგა გორში, თენგიზ ბურჯანაძის სახელობის გორის ცენტრალურ სტადიონზე 2015 წლის 22 მაისს. „დილა“ არსებობის მანძილზე პირველად ჩემპიონთა ლიგის საკვალიფიკაციო რაუნდში ჩაერთო.


== შემადგენლობა 2019 ==
მონაცემები ზამთრის სატრანსფერო ფანჯრის დახურვის შემდეგ.

შენიშვნა: დროშა აღნიშნავს ეროვნულ ნაკრებს რომელიც განსაზღვრულია ფიფა-ს წესებით. მოთამაშეები შესაძლოა რამდენიმე ფიფა-ს არაწევრ ქვეყანას/ტერიტორიას მიეკუთვნებოდნენ.


== 2017 წლის ტრანსფერები ==


=== მოვიდნენ ===
* — იჯარით** — იჯარიდან


=== წავიდნენ ===
* — იჯარით** — იჯარიდან


== მიღწევები ==
 შიდა ტურნირები

საქართველოს ჩემპიონატი
 ჩემპიონი (1): 2014-15
საქართველოს თასი
 გამარჯვებული (1): 2012
საქართველოს სუპერთასი:
 ფინალისტი (1): 2013
უმაღლესი ლიგა (დონე 1)
 მეორე ადგილი (1): 2012/2013
პირველი ლიგა (დონე 2)
 მეორე ადგილი (1): 2001/2002
 მესამე ადგილი (1): 2010/2011
მეორე ლიგა (დონე 3)
 ჩემპიონი (1): 2010 საბჭოთა კავშირის ჩემპიონატი

მეორე ლიგა (დონე 3)
 ჩემპიონი (1): 1969
 მესამე ადგილი (3): 1967, 1974, 1986


== კლუბის ფერები ==


== სპონსორები ==


== სეზონები ==


== ევროთასებზე ==


== ევროპული რეკორდი ==


== მწვრთნელები ==
 გია ცეცაძე (1 თებერვალი, 2010 – 27 ოქტომბერი, 2011)
 თეიმურაზ მახარაძე (15 ნოემბერი, 2011 – 26 მარტი, 2012)
 თემურ შალამბერიძე (27 მარტი, 2012 – 8 სექტემბერი, 2012)
 გიორგი დარასელია (1 ივლისი, 2012 – 31 დეკემბერი, 2012)
 ვალდას ივანაუსკასი (23 იანვარი, 2013 – 31 მაისი, 2013)
 გიორგი დევდარიანი (1 ივნისი, 2013 – 17 ოქტომბერი, 2013)
 რამაზ სოღოლაშვილი (17 ოქტომბერი, 2013 – 27 მარტი, 2013)
 უჩა სოსიაშვილი (27 მარტი, 2013 – )


== რესურსები ინტერნეტში ==

ოფიციალური საიტი.


== კომენტარები ==


== სქოლიო ==