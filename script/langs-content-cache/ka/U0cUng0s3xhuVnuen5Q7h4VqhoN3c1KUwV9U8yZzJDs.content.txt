revision: 4134148
title: "H II \u10E0\u10D4\u10D2\u10D8\u10DD\u10DC\u10D8"
url: https://ka.wikipedia.org/wiki/%E1%83%9A%E1%83%90%E1%83%92%E1%83%A3%E1%83%9C%E1%83%98%E1%83%A1_%E1%83%9C%E1%83%98%E1%83%A1%E1%83%9A%E1%83%94%E1%83%A3%E1%83%9A%E1%83%98


---

ლაგუნის ნისლეული (კატალოგში როგორც მესიე 8 ან M8, NGC 6523, RCW 146 და Gum 72) — გიგანტური ვარსკვლავთშორისი ღრუბელი მშვილდოსნის თანავარსკვლავედში. კლასიფიცირებულია როგორც ემისიონური ნისლეული და  H II რეგიონი.
ნისლეული 1654 წელს ჯოვანი გოდიერნამ აღმოაჩინა; წარმოადგენს იმ ერთ-ერთ ვარსკვლავთწარმომქმნელ ნისლეულს, რომელიც შეუიარაღებელი თვალით სუსტად ჩანს ჩრდილოეთ განედებიდან. ბინოკლით იგი მოჩანს როგორც განსხვავებული ოვალური ღრუბლის მსგავსი ნაკრები, კაშკაშა გულით. მის უკანა ფონზე მოჩანს ღია ვარსკვლავთგროვა NGC 6530.


== მახასიათებლები ==
ლაგუნის ნისლეული დედამიწიდან 4000-6000 სინათლის წლის მანძილზე მდებარეობს. დედამიწის ცაზე ის ივრცობა 90'X40'-ზე, რაც ზომებში 110X50 სინათლის წელს უდრის. სხვა მრავალი ნისლეულის მსგავსად, ფოტოებზე ვარდისფრად ჩნდება, თუმცა ადამიანის თვალით, ტელესკოპში ან ბინოკლში ნაცრისფერი ჩანს, რადგან ადამიანის თვალს მაღალ სუსტი მგრძნობელობა აქვს სინათლის დაბალ დონეებზე. შეიცავს გლობულებს (ბნელი, პროტოვარლსვლავური მატერიის კოლაფსირებული ღრუბლები), რომელთა შორის ყველაზე გამორჩეულების კატალოგიზაცია ედუარდ ემერსონ ბერნარდმა მოახდინა როგორც B88, B89 და B296. ნისლეული ასევე შეიცავს ტორნადოს მსგავს სტრუქტურას, რისი მიზეზიც O-ტიპის ვარსკვლავია, რომელიც ულტრაიისფერ შუქს ასხივებს, რას თავის მხრივ ნისლეულის ზედაპირზე გაზებს აცხელებს და აიონიზებს. ცენტრში, ლაგუნის ნისლეული ასევე შეიცავს ქვიშის საათის ნისლეულს (როგორც ჯონ ჰერშელმა უწოდა), რომელიც არ უნდა აგვერიოს ბუზის თანავარსკვლავედში მდებარე უფრო უკეთ ცნობილ გრავირებული ქვიშის საათის ნისლეულში. 2006 წელს, ქვიშის საათში დააფიქსირეს ჰერბიგ-ჰაროს პირველი ოთხი ობიექტი. ეს პირველი პირდაპირი გამოვლინება იყო აქტიური ვარსკვლავის ფორმაციისა მასში მიმდინარე აკრეციით.


== გალერეა ==

		
		
		
		
		
		
		
		
		


== რესურსები ინტერნეტში ==

Breaking Waves in the Stellar Lagoon — ESA/ჰაბლის ფოტოები
Messier 8, SEDS Messier pages
NightSkyInfo.com - M8, the Lagoon Nebula
Messier 8, Pete's Astrophotography Gallery დაარქივებული 2008-11-20 საიტზე Wayback Machine.
Messier 8, Lagoon Nebula, Map დაარქივებული 2014-05-17 საიტზე Wayback Machine.
Astronomy Picture of the Day (APOD): Lagoon Nebula [1]
The Scale of the Universe
Lagoon Nebula (M8) on Constellation Guide
7/30/2015 Photo release ჰაბლის კოსმოსური ტელესკოპი


== სქოლიო ==