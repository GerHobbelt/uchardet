revision: 4130857
title: "\u10D9\u10D0\u10E2\u10E1\u10D8\u10DC\u10D8\u10E1 \u10E8\u10E2\u10D0\u10E2\u10D8"
url: https://ka.wikipedia.org/wiki/%E1%83%99%E1%83%90%E1%83%A2%E1%83%A1%E1%83%98%E1%83%9C%E1%83%98%E1%83%A1_%E1%83%A8%E1%83%A2%E1%83%90%E1%83%A2%E1%83%98


---

კატსინის შტატი (ინგლ. Kaduna State) — შტატი ნიგერიის ჩრდილოეთით.

ადმინისტრაციული ცენტრი — ქალაქი კატსინა.
ფართობი — 24 192 კმ², მოსახლეობა — 5 801 584 ადამიანი (2006).


== ისტორია ==

21 კმ სიგრძის კედლით გარშემორტყმული ქალაქი კატსინა გადმოცემის მიხედვით დაარსდა XII საუკუნეში. ისლამამდელ პერიოდში ქალაქ-სახელმწიფო სარკის მმართველს მინიჭებული ჰქონდა საკრალური ფუნქციები, მას მიეწერებოდა ზებუნებრივი შესაძლებლობები.
XVII—XVIII საუკუნეებში ქალაქი კატსინა იყო ჰაუსალენდის ეკონომიკური ცენტრი, ჰაუსას ქალაქ-სახელმწიფოებიდან ერთ-ერთი ყველაზე უფრო ძლიერი. XVIII საუკუნეში ქალაქში აშენდა თავისი 50 ფუტის სიმაღლის მინარეთით განთქმული (გობირაუს მინარეთი) მეჩეთი, რომელიც აგებულია თიხით და პალმის ტოტებით.
1950-იან წლებში კატსინის შტატში შეიქმნა ნიგერიის ჩრდილოეთ რეგიონებში პირველი ევროპული ტიპის საშუალო სკოლა.


== მოსახლეობა ==
2006 წელს შტატის მოსახლეობა შეადგენდა 5 801 584 ადამიანს, რომლის უმრავლესობა მიეკუთვნება ისლამის აღმსარებლობის ჰაუსას და ფულბეს ეთნიკურ ჯგუფებს.


== ადმინისტრაციული დაყოფა ==
კატსინის შტატი დაყოფილია 34 თვითმმართველობის რაიონად.


== ეკონომიკა ==
კატსინის შტატი ხორბლის, არაქისის, ფეტვის, გვინეის სორგოს მოყვანის და ასევე ტყავის გამოყვანის ცენტრია. ქალაქ კატსინაში ასევე ფუნქციონირებს არაქისის ზეთის ფაბრიკა და ლითონჩამომსხმელი ქარხანა. შტატში ასევე მდებარეობს საინფორმაციო ტექნოლოგიის რამდენიმე კომპანია.


== რესურსები ინტერნეტში ==
შტატის ოფიციალური საიტი დაარქივებული 2013-05-16 საიტზე Wayback Machine.
კატსინის გვერდი დაარქივებული 2009-01-30 საიტზე Wayback Machine.  უმარუ იარ ადუას საიტზე
კატსინის შტატის ადგილობრივი თვითმმართველობის რაიონის ოფიციალური საიტი


== სქოლიო ==