revision: 4426815
title: Twin Freaks
url: https://ka.wikipedia.org/wiki/Twin_Freaks


---

Twin Freaks — ინგლისელი როკ-მუსიკოს პოლ მაკ-კარტნის და დიჯეი და პროდიუსერ როი კერის თანამშრომლობით შექმნილი, ამავე სახელწოდებით დუეტის სახელით გამოცემული ალბომი. მასში შევიდა მაკ-კარტნის სიმღერების რემიქსები. გამოიცა 2005 წლის 14 ივნისს ლეიბლზე Parlophone, როგორც ორმაგი გრამფირფიტა, CD ფორმატში კი არ გამოცემულა.


== ალბომის შესახებ ==
პოლ მაკ-კარტნიმ და როი კერიმ შექმნეს ეს ორმაგი ალბომი, როგორც მათი თანამშრომლობის გაგრძელება, მას შემდეგ, რაც კერი მონაწილეობას იღებდა მაკ-კარტნის ტურნეში 2004 წელს, სადაც „მოთელვაზე“ ასრულებდა მაკ-კარტნის მუსიკალური თემების რემიქსებისგან შემდგარ ნახევარსაათიან სეტს, ხშირად გაურკვეველი ან ძნელად აღსათქმელი სახით. ამ სეტის ძირითადი იდეა ჩაიდო ალბომის არსში. მანამდე, 2002 წელს კერიმ გამოუშვა ასევე პოლის სიმღერებზე დაფუძნებული მეშაპ-ალბომი A Stroke of Genius.
მუშაობის პროცესში ალბომისთვის შერჩეული მაკ-კარტნის ყველა სიმღერა გადასხვაფერდა და შესამჩნევად გადაკეთდა. გაურკვეველია, ამ ორი პარტნიორიდან ვინ იღებს პასუხისმგებლობას ერთობლივი მუშაობის ამა თუ იმ ასპექტზე.
ალბომი გამოიცა როგორც ორმაგი გრამფირფიტა, ასევე როგორც ციფრული ჩამონატვირთი, Windows Media Audio-ს (WMA) ფორმატში.
გარეკანი და ალბომის შიდა გაფორმება გაკეთებულია მაკ-კარტნის სურათების გამოყენებით, რომელიც ფერთა გამაში და სტილში ჰგავს მხატვარ ვილემ დე კუნინგის ნამუშევრებს. მაკ-კარტნი ადრე იცნობდა ამ იმ დროისათვის გარდაცვლილ მხატვარს, რომელთანაც აკავშირებდა მხატვრობის მსგავსი სტილი.
2005 წლის 6 ივნისს ასევე შეზღუდული ტირაჟით გამოიცა ერთგვერდიანი 12" გრამფირფიტა სიმღერებით „Really Love You“-ს და „Lalula“.2012 წლის 24 აპრილს ალბომი ხელახლა გამოიცა iTunes Store-სთვის და Amazon.com-თვის, როგორც ციფრული ჩამონატვირთი, MP3-ის ფორმატში.


== სიმღერების სია ==
მხარე 1Really Love You (პოლ მაკ-კარტნი, რიჩარდ სტარკი) – 5:42
Long Haired Lady (Reprise) (პოლ მაკ-კარტნი, ლინდა მაკ-კარტნი) – 4:50
Rinse the Raindrops – 3:14მხარე 2Darkroom – 2:30
Live and Let Die (პოლ მაკ-კარტნი, ლინდა მაკ-კარტნი) – 3:26
Temporary Secretary – 4:12მხარე 3What's That You're Doing (სტივი უანდერი, პოლ მაკ-კარტნი) – 4:57
Oh Woman, Oh Why – 4:19
Mumbo (პოლ მაკ-კარტნი, ლინდა მაკ-კარტნი) – 5:24მხარე 4Lalula – 4:25
Coming Up – 4:42
Maybe I'm Amazed – 6:12


== რესურსები ინტერნეტში ==
Twin Freaks — Twin Freaks საიტზე Discogs (ინგლისური)
Twin Freaks jpgr.co.uk-ზე
Paul McCartney: Twin Freaks | The Beatles Bible (ინგლისური)


== სქოლიო ==