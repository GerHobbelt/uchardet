revision: 4408307
title: "\u10DC\u10D4\u10E1\u10D5\u10D8\u10E1 \u10EE\u10D4"
url: https://ka.wikipedia.org/wiki/%E1%83%9C%E1%83%94%E1%83%A1%E1%83%95%E1%83%98%E1%83%A1_%E1%83%AE%E1%83%94


---

ნესვის ხე, პაპაია (ლათ. Carica papaya) — ტროპიკული მცენარე პაპაიასებრთა ოჯახისა. ხისებრი ბალახოვანი მცენარეა. გარეგნულად პალმას წააგავს. მისი ღეროს სიმაღლე 4-8 მ აღწევს. წვერზე ჯგუფად სხედან გრძელყუნწიანი, თათისებრ განკვეთილი დიდი ფოთლები. ნაყოფი ნესვს მოგვაგონებს; მწიფეს ხმარობენ ხილად, მკვახეს — ბოსტნეულად. სწრაფად იზრდება, დიდხანს არ ცოცხლობს, ნიადაგს ნაკლებად ირჩევს, ყინვას ვერ უძლებს.
ცნობილია მხოლოდ კულტურაში, ძირითადად ტროპიკებში როგორც ხეხილი. ტროპიკულ ამერიკასა და აზიაში ველურდება. ნაყოფის რძეწვენისაგან იღებენ ფერმენტ პაპაინს.


== ლიტერატურა ==
 ქართული საბჭოთა ენციკლოპედია, ტ. 7, თბ., 1984. — გვ. 395.