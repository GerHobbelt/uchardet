revision: 4220223
title: "\u10D5\u10D8\u10E9\u10D4\u10DC\u10EA\u10D0"
url: https://ka.wikipedia.org/wiki/%E1%83%95%E1%83%98%E1%83%A9%E1%83%94%E1%83%9C%E1%83%AA%E1%83%90


---

ვიჩენცა (იტალ. Vicenza) — ქალაქი ჩრდილო-აღმოსავლეთ იტალიაში, ვენეტოს რეგიონის დედაქალაქი. მდებარეობს დაახლოებით 60 კმ-ით დასავლეთით ვენეციიდან და 200 კმ-ით აღმოსავლეთით მილანიდან. 2010 წლის მონაცემებით, ქალაქის მოსახლეობა 115 927 ადამიანს შეადგენს, ხოლო მთლიანად მეტროპოლიური არეალის 270 000 ადამიანს.
ქალაქი მდიდარია ისტორიული და კულტურული წარსულით, აქ მდებარეობს მრავალი მუზეუმი და პიაცა, ხელოვნების გალერეები, ვილები, ეკლესიები და რენესანსული სასახლეები. მის შემოგარენში მდებარე ანდრეა პალადიოს ვილებთან და ცნობილ ტეატრო-ოლიმპიკოსთან ერთად, 1994 წელს ქალაქი იუნესკომ მსოფლიო მემკვიდრეობის სიაში შეიტანა.ვიჩენცა იტალიის მესამე უდიდესი სამრეწველო ცენტრი და ქვეყნის ერთ-ერთი ყველაზე შეძლებული ქალაქია. ამის მიზეზი კი ტექსტილისა და ფოლადის ფართო წარმოებაა, ასევე, ქვეყნის ოქროსა და იუვილერიის ნახევარი სწორედ ვიჩენცაში იწარმოება, რასაც ქვეყნის ეკონომიკაში უდიდესი წვლილი შეაქვს.


== რესურსები ინტერნეტში ==
ქალაქის ოფიციალური საიტი
Map of Vicenza დაარქივებული 2009-04-13 საიტზე Wayback Machine.
Official site of the comune
Official site of the Vicenza Tourism Bureau, Consorzio Vicenza è დაარქივებული 2010-04-30 საიტზე Wayback Machine.
Heraldica.org- Napoleonic heraldry
Video introduction to Teatro Olimpico by Andrea Palladio
Vicenza's culture by VICENZA.COM დაარქივებული 2011-08-07 საიტზე Wayback Machine.


== სქოლიო ==