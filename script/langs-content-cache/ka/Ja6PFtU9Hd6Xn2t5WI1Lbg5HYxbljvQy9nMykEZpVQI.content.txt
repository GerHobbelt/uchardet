revision: 4184840
title: "\u10D1\u10E0\u10D4\u10DB \u10E1\u10E2\u10DD\u10D9\u10D4\u10E0\u10D8 \u10D3\
  \u10E0\u10D0\u10D9\u10E3\u10DA\u10D0"
url: https://ka.wikipedia.org/wiki/%E1%83%91%E1%83%A0%E1%83%94%E1%83%9B_%E1%83%A1%E1%83%A2%E1%83%9D%E1%83%99%E1%83%94%E1%83%A0%E1%83%98


---

აბრაჰამ (ბრემ) სტოკერი (ინგლ. Abraham „Bram“ Stoker; დ.  8 ნოემბერი, 1847, დუბლინი, ირლანდია — გ. 20 აპრილი, 1912, ლონდონი ) — ირლანდიელი მწერალი და მოთხრობების ავტორი, რომლის ყველაზე განთქმული ნაწარმოებია 1897 წელს გამოსული გოთიკური რომანი „დრაკულა“.
ერთ დროს, ის, ასევე ცნობილი იყო, როგორც მსახიობ ჰენრი ირვინგის თეატრალური მენეჯერი და მსოფლიოში ერთ-ერთი უძველესი თეატრის, ლონდონის  „ლიცეუმის“ დირექტორი.


== ბიოგრაფია ==

ბრემ სტოკერი დაიბადა 1847 წლის 8 ნოემბერს, ქალაქ დუბლინში, ირლანდია, პროტესტანტულ ოჯახში. მისი მშობლები იყვნენ აბრაჰამ სტოკერი (1799-1876) და შარლოტა მატილდა ბლეიკ თორნლი (1818-1901). ის იყო მესამე შვიდი დედმამიშვილიდან (უფროსი თორნლი სტოკერი, განთქმული ქირურგი).
ბავშვობაში, შვიდ წლამდე, ავადმყოფობის გამო ვერ დადიოდა. თუმცა მან შეძლო ადვადმყოფობის გადალახვა და დუბლინის უნივერსიტეტში სწავლისას გახდა კარგი ფეხბურთელი და მსუბუქი ათლეტი.
სწავლის დამთავრების შემდეგ სტოკერი მსახურობდა სახელმწიფო სამსახურში და პარალელურად მუშაობდა ჟურნალ „The Evening Mail“-ის ჟურნალისტად და თეატრალურ კრიტიკოსად. ამ პერიოდში ის დაუმეგობრდა ინგლისელ მსახიობ ჰენრი ირვინგს. 1878 წელს ირვინგმა შესთავაზა მას თეატრ „ლიცეუმის“ დირექტორობა. სტოკერი დათანხმდა შემოთავაზებას და გადავიდა ლონდონში. 27 წლის განმავლობაში სტოკერი იყო ირვინგის მენეჯერი ამ უკანასკნელის გარდაცვალებამდე (1905).
ირვინგთან მეგობრობა დაეხმარა მას შესულიყო ლონდონის მაღალ საზოგადოებაში. აქ მან გაიცნო ართურ კონან დოილი და ჯეიმზ უისლერი. სტოკერი დაქორწინებული იყო ფლორენს ბელკომბზე, ვისზეც ოსკარ უაილდი იყო შეყვარებული და ვისთანაც სტოკერი ახლოს მეგობრობდა.
მიუხედავად იმისა, რომ ბრემი არის უამრავი ნაწარმოების ავტორი, წარმატება მას მოუტანა განთქმულმა რომანმა „დრაკულა“, გამოცემული 1897 წელს, რომლის შთაგონების წყაროდ იქცა ჯოზეფ ლეფანიუს გოთიკური რომანი „კარმილა“ (1872). რომანზე ის მუშაობდა დაახლოებით 8 წელიწადი და სწავლობდა ევროპულ ფოლკლორს და ლეგენდებს ვამპირების შესახებ.
ბრემ სტოკერი გარდაიცვალა 1912 წლის 20 აპრილს, პროგრესირებადი დამბლის შედეგად.


== რომანები და მოთხორებები ==
1874 — „ბროლის თასი“
1875 — „პრაიმროუზის ბილიკი“ / The Primrose Path
1879 — „მეორე ინსტანციის სასამართლოს მოხელეთა მოვალეობები ირლანდიაში“
1890 — „გველის უღელტეხილი“ / The Snake’s Pass
1897 — „დრაკულა“
1898 — „მის ბეტი“ / Miss Betty
1902 — „ზღვის საიდუმლოება“ / The Mystery of the Sea
1906 — პირადი მოგონებები ჰენრი ირვინგზე
1907 — „შვიდი ვარსკვლავის განძი“ / The Jewel of Seven Stars
1909 — „ლედი სუდარაში“ / The Lady of the Shroud
1911 — „თეთრი ჭიის ბუნაგი“ / The Lair of the White Worm


== მოთხრობების კრებულები ==
1882 — „მზის ჩასვლისას“
1914 — „დრაკულას სტუმარი და სხვა საოცარი მოთხრობები“


== ლიტერატურა ==
Belford B., Bram Stoker: a biography of the author of ‘Dracula’, Alfred A. Knopf,  1996. — 381 გვ.
Belford B., Bram Stoker And The Man Who Was Dracula, Perseus Books Group,  2002. — 381 გვ.
Belford B. Stoker, Abraham (1847–1912) // Oxford Dictionary of National Biography, Oxford University Press, 2004, doi:10.1093/ref:odnb/38012.
Glover D., Vampires, mummies, and liberals: Bram Stoker and the politics of popular fiction, Duke University Press,  1996. — 212 გვ.


== რესურსები ინტერნეტში ==

ბრემ სტოკერი — ნამუშევრები პროექტ „გუტენბერგზე“
ბრემ სტოკერი — ნამუშევრები საიტზე Internet Archive
ბრემ სტოკერი — ნამუშევრები საიტზე LibriVox (უფასო აუდიო წიგნები) 
ბრემ სტოკერი საიტზე Curlie

ბრემ სტოკერი — კინოფილმების ინტერნეტ-მონაცემთა ბაზა (ინგლისური)

ბრემ სტოკერი. Find a Grave. ციტირების თარიღი: 8 February 2014.


== სქოლიო ==