revision: 4402448
title: "\u10D6\u10D0\u10DB\u10E4\u10D0\u10E0\u10D8\u10E1 \u10E8\u10E2\u10D0\u10E2\u10D8"
url: https://ka.wikipedia.org/wiki/%E1%83%96%E1%83%90%E1%83%9B%E1%83%A4%E1%83%90%E1%83%A0%E1%83%98%E1%83%A1_%E1%83%A8%E1%83%A2%E1%83%90%E1%83%A2%E1%83%98


---

ზამფარის შტატი (ინგლ. Zamfara State) — შტატი ნიგერიის ჩრდილო-დასავლეთით.

ადმინისტრაციული ცენტრი — ქალაქი გუსაუ.
ფართობი — 39 762 კმ², მოსახლეობა — 3 278 873 ადამიანი (2006).


== გეოგრაფია ==
ზამფარის შტატი ჩრდილოეთით ესაზღვრება ნიგერის სახელმწიფოს, ჩრდილო-დასავლეთით და დასავლეთით — სოკოტოს შტატს, სამხრეთით — ნიგერის, კადუნის და კების შტატებს და აღმოსავლეთით — კატსინის შტატს.


== ისტორია ==
ზამფარის შტატი შეიქმნა 1996 წელს სოკოტოს შტატის შემადგენლობიდან გამოყოფის გზით. ზამფარის შტატი იყო ნიგერიის პირველი ტერიტორია, რომელმაც საკანონმდებლო დონეზე ოფიციალურად დაამტკიცა შარიათის ნორმები.


== ადმინისტრაციული დაყოფა ==
ენუგუს შტატი დაყოფილია 14 თვითმმართველობის რაიონად.


== ეკონომიკა ==
როგორც მეზობელ შტატებში, მოსახლეობის უმრავლესობა (80 %) დაკავებულია სოფლის მეურნეობის სფეროში. რეგიონში ძირითადად მოჰყავთ შემდეგი კულტურები სიმინდი, ფეტვი, არაქისი, ბრინჯი, ბამბა, თამბაქო და სხვა. 2000-იანი წლებიდან ზამფარის შტატის ხელისუფლება ატარებს მეწარმეების წახალისების პოლიტიკას (როგორც ადგილობრივების, ასევე უცხოელების) მრეწველობის სექტორის განვითარების ინვესტირების სახით. შტატში ფუნქციონირებს ტექსტილის (Zamfara Textile Industries Limited), მცენარეული ზეთის (Gusau Oil Mill) და სხვა სამრეწველო წარმოება.ზამფარის შტატის მიწა მდიდარია სასარგებლო წიაღისეულით. აქ მოიპოვება ოქრო, გრანიტი, კვარცი, ქრომი და სხვა, მაგრამ სასარგებლო წიაღისეულის მოპოვება ხშირად მიმდინარეობს ნახევრადლეგალური და არალეგალური მეთოდებით. შედეგად ზარალი ადგება არა მარტო ბუნებას, არამედ ადამიანების ჯანმრთელობასაც, რომლებიც უშუალოდ ამ სფეროში მუშაობენ.


== ტურიზმი ==
ზამფარის შტატში არსებობს მთელი რიგი ღირსშესანიშნაობები, რომლებიც ტურისტების ყურადღებას იზიდავს: ძველი ქალაქი ჯატა, ჩანჩქერი კვატარკვაში, კალალე (წყალსატევი — ბეჰემოთების საცხოვრებელი ადგილი) და ბევრი სხვა.


== რესურსები ინტერნეტში ==
შტატის ოფიციალური საიტი დაარქივებული 2006-07-21 საიტზე Wayback Machine.
Nigerian Post Office- with map of LGAs of the state


== სქოლიო ==