revision: 4400838
title: "\u10E1\u10D4\u10E0\u10D2\u10DD \u10D9\u10DD\u10E2\u10E0\u10D8\u10D9\u10D0\u10EB\
  \u10D4"
url: https://ka.wikipedia.org/wiki/%E1%83%A1%E1%83%94%E1%83%A0%E1%83%92%E1%83%9D_%E1%83%99%E1%83%9D%E1%83%A2%E1%83%A0%E1%83%98%E1%83%99%E1%83%90%E1%83%AB%E1%83%94


---

სერგო კოტრიკაძე (დ. 9 აგვისტო, 1936, ჩოხატაური, საქართველოს სსრ — გ. 3 მაისი, 2011, სტოკჰოლმი, შვედეთი) — ქართველი  და საბჭოთა ფეხბურთელი, მეკარე. 


== ბიოგრაფია ==
იცავდა თბილისის „დინამოს“, ქუთაისის „ტორპედოსა“ და საბჭოთა კავშირის ეროვნული ნაკრების ღირსებას.თბილისის „დინამოს“ ძირითად შემადგენლობაში საბჭოთა კავშირის ჩემპიონატის ფარგლებში პირველად 1957 წლის 6 აპრილს, საკავშირო პირველობის პირველი ტურის კალენდარულ მატჩში, მოსკოვის „დინამოს“ წინააღმდეგ გამოვიდა მინდორზე. თბილისელთა შემადგენლობაში თამაშობდნენ: სერგო კოტრიკაძე, ვლადიმერ ელოშვილი, გივი ჩოხელი, გივი ხოჭოლავა, ავთანდილ ღოღობერიძე (მოსე დავარაშვილი 52'), ვლადიმერ რამიშვილი, ბორის ხასაია, კონსტანტინე გაგნიძე, ალექსანდრე კოტრიკაძე, შოთა იამანიძე და ავთანდილ ჭკუასელი. დაპირისპირება მოსკოველთა გამარჯვებით, ანგარიშით — 2–1 დამთავრდა.თბილისის „დინამოს“ მაისურით საბჭოთა კავშირის ჩემპიონატის ფარგლებში ბოლოჯერ 1970 წლის 25 აპრილს, საკავშირო ჩემპიონატის მე-8 ტურის კალენდარულ მატჩში, ლენინგრადის „ზენიტის“ წინააღმდეგ ითამაშა. თბილისელთა შემადგენლობაში თამაშობდნენ: სერგო კოტრიკაძე (თამაზ სტეფანია 70'), ფირუზ კანთელაძე, ვახტანგ რეხვიაშვილი, ვახტანგ ჭელიძე, შოთა ხინჩაგაშვილი, გურამ პეტრიაშვილი, სერგო კუტივაძე, მანუჩარ მაჩაიძე, გოჩა გავაშელი, ბესარიონ მჭედლიშვილი, ლევან ნოდია (ალექსი ილიადი 75'). შეხვედრა ფრედ, ანგარიშით — 1–1 დამთავრდა.საბჭოთა კავშირის უმაღლეს ლიგაში ჩაატარა 261 მატჩი. საბჭოთა კავშირის ჩემპიონი (1964), სამგზის (1959, 1962, 1967) ბრინჯაოს პრიზიორი, საბჭოთა კავშირის თასის ფინალისტი (1960) თბილისის „დინამოს“ შემადგენლობაში. 1962 წლის ჩილეს მსოფლიო ჩემპიონატის მონაწილე. საბჭოთა კავშირის წლის საუკეთესო მეკარე (1962). საბჭოთა კავშირის სპორტის დამსახურებული ოსტატი (1969). ღირსების ორდენის კავალერი.
1964 წლის 18 ნოემბრის „ოქროს მატჩის“ მონაწილე.გარდაიცვალა 2011 წლის 3 მაისს შვედეთის დედაქალაქ სტოკჰოლმში, გულის შეტევით. ამ დროს ის საქართველოს 15-წლამდე ნაკრებს „ლენარტ იოჰანსონის თასი 2011“-ის გათამაშებაზე ახლდა, როგორც სამწვრთნელო შტაბის წევრი.


== მიღწევები ==


=== საკლუბო ===
 დინამო თბილისი
საბჭოთა კავშირის ჩემპიონატი ჩემპიონი: 1964
 ბრინჯაოს პრიზიორი (3): 1959, 1962, 1967საბჭოთა კავშირის თასი ფინალისტი: 1960 


=== ინდივიდუალური ===
საქართველოს XX საუკუნის სიმბოლური ნაკრების წევრი „სარბიელის“ ვერსიით: 1998
საბჭოთა კავშირის წლის საუკეთესო მეკარე: 1962
საქართველოს XX საუკუნის საუკეთესო მეკარე: 199933 საუკეთესო№3: 1960, 1961, 1962, 1963


== გალერეა ==

		
		
		
		
		


== საინტერესო ფაქტები ==
სერგო კოტრიკაძე ოთხჯერ იყო დასახელებული საბჭოთა კავშირის წლის 33 საუკეთესო ფეხბურთელის სიაში.გაზეთ „სარბიელის“ ინიციატივით, 1998 წელს გულშემატკივრებმა საქართველოს XX საუკუნის საუკეთესო ფეხბურთელი, მწვრთნელი და სიმბოლური ნაკრები დაასახელეს (გამოკითხვაში მონაწილეობა მიიღო 837-მა მკითხველმა). გამოკითხვის შედეგად სერგო კოტრიკაძე საქართველოს XX საუკუნის სიმბოლური ნაკრების წევრად დასახელდა.


== ბიბლიოგრაფია ==


== პერიოდიკა ==


== რესურსები ინტერნეტში ==


== კომენტარები ==


== სქოლიო ==