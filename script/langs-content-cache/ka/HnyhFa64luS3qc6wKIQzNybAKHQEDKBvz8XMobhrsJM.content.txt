revision: 4175611
title: "\u10D7\u10D4\u10D8\u10DB\u10E3\u10E0\u10D0\u10D6 \u10D1\u10D0\u10E1\u10D8\u10DA\
  \u10D8\u10D0"
url: https://ka.wikipedia.org/wiki/%E1%83%97%E1%83%94%E1%83%98%E1%83%9B%E1%83%A3%E1%83%A0%E1%83%90%E1%83%96_%E1%83%91%E1%83%90%E1%83%A1%E1%83%98%E1%83%9A%E1%83%98%E1%83%90


---

თეიმურაზ ბასილია (დ. 10 მარტი, 1957, სოფელი ჩაისუბანი, ჩოხატაურის რაიონი)  — ქართველი ეკონომისტი, თანამდებობის პირი, პოლიტიკოსი.
დაამთავრა თბილისის სახელმწიფო უნივერსიტეტის ეკონომიკის ფაკულტეტი. 1979-1984 წლებში იყო სამრეწველო გაერთიანება „ელექტროხელსაწყოს“ ინჟინერ-ეკონომისტი, ბიუროს უფროსი. 1984-1986 წლებში იყო თბილისის საქარხნო რაიონის აღმასკომის დარგთაშორის ტერიტორიული გაერთიანების სექტორის გამგე, უფროსის მოადგილე. 1986-1989 წლებში იყო საავეჯო დეტალების კომბინატის დირექტორის მოადგილე. 1989-1991 წლებში იყო სამრეწველო გაერთიანება „განთიადის“ მთავარი ეკონომისტის მოადგილე.  1992-1995 წლებში იყო საქართველოს მე-3 მოწვევის პარლამენტის წევრი პარტიული სიით,  საარჩევნო ბლოკი „ტრადიციონალისტთა გაერთიანება“.  1994-1995 წლებში იყო  საქართველოს პრემიერ-მინისტრის მოადგილე. 1996-2003 წლებში იყო  საქართველოს პრეზიდენტის ეკონომიკური მრჩეველი. 2011 წლის 26 მაისს, თეიმურაზ ბასილიას ამერიკის შეერთებული შტატების ხელისუფლებამ პოლიტიკური დევნილის სტატუსი მიანიჭა. 2019 წელს დაბრუნდა საქართველოში. ეკონომიკის ექსპერტი.


== რესურსები ინტერნეტში ==
თეიმურაზ ბასილია — საქართველოს ბიოგრაფიული ლექსიკონი
თეიმურაზ ბასილია — საქართველოს პარლამენტის ოფიციალური საიტი