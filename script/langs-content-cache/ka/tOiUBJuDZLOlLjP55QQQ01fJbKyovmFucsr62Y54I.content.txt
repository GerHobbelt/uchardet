revision: 4047028
title: "\u10D3\u10D0\u10D5\u10D8\u10D7 \u10EF\u10D0\u10DC\u10D0\u10E8\u10D8\u10D0"
url: https://ka.wikipedia.org/wiki/%E1%83%9C%E1%83%90%E1%83%A3%E1%83%9A%E1%83%98_%E1%83%AF%E1%83%90%E1%83%9C%E1%83%90%E1%83%A8%E1%83%98%E1%83%90


---

ნაული ჯანაშია (დ. 1 მარტი, 1947, დიდი ჭყონი, იმდროინდელი გეგეჭკორის რაიონი, საქართველოს სსრ, სსრკ — გ. 17 მარტი, 2015, თბილისი) — ქართველი პოლიტიკოსი, საქართველოს პარლამენტის წევრი 2008-2015 წლებში.


== ბიოგრაფია ==
1965-1971 წლებში მუშაობდა ქალაქ შევჩენკოს სამთო სამრეწველო კომბინატში. 1975 წელს დაამთავრა ლენინგრადის სამთო-სამრეწველო ინსტიტუტი. 1976-1981 წლებში მუშაობდა ქალაქ შევჩენკოში, სატრანსპორტო სამმართველოსა და სამთო-სამრეწველო კომბინატში. 1986-1993 წლებში მუშაობდა სოხუმის ფიზიკო-ტექნიკურ ინსტიტუტში. 1995-2008 წლებში მუშაობდა მოსკოვის ელექტრო-მოძრავი შემადგენლობის სარემონტო ქარხანაში.  2008-2012 წლებში იყო საქართველოს მე-7 მოწვევის პარლამენტის წევრი (მარტვილის მაჟორიტარი), საარჩევნო ბლოკი: „ერთიანი ნაციონალური მოძრაობა — გამარჯვებული საქართველოსთვის“. 2012-2015 წლებში — საქართველოს მე-8 მოწვევის პარლამენტის წევრი (მარტვილის მაჟორიტარი), საარჩევნო ბლოკი: „ერთიანი ნაციონალური მოძრაობა — „მეტი სარგებელი ხალხს“.


== გარდაცვალება ==
ნაული ჯანაშია 2015 წლის 17 მარტს, 68 წლის ასაკში, ხანგრძლივი ავადმყოფობის შემდეგ, თბილისში გარდაიცვალა. მის გარდაცვალებას საქართველოს მესამე პრეზიდენტი მიხეილ სააკაშვილი სოციალურ ქსელში გამოეხმაურა. 


== რესურსები ინტერნეტში ==
ნაული ჯანაშია — საქართველოს ბიოგრაფიული ლექსიკონი
ნაული ჯანაშია — საქართველოს პარლამენტის ოფიციალური საიტი (მოძველებული / არქივი / ახალი არქივი)


== სქოლიო ==