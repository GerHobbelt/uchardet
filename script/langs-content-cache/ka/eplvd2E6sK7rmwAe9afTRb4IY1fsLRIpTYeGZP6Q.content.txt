revision: 4470135
title: "\u10D1\u10E3\u10E0\u10D8\u10D0\u10E2\u10D8\u10E3\u10DA\u10D8 \u10D4\u10DC\u10D0"
url: https://ka.wikipedia.org/wiki/%E1%83%91%E1%83%A3%E1%83%A0%E1%83%98%E1%83%90%E1%83%A2%E1%83%A3%E1%83%9A%E1%83%98_%E1%83%94%E1%83%9C%E1%83%90


---

ბურიატული ენა — ბურიატების და მონღოლური ერის ზოგიერთი ჯგუფის ენა. ეკუთვნის მონღოლურ ენათა ჯგუფის ჩრდილოურ შტოს. რუსულ ენასთან ერთად ბურიატეთის რესპუბლიკის ძირითადი ენაა. გავრცელებულია: ბურიატეთის რესპუბლიკაში, ირკუტსკის ოლქის უსტ-ორდის ბურიატთა ავტონომიურ ოკრუგსა და ჩიტის ოლქის აგის ბურიატთა ავტონომიურ ოკრუგში; მონღოლეთის ჩრდილოეთ ნაწილსა და ჩინეთის ჩრდილო-აღმოსავლეთ ნაწილში. ბურიატულ ენაზე ლაპარაკობს დაახლოებით 283 000 ათ. ადამიანი. ამათგან რუსეთში მოსაუბრეთა რაოდენობა უდრის — 218 557 ათასს, ჩინეთში — დაახლოებით 18 ათასს, მონღოლეთში — 46 ათასს. ბურიატული ენის ხმოვანთა სისტემა ექვემდებარება სინჰარმონიზმს. მორფოლოგიური სტრუქტურა აგლუტინაციურია. გამოიყოფა 5 დიალექტი. დამწერლობა შემოღებულია 1931 წლიდან ლათინური, ხოლო 1939 წლიდან — რუსული გრაფიკის საფუძველზე. 


== ლიტერატურა ==
 ქართული საბჭოთა ენციკლოპედია, ტ. 2, თბ., 1977. — გვ. 579.


== სქოლიო ==