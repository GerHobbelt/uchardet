revision: 3565452
title: "\u10D3\u10D0\u10D5\u10D8\u10D7 \u10D3\u10D4\u10D5\u10D3\u10D0\u10E0\u10D8\u10D0\
  \u10DC\u10D8"
url: https://ka.wikipedia.org/wiki/%E1%83%93%E1%83%90%E1%83%95%E1%83%98%E1%83%97_%E1%83%93%E1%83%94%E1%83%95%E1%83%93%E1%83%90%E1%83%A0%E1%83%98%E1%83%90%E1%83%9C%E1%83%98


---

დავით დევდარიანი (დ. 28 ოქტომბერი, 1987, თბილისი) — ქართველი ფეხბურთელი, თამაშობს დანიის  სუპერლიგის კლუბ „ორჰუსში“, შემტევი ნახევარმცველის პოზიციაზე.


== კარიერა ==


=== საკლუბო ===
დავით დევდარიანმა პროფესიონალური კარიერა დაიწყო საფეხბურთო კლუბ „თბილისში“, ერთი სეზონის შემდეგ დუბლებში დააქვეითეს, ხოლო კიდევ ერთი წლის შემდეგ საფრანგეთის ქვედა დივიზიონის კლუბ „დანქერკეში“ გადავიდა, სადაც არც ერთი მატჩი არ ჩაუტარებია. ერთი წლის შემდეგ დაბრუნდა საქართველოში, კერძოდ რუსთავის „ოლიმპში“. 2007 წელს საქართველოს ჩემპიონი გუნდიდან წავიდა გუნდის ძირითადი ბირთვი და შემადგენლობა გაახალგაზრდავდა. ამავე წლის შემოდგომიდან დავით დევდარიანმა შეძლო მთავარ გუნდში თავის დამკვიდრება. 2007-08 წლის სეზონში „ოლიმპის“ შემადგენლობაში მან ჩაატარა 20 მატჩი და გაიტანა 4 გოლი. 2008 წლის იანვარში მონაწილეობა მიიღო დსთ-ს თასის გათამაშებაში, სადაც მხოლოდ 4 შეხვედრა ჩაატარა .2008 წლის ზაფხულში  სათამაშო კარიერის გასაგრძელებლად დანიაში, საფეხბურთო კლუბ „ორჰუსის“ შემადგენლობაში ჩაირიცხა.


=== სანაკრებო ===
რუსთავის „ოლიმპში“ წარმატებული თამაშის შედეგად დავითი მიიწვიეს საქართველოს ჯერ 21 წლამდელთა ნაკრებში, სადაც 2 ამხანაგური მატჩი ითამაშა, შემდეგ კი ეროვნულ ნაკრებში, სადაც 6 მატჩი ჩაატარა.


== რესურსები ინტერნეტში ==
პროფილი Transfermarkt-ზე (ინგლისური)
პროფილი Soccerway-ზე (ინგლისური)
დანიის სუპერლიგის მოთამაშეები