revision: 4042894
title: "\u10D4\u10E0\u10D8\u10D9 \u10D1\u10D0\u10DC\u10D0"
url: https://ka.wikipedia.org/wiki/%E1%83%94%E1%83%A0%E1%83%98%E1%83%99_%E1%83%91%E1%83%90%E1%83%9C%E1%83%90


---

ერიკ ბანა (ინგლ. Eric Bana, დაბადების სახელი ერიკ ბანადინოვიჩი; დ. 9 აგვისტო, 1968) — ავსტრალიელი მსახიობი და კომიკოსი.
ერიკ ბანა დაიბადა მელბურნში, ავსტრალიაში. მამამისი, ივან ბანადინოვიჩი ხორვატი ემიგრანტი იყო, რომელიც მუშაობდა კომპანია Caterpillar Inc.-ის ლოჯისტიკის მენეჯერად, ხოლო დედა, ელეონორი გერმანელი იყო და პარიკმახერად მუშაობდა.ბანა პირველად გამოჩნდა ავსტრალიურ სატელევიზიო შოუში „Full Frontal“. 1997 წელს გადაიღეს კომედიურ-დრამატულ ფილმში „სასახლე“, ხოლო ფართო საზოგადოებისთვის ცნობილი გახდა ბიოგრაფიული კრიმინალური ფილმით „ხედვა შიგნიდან“ (2000). ჰოლივუდის ყურადღება მიიპყრო პირველი კლასის სერჟანტ ნორმ „ჰუტ“ გიბსონის როლით ფილმში „შავი ქორის დაცემა“ (2001). 2003 წელს განსასახიერა ჰალკის როლი, ერთი წლის შემდეგ კი ჰექტორის როლი ფილმ „ტროაში. 2005 წელს მონაწილეობდა სტივენ სპილბერგის ისტორიულ დრამატულ და პოლიტიკურ თრილერში „მიუნხენი“ (2005). მისი სხვა განთქმული ფილმებია: „კიდევ ერთი ბოლეინის გვარიდან“, „ვარსკვლავური გზა“ (2009), „დროში მოგზაურის ცოლი“ (2009), „გადარჩენილი“ (2013), „გვიხსენ ჩვენ ბოროტისაგან“ (2014) და სხვა.
როგორც გამოცდილმა მსახიობმა და კომიკოსმა, მიიღო ავსტრალიის უმაღლესი კინო-და სატელევიზიო ჯილდოები სხვადასხვა როლისთვის. იგი აგრეთვე მონაწილეობს რამდენიმე დაბალბიუჯეტიან ფილმში, დაწყებული რომანტიკული კომედიებით, დამთავრებული დრამატული, სამეცნიერო ფანტასტიკური და თრილერი ფილმებით.


== ფილმოგრაფია ==


== რესურსები ინტერნეტში ==
 შეგიძლიათ იხილოთ მედიაფაილები თემაზე „ერიკ ბანა“ ვიკისაწყობში.

ერიკ ბანა — კინოფილმების ინტერნეტ-მონაცემთა ბაზა (ინგლისური)
ერიკ ბანა TCM-ის კინოფილმების მონაცემთა ბაზაში
ერიკ ბანა — AllMovie


== სქოლიო ==