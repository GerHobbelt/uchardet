revision: 3886562
title: "\u10D7\u10D0\u10DB\u10D0\u10D6 \u10D2\u10D5\u10D4\u10DA\u10D4\u10E1\u10D8\u10D0\
  \u10DC\u10D8"
url: https://ka.wikipedia.org/wiki/%E1%83%97%E1%83%90%E1%83%9B%E1%83%90%E1%83%96_%E1%83%92%E1%83%95%E1%83%94%E1%83%9A%E1%83%94%E1%83%A1%E1%83%98%E1%83%90%E1%83%9C%E1%83%98


---

თამაზ გველესიანი (დ. 10 მაისი, 1956, სოფ. თეთრაწყარო, ხარაგაულის რაიონი)  — ქართველი  ინჟინერი, პოლიტიკოსი.
1982 წელს დაამთავრა საქართველოს პოლიტექნიკური ინსტიტუტის სატრანსპორტო ფაკულტეტი. 1982-1988 წლებში მუშაობდა სამშენებლო ორგანიზაციებში სხვადასხვა თანამდებობებზე.  წმინდა ილია მართლის საზოგადოების გამგეობის წევრი, პოლიტიკური ბლოკის — „მრგვალი მაგიდა — თავისუფალი საქართველოს“ ერთ-ერთი დამფუძნებელი (1990).  1990-1991 წლებში იყო  საქართველოს რესპუბლიკის პირველი მოწვევის უზენაესი საბჭოს წევრი: საარჩევნო ბლოკი „მრგვალი მაგიდა-თავისუფალი საქართველო“, მაჟორიტარი, N125 ახალგორის საარჩევნო ოლქი, მრეწველობის, ენერგეტიკის, ტრანსპორტისა და კავშირგამბულობის კომისიის წევრი. იყო საქართველოს რესპუბლიკის ვაჭრობის მინისტრი.  


== რესურსები ინტერნეტში ==
თამაზ გველესიანი — საქართველოს ბიოგრაფიული ლექსიკონი
თამაზ გველესიანი  — საქართველოს პარლამენტის ოფიციალური საიტი