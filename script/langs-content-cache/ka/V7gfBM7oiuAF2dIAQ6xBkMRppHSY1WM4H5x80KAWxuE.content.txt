revision: 4088380
title: Warawa
url: https://ka.wikipedia.org/wiki/%E1%83%99%E1%83%90%E1%83%9C%E1%83%9D%E1%83%A1_%E1%83%A8%E1%83%A2%E1%83%90%E1%83%A2%E1%83%98


---

კანოს შტატი (ინგლ. Kano State) — შტატი ნიგერიის ჩრდილოეთით. მოსახლეობის რაოდენობის მიხედვით პირველი შტატი ნიგერიაში.

ადმინისტრაციული ცენტრი — ქალაქი კანო.
ფართობი — 20 131 კმ², მოსახლეობა — 9 401 288 ადამიანი (2006).


== ისტორია ==
კანოს შტატი შეიქმნა 1967 წლის 27 მაისს ნიგერიის ადმინისტრაციული დაყოფის რეფორმის დროს, როდესაც ქვეყანა დაიყო 12 შტატად. მანამდე შტატის ტერიტორია შედიოდა ჩრდილოეთის ოლქის შემადგენლობაში. 1991 წელს კანოს შტატის შემადგენლობიდან გამოიყო ჯიგავის შტატი.


== ადმინისტრაციული დაყოფა ==
კანოს შტატი დაყოფილია 44 თვითმმართველობის რაიონად.


== ეკონომიკა ==
ისტორიულად კანო იყო სავაჭრო და სასოფლო-სამეურნეო შტატი. ძირითადი კულტურაა არაქისის წარმოება.
კანოს შტატი იღებს ფედერალური ხელისუფლების მიერ განაწილებული სუბსიდიების მნიშვნელოვან წილს, რომლის დიდი ნაწილი შექმნილია ნავთობის გაყიდვისგან მიღებული შემოსავლებით. 1990 წლიდან 1996 წლის ჩათვლით კანოს შტატი იღებდა შემოსავლების 10,9 %-ს, მაშინ როდესაც მის უკან მდგომი სოკოტოს შტატი — მხოლოდ 3,5 %-ს.
ოდესღაც კანოს შტატში განვითარებული სამრეწველო წარმოება დღეისათვის იმყოფება ვარდნის პროცესში, რომლის ერთ-ერთი ძირითადი მიზეზია ელექტროენერგიის მიწოდების არასტაბილურობა. არსებობს ატომური ელექტროსადგურის მშენებლობის გეგმები ნიგერიის ჩრდილო-აღმოსავლეთში. ნავარაუდებია, რომ ელექტროსადგური იმუშავებს ურანზე, რომელიც მოიპოვება გომბეს შტატში და ელექტროსადგურამდე რკინიგზით გადაიზიდება.


== რესურსები ინტერნეტში ==
National Bureau of Statistics Maps of Kano State დაარქივებული 2008-01-11 საიტზე Wayback Machine.


== სქოლიო ==