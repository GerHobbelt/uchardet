revision: 4079922
title: Wii Zapper
url: https://ka.wikipedia.org/wiki/Resident_Evil:_The_Darkside_Chronicles


---

Resident Evil: The Darkside Chronicles, იაპონურად ცნობილი, როგორც Biohazard: The Darkside Chronicles (იაპონ. バイオハザード／ダークサイド・クロニクルズ) — რელსური შუტერის ჟანრის ვიდეო თამაში, შექმნილი Capcom-ისა და Cavia-ს მიერ. თამაში Wii პლატფორმისთვის გამოვიდა 2009 წლის 17 ნოემბერს, ხოლო PlayStation 3-ისთვის გამოიცა HD ვერსია 2012 წლის 26 ივნისს. ეს არის „Resident Evil“-ის სერიის ნაწილი და სიუჟეტი მიმდინარეობს „Resident Evil 4“-ის მოვლენებიდან 2 წლით ადრე და ითვლება მის პრიკველად. 2009 წლის 27 ნოემბერს თამაში Wii Zapper-თან ერთად კომპლექტში გამოვიდა ევროპაში.თამაშის სიუჟეტი მიმდინარეობს პერსონაჟების პირადი ისტორიებისა და ტრაგედიების გარშემო. ის ხელახლა მოგვითხრობს „Resident Evil 2“-ის და „Resident Evil Code: Veronica“-ს ისტორიას და მასში, ასევე წარმოდგენილია ახალი თავი. თამაშში ფიგურირებს ხუთი მოთამაშე პერსონაჟი: ლეონ სკოტ კენედი, კლერ რედფილდი, კრის რედფილდი,
შერი ბირკინი და სტივ ბერნსაიდი.
„The Darkside Chronicles“ არის რელსური შუტერის ჟანრის. სინათლის პისტოლეტის შუტერის მსგავსად იყენებს Wii Remote მოწყობილობას დასამიზნებლად და მტრების გასანეიტრალებლად. თამაში შესაძლებელია როგორც ერთმოთამაშიან რეჟიმში, ასევე მრავალმოთამაშიანში. ყოველი თავის დასასრულს მოთამაშე ფასდება, თუ რამდენი მტერი/ობიექტი გაანადგურა, რამდენი დაზიანება მიიღო და რამდენი დრო დასჭირდა ტურის გასვლას.მისი როგორც რელსური შუტერის სახით შექმნა გადაწყვიტა მასატიკა კავატამ და მისი აზრით ეს იყო წინა ნაწილების სცენარის ხელახლად გადმოცემის საუკეთესო გზა. საუნდტრეკის შექმნაზე მუშაობდნენ სერიის ვეტერანი კომპოზიტორები, სუსაკუ უტიამა და ტაკესი მიურა.თამაშმა მიიღო დადებითი შეფასებები ვიდეო თამაშების პრესისგან. ძირითადი შექება დაიმსახურა გრაფიკამ და მუსიკამ. საერთო განხილვების საიტებზე GameRankings და Metacritic ფლობს 74.55% და 75%.


== იხილეთ აგრეთვე ==
„Resident Evil: The Umbrella Chronicles“


== რესურსები ინტერნეტში ==

ოფიციალური საიტი

ოფიციალური საიტი (იაპონური)
„Resident Evil: The Darkside Chronicles“ საიტზე MobyGames
The Darkside Chronicles — ოფიციალური ვიკი


== სქოლიო ==