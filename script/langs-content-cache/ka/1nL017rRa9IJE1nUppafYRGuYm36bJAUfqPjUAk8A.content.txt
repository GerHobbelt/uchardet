revision: 4472078
title: "\u10E0\u10DD\u10D1\u10D4\u10E0\u10E2 \u10D1\u10DA\u10DD\u10EE\u10D8"
url: https://ka.wikipedia.org/wiki/%E1%83%A0%E1%83%9D%E1%83%91%E1%83%94%E1%83%A0%E1%83%A2_%E1%83%91%E1%83%9A%E1%83%9D%E1%83%AE%E1%83%98


---

რობერტ ალბერტ ბლოხი (დ. 5 აპრილი, 1917 — გ. 23 სექტემბერი, 1994) — ამერიკელი მწერალი, წერდა დეტექტიურ, ფსიქოლოგიური ჰორორისა და ფენტეზის ჟანრში, მისი ნაშრომები იდგმებოდა რადიოში, კინოსა და ტელევიზიაში. ბლოხის სამწერლო კარიერა 60 წელს გაგრძელდა,  მათ შორის 30 წელზე მეტი ხნის მანძილზე იგი ტელევიზიასა და კინოში მოღვაწეობდა.
ბლოხის ყველაზე გახმაურებული ნაშრომია საშინელებათა ჟანრის რომანი „ფსიქო“ (1959), რომლის მიხედვითაც ალფრედ ჰიჩკოკმა ამავე სახელწოდების ცნობილი ფილმი გადაიღო. ბლოხის შემოქმედება 30-ზე მეტ რომანს და ასობით მოთხრობას მოიცავს. იგი ჰოვარდ ლავკრაფტის პროტეჟე იყო, რომელმაც პირველმა სერიოზულად წაახალისა მისი შემოქმედებითი ნიჭი. ბლოხმა პროფესიონალური სამწერლო კარიერა სწავლის დასრულებისთანავე, 17 წლის ასაკში დაიწყო. მიუხედავად იმისა, რომ ბლოხის თავდაპირველი ნაშრომები ლავკრაფტის და მისი „კოსმიური ჰორორის“ მიბაძვას წარმოადგენდა, მოგვიანებით იგი ფსიქოლოგიური სიღრმის მქონე დეტექტიური და საშინელებათა ჟანრის ტექსტების შექმნაში დაოსტატდა. 
ბლოხი არაერთი პრესტიჟული ლიტერატურული ჯილდოს ლაურეატია, მათ შორისაა ჰიუგოს, ბრემ სტოკერის და ფენტეზის მსოფლიო პრემიები.


== რესურსები ინტერნეტში ==
Robert Bloch — ნამუშევრები პროექტ „გუტენბერგზე“
რობერტ ბლოხი — ნამუშევრები საიტზე Internet Archive
რობერტ ბლოხი — ნამუშევრები საიტზე LibriVox (უფასო აუდიო წიგნები) 
რობერტ ბლოხი საიტზე Curlie
რობერტ ბლოხი საიტზე Internet Speculative Fiction Database

რობერტ ბლოხი — Find a Grave-ზე

რობერტ ბლოხი — კინოფილმების ინტერნეტ-მონაცემთა ბაზა (ინგლისური)
რობერტ ბლოხი საიტზე Memory AlphaRobert Bloch


== სქოლიო ==