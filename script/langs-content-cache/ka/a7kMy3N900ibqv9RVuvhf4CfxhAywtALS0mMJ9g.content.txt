revision: 4442003
title: "\u10E1\u10D0\u10E5\u10D0\u10E0\u10D7\u10D5\u10D4\u10DA\u10DD\u10E1 \u10D1\u10D8\
  \u10DD\u10D2\u10E0\u10D0\u10E4\u10D8\u10E3\u10DA\u10D8 \u10DA\u10D4\u10E5\u10E1\u10D8\
  \u10D9\u10DD\u10DC\u10D8"
url: https://ka.wikipedia.org/wiki/%E1%83%A1%E1%83%90%E1%83%A5%E1%83%90%E1%83%A0%E1%83%97%E1%83%95%E1%83%94%E1%83%9A%E1%83%9D%E1%83%A1_%E1%83%91%E1%83%98%E1%83%9D%E1%83%92%E1%83%A0%E1%83%90%E1%83%A4%E1%83%98%E1%83%A3%E1%83%9A%E1%83%98_%E1%83%9A%E1%83%94%E1%83%A5%E1%83%A1%E1%83%98%E1%83%99%E1%83%9D%E1%83%9C%E1%83%98


---

საქართველოს ბიოგრაფიული ლექსიკონი — უმსხვილესი ქართული ბიოგრაფიული მონაცემთა ბაზა, რომელიც ამუშავდა 2001 წელს. შეიცავს ინფორმაციას, საქართველოში და მის გარეთ მოღვაწე ცნობილი ქართველების შესახებ. პროექტს განაგებს საქართველოს პარლამენტის ბიბლიოთეკა.
პროექტს თემურ ჩხენკელის ხელმძღვანელობით საფუძველი ჩაეყარა 2001 წელს, როდესაც ამერიკის სახელმწიფო დეპარტამენტის განათლებისა და კულტურული ურთიერთობის ბიურომ დააფინანსა „ქართველი ავტორები ინტერნეტში“. ბაზა მოიცავდა საქართველოში მოღვაწე და უცხოეთში მცხოვრები ქართველი მეცნიერების, ავტორების, მწერლების, პოეტების ბიოგრაფიებს, აგრეთვე მათი წიგნების ანბანურ სიას საძიებლით. 2012 წელს საიტის ძრავი და ინტერფეისი შესამჩნევად დაიხვეწა.
2015 წელს სახელწოდება „ქართველი ავტორები ინტერნეტში“ შეიცვალა სახელით „საქართველოს ბიოგრაფიული ლექსიკონი“. ბიოგრაფიები გადავიდა განახლებულ მონაცემთა ბაზაში. მას სახელის გარდა შეეცვალა შინაარსიც, ხოლო ბაზა რიცხობრივად გაიზარდა. ცნობარში, სხვადასხვა პიროვნებების ბიოგრაფიული მონაცემების გარდა განთავსებულია პიროვნებათა ფოტოები, ჯილდოები, პრემიები და პრიზები.
2022 წლის მონაცემით ბაზა მოიცავდა 18,300-ზე მეტ სტატიას. ის ხელმისაწვდომია როგორც ქართულ, აგრეთვე ინგლისურ ენაზე. მასში ნებისმიერს შეუძლია ჩაასწოროს ან დაამატოს ბიოგრაფიის ესკიზი საიტზე არსებული სპეციალური შაბლონური ფორმის საშუალებით, რომელიც გაივლის შემოწმებას და მხოლოდ ამის შემდეგ გამოქვეყნდება. პროექტი მიზნად ისახავს, გამოაქვეყნოს მაქსიმალურად ყველა ცნობილი ქართველი.


== იხილეთ აგრეთვე ==
{{nplg ბიოგრაფია}}
{{nplg ემიგრანტი}}
{{nplg ექიმი}}
{{nplg მეღვინე}}
{{nplg სპორტსმენი}}
{{nplg ილია}}


== რესურსები ინტერნეტში ==

ოფიციალური საიტი
საქართველოს ბიოგრაფიული ლექსიკონი Facebook-ზე
საქართველოს ბიოგრაფიული ლექსიკონის ისტორია


== სქოლიო ==