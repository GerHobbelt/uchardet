revision: 4187204
title: "\u10E1\u10D4\u10D2\u10DD\u10D6\u10D4\u10E0\u10DD"
url: https://ka.wikipedia.org/wiki/%E1%83%A1%E1%83%94%E1%83%92%E1%83%9D%E1%83%96%E1%83%94%E1%83%A0%E1%83%9D


---

სეგოზერო (რუს. Сегозеро) — ტბა რუსეთში, კარელიის რესპუბლიკაში. მიეკუთვნება თეთრი ზღვის აუზს. მდებარეობს ზღვის დონიდან 120 მ სიმაღლეზე. ზედაპირის ფართობი 815 კმ², მაქსიმალური სიღრმე 103 მ. 1957 წელს მდინარე სეგეჟის სათავეში კაშხლის აშენების შედეგად გადაიქცა წყალსაცავად, წყლის დონემ აიწია 6,3 მ-ით. წყალსაცავის აშენებამდე ტბის ფართობი შეადგენდა 753 კმ²-ს, კუნძულებთან ერთად 782 კმ²-ს. სანაპირო ხაზი შეჭრილ-შემოჭრილია. არის 70-ზე მეტი კუნძული, რომელთა უმეტესობა ტბის ჩრდილოეთ ნაწილშია. იძგიფება ჩვეულებრივ დეკემბერში, ყინულისგან თავისუფლდება მაისში. დონის რყევის მრავალწლიანი მაქსიმალური ამპლიტუდა შეადგენს 2,49 მ-ს, საშუალო 1,5 მ-ს. ერთვის მრავალი მდინარე, რომელთაგან აღსანიშნავია ლუჟმა, ვოლომა, სანდა და სხვა. ტბიდან გამოედინება მდინარე სეგეჟა, რომელიც ერთვის ვიგოზეროს წყალსაცავს. საზრდოობს თოვლისა და წვიმის წყლით. სეგოზეროში გვხვდება თევზის 17 სახეობა, მათ შორის: ჩრდილოეთის ორაგული, პალია, ევროპული ჭაფალა, სიგი, ჰარიუსი, წერი, ჩვეულებრივი ნაფოტა, იდი, კვირჩხლა, თეთრულა, კაპარჭინა, ღლაბუტა, ქორჭილა, მტკნარი წყლის ჩიქვი და სხვა.


== იხილეთ აგრეთვე ==
რუსეთის ტბები


== სქოლიო ==