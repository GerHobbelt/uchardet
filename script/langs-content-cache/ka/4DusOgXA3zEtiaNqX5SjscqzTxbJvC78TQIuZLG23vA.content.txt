revision: 4523249
title: Sonic Highways
url: https://ka.wikipedia.org/wiki/Sonic_Highways


---

Sonic Highways (ინგლ. ხმოვანი გზატკეცილები) — ამერიკული როკ-ჯგუფ Foo Fighters-ის მერვე სტუდიური ალბომი, რომელიც გამოვიდა 2014 წლის 10 ნოემბერს ლეიბლზე RCA. ამ ალბომისთვის, HBO-ზე გასულ სერიალ Foo Fighters Sonic Highways-ის  მომზადების ფარგლებში ჯგუფმა აშშ-ის რვა ქალაქში ჩაწერა რვა სიმღერა. ალბომი გამოვიდა CD-ზე, გრამფირფიტაზე და ციფრული ჩამონატვირთის სახით. წამყვანი სინგლი, „Something from Nothing“ გამოიცა 2014 წლის 16 ოქტომბერს.


== წარმოშობა და ჩაწერა ==
მიუხედავად იმისა, რომ Wasting Light-ის შემდეგ ჯგუფი შესვენებას აპირებდა, 2013 წლის იანვარში დეივ გროლმა განაცხადა, რომ კოლექტივმა დაიწყო მერვე სტუდიური ალბომის ჩაწერა.
2013 წლის 20 თებერვალს Brit Awards-ზე გროლმა განაცხადა, რომ მეორე დღეს ბრუნდებოდა ამერიკაში და იწყებდა შემდეგ ალბომზე მუშაობას. 2013 წლის აგვისტოში, XFM-თან ინტერვიუდან მისგან ცნობილი გახდა, რომ ალბომის გამოცემა 2014 წლისთვის დაიგეგმა:

„გეტყვით, რომ უკანასკნელ კვირებში სტუდიაში ვიმყოფებით და ვწერდით ალბომს. ეს ალბომი ყველა წინასგან განსხვავებული იქნება და აღფრთოვანებულები ვართ. მანამდე რაღაც დრო არის - მალე არ იქნება, მაგრამ ვფიქრობ, შემდეგი წელი იქნება ნამდვილად დიდი წელი Foo Fighters-ისთვის, უეჭველია.“

წამყვან გიტარისტ კრის შიფლეტის თქმით, გროლი ტექსტზე მუშაობას ვოკალის ჩაწერამდე ასრულებდა. ამჯერად კომპოზიციები ნაკლებად ეხებოდა „სასიყვარულო წერილებსა და გაურკვეველ ურთიერთობებს“ და უფრო მეტად - გრძნობებს, რომლებიც გროლს ჰქონდა ყოველ ქალაქთან დაკავშირებით.


== ჩაწერა ==

2013 წლის 6 სექტემბერს კრის შიფლეტმა თავის Instagram-ის ანგარიშზე გამოაქვეყნა სურათი, რომელიც აღნიშნავდა ალბომისთვის ჩაწერილ 13 სიმღერას.
 
კლავიშისტმა რამი ჯეფიმ ჩაწერა პარტიები სამი სიმღერისთვის. ერთ-ერთი მათგანი იყო „In The Way“. ბუტჩ ვიგმა, წინა ალბომ Wasting Light-ის პროდიუსერმა, დაადასტურა, რომ იგი ახალი ალბომის პროდიუსერიც იყო. 2014 წლის 30 ივლისს ვიგისგან ცნობილი გახდა, რომ ჯგუფმა დაასრულა ალბომის ჩაწერა და ხმი მიქსი და იგი გამოიცემოდა სერიალ Foo Fighters: Sonic Highways-ის ეთერში გასვლიდან ერთი თვის თავზე. 2014 წლის აგვისტოში გროლმა ისაუბრა ალბომის შესახებ: „ადვილად ამოიცნობთ, რომ ეს ალბომი Foo Fighters-ის ჩანაწერია, მაგრამ მასში უფრო მეტია ღრმა და მუსიკალური. ვფიქრობ, რომ ქალაქებმა და პიროვნებებმა შთაგვაგონეს ახალი ტერიტორიების გაფართოება და შესწავლა, ჩვენი „ჟღერადობის“ დაკარგვის გარეშე.“


== შეფუთვა ==
ალბომის გარეკანზე წარმოდგენილია ქალაქის ხედები ერთმანეთში არეული შენობებით. აქ არის სიეტლის სპეის ნიდლი, ჰოლივუდის ნიშანი ლოს-ანჯელესში და ციფრ 8-ის განმეორებადი მოტივი, რაც აღნიშნავს ჯგუფის  Foo Fighters-ის მერვე ალბომს და უსასრულობას. (∞).
გრამფირფიტის გამოცემა წარმოდგენილია რვა სხვადასხვა გარეკანით, სადაც თითო ასახავს ერთ-ერთს რვა ქალაქიდან. „უსასრულობის“ ამსახველი შენობა რვიანის ფორმით არის წარმოდგენილი. დილერების დიდი ნაწილი არ იძლეოდა გარანტიას იმისა, თუ როგორ გარეკანს შეიძენდა მყიდველი, მაგრამ ჯგუფის ოფიციალური საიტიდან მისი წინასწარი შეკვეთის შემთხვევაში სასურველის არჩევა შესაძლებელი იყო.


== პრომოკამპანია ==
2014 წლის 16 იანვარს Foo Fighters-ის Facebook-ის ოფიციალურ გვერდზე გამოქვეყნდა სურათი რამდენიმე მასტერ-ფირით, რომელთა ნაწილს ეწერა „LP 8“ (ინგლ. ალბომი 8). 2014 წლის 15 მაისს ცნობილი გახდა, რომ ჯგუფის მერვე ალბომი გამოიცემოდა 2014 წლის ნოემბერში და Foo Fighters აღნიშნავდა მას და თავის 20 წლიან იუბილეს HBO-ს ეთერისთვის მომზადებული სატელევიზიო სერიალით Foo Fighters: Sonic Highways, რომლის რეჟისორი იქნებოდა დეივ გროლი. 2014 წლის 11 აგვისტოს ცნობილი გახდა ალბომის სახელწოდებაც - Sonic Highways და გამოცემის თარიღი - იმავე წლის 10 ნოემბერი.


== კრიტიკული შეფასებები ==
ალბომმა Metacritic-ზე 31 მიმოხილვის საფუძველზე მიიღო შეფასება 68 ქულის სახით სტივენ თომას ერლეუაინი (AllMusic) წერდა, რომ ალბომში „აღინიშნება არა მეინსტრიმში გადასული ანდერგრაუნდული როკის მრისხანება, არამედ ამერიკის შეერთებული შტატების გამაერთიანებელი კლასიკური როკი, სანაპიროდან სანაპირომდე.“ ფილიო კოსორესი (Consequence of Sound): „ალბომი სერიალის ერთგვარი გაფართოება და დამატებაა.“პატრილ დოილი (Rolling Stone) აღნიშნავდა, რომ ალბომის რამდენიმე სიმღერა „ჯგუფისთვის დღეისთვის ყველაზე ამბიციურია“. სტიუარტ ბერმანი (Pitchfork Media) მას უფრო კრიტიკულად მიმოიხილავდა - „Foo Fighters მთლიანად აქრობს საკუთარი შემოქმედებითი პროცესის იდუმალებას და პროექტს Sonic Highways აქცევს სახელოვან საშინაო დავალებად - შესაძლოა, შემეცნებით, მაგრამ თავისი დამუშავებით პროცედურულად.“


== სიმღერების სია ==


== პერსონალი ==
Foo Fightersდეივ გროლი – წამყვანი ვოკალი, რიტმული გიტარა
პეტ სმირი – რიტმული გიტარა
ნეიტ მენდელი – ბას-გიტარა
ტეილორ ჰოუკინსი – დასარტყმელი საკრავები, ბეკ-ვოკალი
კრის შიფლეტი – წამყვანი გიტარა
რამი ჯეფი – კლავიშებიანი საკრავებიდამატებითი მუსიკოსებირიკ ნილსენი – ბარიტონული გიტარა სიმღერაში „Something from Nothing“
ზეკ ბრაუნი – გიტარა, ბეკ-ვოკალი სიმღერაში „Congregation“
გერი კლარკ უმცროსი – გიტარა სიმღერაში „What Did I Do? / God As My Witness“
ჯო უოლში –  გიტარა სიმღერაში „Outside“
Preservation Hall Jazz Band – ალტო-საქსოფონი, დასარტყმელი საკრავები, ფორტეპიანო, ტრომბონი, საყვირი, ტუბა სიმღერაში „In the Clear“
ბენ გიბერდი - გიტარა, ვოკალი სიმღერაში „Subterranean“
ჯოან ჯეტი – გიტარა სიმღერაში „I Am a River“


== ჩარტები და სერტიფიცირებები ==


== გამოცემების ისტორია ==


== სქოლიო ==