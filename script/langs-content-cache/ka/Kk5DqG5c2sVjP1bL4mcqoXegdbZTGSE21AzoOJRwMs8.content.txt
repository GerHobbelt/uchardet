revision: 4498338
title: "\u10DB\u10D0\u10DA\u10D0\u10E1\u10DE\u10D8\u10DC\u10D0"
url: https://ka.wikipedia.org/wiki/%E1%83%9B%E1%83%90%E1%83%9A%E1%83%90%E1%83%A1%E1%83%9E%E1%83%98%E1%83%9C%E1%83%90


---

მალასპინა (ინგლ. Malaspina Glacier) — მთისპირა მყინვარი ალასკის სამხრეთ სანაპიროზე, აშშ-ში. გაწოლილია იაკუტატისა და აისი-ბეის ყურეებს შორის. სიგრძე 45 კმ, სიგანე 65 კმ, ფართობი 3900 კმ². ყინულის სისქეა 610 მ. შექმნილია რამდენიმე მყინვარული ნაკადით, რომლებიც წმინდა ილიას მთიდან ეშვება. მყინვარის საფუძველის ნაწილი განლაგებულია ზღვის დონიდან 300 მ-ით დაბლა. ზემო სიუარდისა და ქვემო სიუარდის მყინვარებთან ერთად, რომელიც 1500–2000 მ სიმაღლეზე მდებარეობს ქმნის ვეებერთელა სიუარდ-მალასპინის მთა-მყინავარულ კომპლექსს, რომელიც შედის ვრანგელ-წმინდა ილიას ეროვნული პარკის შემადგენლობაში. 1930-იანი წლებიდან მალასპინის ფართობი მცირდება, ოკეანის ნაპირიდან უკან იხევს და ტოვებს ბოლომორენულ ზვინულს, რომელიც თანდათანობით წიწვოვანი ტყით იმოსება. სახელი ეწოდა კაპიტნის — ალესანდრო მალასპინას პატივსაცემად, რომელიც ალასკის სანაპიროს შეისწავლიდა 1791 წელს.


== სქოლიო ==