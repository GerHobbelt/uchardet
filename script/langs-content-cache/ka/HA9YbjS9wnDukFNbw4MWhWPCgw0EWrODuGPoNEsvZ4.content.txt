revision: 3829428
title: "\u10D2\u10D4\u10E0\u10DB\u10D0\u10DC\u10D4 \u10D2\u10DD\u10D1\u10D4\u10EF\u10D8\
  \u10E8\u10D5\u10D8\u10DA\u10D8"
url: https://ka.wikipedia.org/wiki/%E1%83%92%E1%83%94%E1%83%A0%E1%83%9B%E1%83%90%E1%83%9C%E1%83%94_%E1%83%92%E1%83%9D%E1%83%91%E1%83%94%E1%83%AF%E1%83%98%E1%83%A8%E1%83%95%E1%83%98%E1%83%9A%E1%83%98


---

გერმანე გობეჯიშვილი (დ. 17 იანვარი, 1911, ონის რაიონი, სოფელი ღები — გ. 10 ოქტომბერი, 1973) — ქართველი არქეოლოგი.


== ბიოგრაფია ==
1945 წლიდან სიცოცხლის ბოლომდე მუშაობდა ივანე ჯავახიშვილის სახელობის ისტორიის არქეოლოგიის და ეთნოგრაფიის ინსტიტუტში; 1960–1973 წლებში იყო ბრინჯაოს ხანის არქეოლოგიური განყოფილების გამგე; 1936–1965 წლებში მისი ხელმძღვანელობით გათხარეს და შეისწავლეს ზემო რაჭის არქეოლოგიური ძეგლები; 1945–1948 წლებში ცხინვალში გათხარა სამოსახლო–საკულტო ძეგლი ნაცარგორა; 1956–1971 წლებში არქეოლოგიური გათხრები ჩაატარა თეთრიწყაროში; მის მიერ გამოვლენილ არქეოლოგიურ გათხრებს დიდი მნიშვნელობა აქვს მტკვარ–არაქსის კულტურის გენეზისისა და კავკასიის ისტორიის მონაკვეთის კვლევისათვის; ბედენზე ჩატარებულმა გათხრებმა ახლებურად დასვა ე.წ. თრიალეთის კულტურის წარმოშობა-გავრცელების საკითხი. იყო ისტორიის მეცნიერებათა კანდიდატი.


== ბიბლიოგრაფია ==
ბედენის გორა-სამარხების კულტურა (ავტორი). - თბილისი, მეცნიერება, 1980. - 145გვ.
თეთრი წყაროს ნასოფლარი : IV-III ათასწლეული ჩვ. წ. (ავტორი). - თბილისი, მეცნიერება, 1978. - 118გვ.


== ლიტერატურა ==
 ენციკლოპედია „საქართველო“, ტ. 2, თბ., 2012. — გვ. 54.


== რესურსები ინტერნეტში ==
გერმანე გობეჯიშვილი — საქართველოს ბიოგრაფიული ლექსიკონი