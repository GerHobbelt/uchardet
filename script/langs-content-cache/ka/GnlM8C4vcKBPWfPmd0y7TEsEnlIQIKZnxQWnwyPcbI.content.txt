revision: 4270702
title: "\u10D8\u10D0\u10D8\u10D0 \u10E2\u10E3\u10E0\u10D4"
url: https://ka.wikipedia.org/wiki/%E1%83%98%E1%83%90%E1%83%98%E1%83%90_%E1%83%A2%E1%83%A3%E1%83%A0%E1%83%94


---

ნიენიერი იაია ტურე (დ. 13 მაისი, 1983), საზოგადოდ ცნობილი, როგორც იაია ტურე — კოტ-დ'ივუარელი ფეხბურთელი. თამაშობს ნახევარმცველის პოზიციაზე პრემიერ ლიგის კლუბ „მანჩესტერ სიტიში“ და კოტ-დ’ივუარის ეროვნულ ნაკრებში. ტურე ცნობილია თავისი სისწრაფით, ზუსტი პასებით, კარგი ფიზიკური მომზადებით და ტექნიკით. როგორც უნივერსალი ფეხბურთელი, თამაშობდა ასევე თავდამსხმელის პოზიციაზე ახალგაზრდულ წლებში. ასევე უთამაშია ცენტრალური მცველის პოზიციაზეც, მათ შორის „ბარსელონას“ შემადგენლობაში 2009 წლის ჩემპიონთა ლიგის ფინალშიც.კარიერა დაიწყო „ASEC Mimosas-ში“, სადაც შედგა მისი დებიუტი 18 წლის ასაკში. მისმა თამაშმა მიიპყრო ევროპული კლუბების ყურადღება. თამაშობდა ბელგიურ „ბევერენში“, უკრაინის „დონეცკის მეტალურგში“, საბერძნეთის „ოლიმპიაკოსში“ და საფრანგეთის „მონაკოში“.
2007 წელს გადავიდა კატალონიურ „ბარსელონაში“, სადაც მონაწილეობა მიიღო 100-ზე მეტ მატჩში. ის „ბარსელონაში“ თამაშობდა 2010 წელს, როდესაც კლუბისთვის ისტორიული პერიოდი იდგა — მოიგეს ექვსი ტურნირი ერთ სეზონში.
2010 წელს ტურე გადავიდა პრემიერ ლიგის კლუბ „მანჩესტერ სიტიში“, სადაც გაიტანა მთელი რიგი მნიშვნელოვანი გოლი „ქალაქური“ კლუბისთვის. 
კოტ-დ’ივუარის ეროვნულ ნაკრებში ჩატარებული აქვს 67 მატჩი. ნაკრების შემადგენლობაში მონაწილეობა აქვს მიღებული მსოფლიოს ჩემპიონატებზე, 2006 და 2010 წლებში.
იაია არის კოტ-დ’ივუარის ეროვნული ნაკრების და „ლივერპულის“ ფეხბურთელის, კოლო ტურეს უმცროსი ძმა.


== კარიერის სტატისტიკა ==
განახლდა: 10 მაისი 2012.


== ტიტულები ==


=== საკლუბო ===
ASEC Mimosas

კოტ-დ’ივუარის პრემიერ დივიზიონი: 2001ოლიმპიაკოსი

საბერძნეთის სუპერლიგა: 2005–06
საბერძნეთის თასი: 2005–06 ბარსელონა:

ლა ლიგა (2): 2008–09, 2009–10
კოპა დელ რეი: 2008–09
ესპანეთის სუპერთასი: 2009
უეფა-ს ჩემპიონთა ლიგა: 2008–09
უეფა-ს სუპერთასი: 2009
ფიფა-ს მსოფლიო საკლუბო ჩემპიონატი: 2009მანჩესტერ სიტი:

ინგლისის ასოციაციის თასი: 2010–11
პრემიერ ლიგა: 2011-12


=== ინდივიდუალური ===
აფრიკის წლის ფეხბურთელი: 2011
პრემიერ ლიგის წლის გუნდი: 2011–12


== რესურსები ინტერნეტში ==
Yaya Touré —  სტატისტიკა საიტზე Soccerbase.com (ინგლისური)
Yaya Touré profile დაარქივებული 2008-02-28 საიტზე Wayback Machine.  Goal.com
Yaya Touré profile FC Barcelona


== სქოლიო ==