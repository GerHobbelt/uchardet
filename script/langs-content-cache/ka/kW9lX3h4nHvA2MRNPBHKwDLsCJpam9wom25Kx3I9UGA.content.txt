revision: 4231729
title: The Official Charts Company
url: https://ka.wikipedia.org/wiki/%E1%83%9D%E1%83%A4%E1%83%98%E1%83%AA%E1%83%98%E1%83%90%E1%83%9A%E1%83%A3%E1%83%A0%E1%83%98_%E1%83%A9%E1%83%90%E1%83%A0%E1%83%A2%E1%83%94%E1%83%91%E1%83%98%E1%83%A1_%E1%83%99%E1%83%9D%E1%83%9B%E1%83%9E%E1%83%90%E1%83%9C%E1%83%98%E1%83%90


---

ოფიციალური ჩარტების კომპანია (ინგლ. The Official Charts Company (OCC)), ადრე ცნობილი როგორც Chart Information Network (CIN) და The Official UK Charts Company — დიდი ბრიტანეთის მუსიკალური ორგანიზაცია, რომელიც პასუხისმგებელია ოფიციალური მუსიკალური ჰიტ-აღლუმების შედგენაზე დიდ ბრიტანეთში — UK Singles Chart, UK Albums Chart, UK Official Download Chart და სხვა, უფრო ვიწრო მიმართულების მუსიკალურ ჩარტებზე და ვიდეოებზე. ჩართულია საერთაშორისო ჩარტ-კომპანიების სიაში, რომელსაც აღიარებს ფონოგრამების მწარმოებელთა საერთაშორისო ფედერაცია.
OCC ქმნის ჩარტებს მონაცემების შეკრებისა და ანალიზის საფუძველზე სავაჭრო წერტილებში მუსიკალური რელიზების გაყიდვის შესახებ. მონაცემების შეკრებას ახორციელებს კომპანია Millward Brown, რომელიც სპეციალიზირებულია მარკეტინგულ კვლევებზე.
OCC იმყოფება კომპანიების British Phonographic Industry და Entertainment Retailers Association (ERA) მმართველობის ქვეშ. კომპანია ახორციელებს ჰიტ-აღლუმების შედგენას 1997 წლის 1 ივლისიდან. ადრე ამით დაკავებული იყო რამდენიმე კომპანია, Gallup-ის ჩათვლით.
სინგლებისა და ალბომების საერთო ჩარტებთან ერთად, კომპანია აქვეყნებს უფრო ვიწრო მიმართულების ჩარტებს, როგორებიცაა UK Dance Chart, UK Indie Chart, UK R&B Chart, UK Rock Chart და Asian Download Chart, ასევე Scottish Singles and Albums Charts, Welsh Singles, Welsh Albums, UK Budget Albums.
2008 წლის 5 სექტემბერს კომპანიამ გამართა რებრენდინგი და შეცვალა სახელწოდება Official UK Charts Company-დან The Official Charts Company-ზე, ასევე დაიწყო ახალი ლოგოტიპის გამოყენება.


== რესურსები ინტერნეტში ==

ოფიციალური საიტი
Official Charts Company website


== სქოლიო ==