revision: 4262084
title: "\u10E2\u10DD\u10D1\u10D0\u10DC\u10D8\u10D4\u10E0\u10D8"
url: https://ka.wikipedia.org/wiki/%E1%83%A2%E1%83%9D%E1%83%91%E1%83%90%E1%83%9C%E1%83%98%E1%83%94%E1%83%A0%E1%83%98


---

ტობანიერი — სოფელი საქართველოში, იმერეთის მხარის ვანის მუნიციპალიტეტში, თემის ცენტრი (სოფლები: ზედა ეწერ-ტობანიერი, კუშუბაური, მიქელეფონი). მდებარეობს მდინარე ყუმურის (რიონის მარცხენა შენაკადი) ხეობაში. ზღვის დონიდან 80 მეტრი. ვანიდან 8 კილომეტრი.


== ისტორია ==
XIX საუკუნეში სოფელი შედიოდა საჯავახოს გამოჩინებულის საბლაღოჩინო ოლქში. სოფელში იდგა წმინდა სამების ეკლესია.


== განძი ==

1927 წელს სოფელში აღმოჩენილია ვერცხლის მონეტების განძი. (შემორჩენილია 215 ცალი), უმეტესობა ტრაპეზუნტის ასპერებია, რომლებიც მოჭრილია იმპერატორების იოანე I-ის (1235-1238 წწ.), მანუელ I-ის (1238-1263 წწ.), იოანე II-ისა (1280-1297 წწ.) და ალექსი II-ის (1297 წ.) მიერ. განძის 27 მონეტა განეკუთვნება ე.წ. კირმანეულის კატეგორიას, რომლის ემისია დასავლეთ საქართველოში წარმოებდა. განძი ჩაფლული უნდა იყოს XIII-XIV სს. მიჯნაზე.


== დემოგრაფია ==
2014 წლის აღწერის მონაცემებით სოფელში ცხოვრობს 584 ადამიანი.


== ცნობილი ადამიანები ==
კორნელი კეკელიძე, ფილოლოგი, აკადემიკოსი, სოფელში მოქმედებს მისი სახლ-მუზეუმი
კალისტრატე (ცინცაძე), საქართველოს კათალიკოს-პატრიარქი
დონი (დავით ნაცვლიშვილი), მხატვარი-სატირიკოსი
შიო ნაფეტვარიძე, ინჟინერი და მეცნიერი სამშენებლო მექანიკისა და ნაგებობათა სეისმომედეგობის დარგში
გერმანე ნაფეტვარიძე, რევოლუციონერი


== ლიტერატურა ==
 ქართული საბჭოთა ენციკლოპედია, ტ. 10, თბ., 1986. — გვ. 7.


== სქოლიო ==