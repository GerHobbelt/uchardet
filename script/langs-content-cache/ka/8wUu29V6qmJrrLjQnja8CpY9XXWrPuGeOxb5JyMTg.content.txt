revision: 4079389
title: '"Heroes"'
url: https://ka.wikipedia.org/wiki/Market_Square_Heroes


---

Market Square Heroes — ბრიტანული ნეო-პროგრესული როკ-ჯგუფ Marillion-ის სიმღერა და სადებიუტო სინგლი. გამოიცა 1982 წლის 25 ოქტომბერს. 2500 ასლის ოდენობით ჯგუფის მოყვარულთა კლუბისათვის გამოიცა სპეციალური, სურათიანი დისკი.


== სიმღერების შესახებ ==
Market Square Heroes — თავდაპირველად ამ კომპოზიციას ერქვა UB 2000001. სიმღერა ეძღვნება კრიზისის პირობებში სახალხო უკმაყოფილებას და მზარდ უმუშევრობას. სიმღერის გმირი არის ბიჭუნა, რომელიც ოცნებობს რევოლუციონერად გადაქცევას. იგი ქარიზმატულია და ლიდერის თვისებებიც გააჩნია, მაგრამ კონკრეტული მიზნები არ აქვს, მხოლოდ უკმაყოფილებისა და ბოღმის გრძნობა ავსებს. სიმღერის რადიო-ვერსიაში სიტყვა antichrist შეცვლილი იქნა ფრაზით battle priest.
Three Boats Down from the Candy — ამ სიმღერაში ვოკალისტი ფიში იხსენებს ბრაიტონს, სადაც მისთვის აბსოლუტურად უცნობ გოგონასთან სექსით ერთობოდა. მუსიკოსის იხსენებს, რომ იმ ადგილის დამახსოვრება მისთვის აუცილებელი იყო, ასე რომ ირგვლივ ყველაფერი შეათვალიერა და დაინახა ნავები. ერთ-ერთ მათგანს ეწერა Candy.
Grendel — ამა თუ იმ ვერსიის სახით, ეს კომპოზიცია ჯგუფის არსებობის უფრო ადრეული ეტაპიდან არსებობდა, მაგრამ ერქვა The Tower. ფიშმა მისთვის ახალი ტექსტი შექმნა, როდესაც წაიკითხა ჯონ გარდნერის წიგნი ’გრენდელი’. თავად ამ წიგნში გადმოცემულია ანგლო-საქსონური ეპოქალური პოემის ბეოვულფი შინაარსი, დანახული მონსტრი გრენდელის თვალებით.


== სიმღერები ==


=== 7" ვერსია ===
Market Square Heroes - 3:45
Three Boats Down from the Candy - 4:33


=== 12" ვერსია ===
Market Square Heroes - 4:15
Three Boats Down from the Candy - 4:33
Grendel - 17:40


=== CD ===
Market Square Heroes - 4:15
Three Boats Down from the Candy - 4:29
Grendel - 17:14


== სქოლიო ==