revision: 4233991
title: NGC 442
url: https://ka.wikipedia.org/wiki/%E1%83%A8%E1%83%90%E1%83%95%E1%83%98_%E1%83%97%E1%83%95%E1%83%90%E1%83%9A%E1%83%98%E1%83%A1_%E1%83%92%E1%83%90%E1%83%9A%E1%83%90%E1%83%A5%E1%83%A2%E1%83%98%E1%83%99%E1%83%90


---

შავი თვალის გალაქტიკა (ასევე დემონის თვალის გალაქტიკა; კატალოგში მესიე 64, M64, ან NGC 4826) — სპირალური გალაქტიკა ბერენიკეს თმების თანავარსკვლავედის მიმართულებით. იმის გამო, რომ საკმაოდ კაშკაშაა და კარგად ჩანს უბრალო ტელესკოპებშიც კი, განსაკუთრებით პოპულარულია მოყვარულ ასტრონომებში. 1779 წელს აღმოჩინა ინგლისელმა ასტრონომმა ედუარდ პიგოტმა; მისგან დამოუკიდებლად, იმავე წელს აღმოაჩინა გერმანელმა იოჰან ელბერტ ბოდემ, 1780 წელს კი ფრანგმა შარლ მესიემ. კაშკაშა ბირთვის გარშემო, გალაქტიკას გარს აკრავს შთამნთქმელი მტვერი, რის გამოც მას „შავი თვალის გალაქტიკას“ უწოდებენ. 


== მახასიათებლები ==
მესიე 64-ის ვარსკვლავთშორისი სივრცე შედგება ერთმანეთის საწინააღმდეგოდ მოძრავი ორი დისკისგან, რომლებიც თითქმის თანაბარი მასისაა. შიდა დისკში დიდი რაოდენობითაა კოსმოსური მტვერი. ამ გალაქტიკის ირგვლივ განვითარებად შესაძლო სცენარებს შორისაა მის თანამგზავრ, გაზით მდიდარ გალაქტიკასთან შერწყმა და გალაქტიკათშორისი ღრუბლების შთანთქმა.


== რესურსები ინტერნეტში ==

Messier 64, SEDS Messier pages
Hubblesite description and high resolution images დაარქივებული 2008-05-16 საიტზე Wayback Machine.
ESA/Hubble images of M64
a real photo by Pete Albrecht დაარქივებული 2011-07-15 საიტზე Wayback Machine.
Black Eye Galaxy (M64) at Constellation Guide


== სქოლიო ==