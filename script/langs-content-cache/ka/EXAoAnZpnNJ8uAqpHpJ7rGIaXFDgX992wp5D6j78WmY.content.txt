revision: 4426742
title: Steel
url: https://ka.wikipedia.org/wiki/Steel_Wheels


---

Steel Wheels — ინგლისური როკ-ჯგუფ როლინგ სტოუნზის 1989 წლის სტუდიური ალბომი. ეს ალბომი ჯგუფისათვის დაბრუნება იყო როგორც სტუდიაში, ასევე დიდ სცენაზე. კით რიჩარდსისა და მიკ ჯეგერის ურთიერთობების გაუმჯობესების შედეგად კოლექტივა შესძლო სტუდიაში ახალ მასალაზე მუშაობა. ალბომი უფრო ახლოს არის ჯგუფის უფრო კლასიკურ ალბომებთან. საკონცერტო ტურნე, რომელიც ჩაატარეს მისი გამოცემის შემდეგ, აღმოჩნდა ყველა დროის ყველაზე წარმატებული და მასშტაბური ე.წ. comeback (დაბრუნების) ტური. ჯგუფში კვლავ იყო ბილ უაიმენი, მაგრამ ეს აღმოჩნდა მისთვის უკანასკნელი სტუდიური დისკი როლინგ სტოუნზთან და საკუთარი წასვლის შემდეგ განცხადება მან 1993 წლის იანვარში გააკეთა.


== ალბომი ==
ალბომის Dirty Work გამოცემისა და მიკ ჯეგერის სოლო-კარიერის შემდეგ ამ უკანასკნელისა და კით რიჩარდსის ურთიერთობაში ბზარებმა იმატა. ორივე ეჯიბრებოდა ერთმანეთს - 1987 წელს გამოიცა ჯეგერის სოლო-დისკი Primitive Cool, ხოლო რიჩარდსმა ჩაწერა Talk is Cheap, სოლო-დებიუტი, რომელიც მხოლოდ 1988 წელს გამოვიდა. მაგრამ ფაქტი იყო, რომ ორივე იდეალურად მხოლოდ როლინგ სტოუნზის ფარგლებში მუშაობდა და შერიგება გარდაუვალი იყო.
1989 წლის იანვარში, სანამ როლინგ სტოუნზი შეყვანილი იქნებოდა როკ-ენ-როლის დიდების დარბაზში, ჯეგერი და რიჩარდსი ერთმანეთს სტუდიაში შეხვდდნენ. სულ რამდენიმე კვირაში მათ დაწერეს არც მეტი, არც ნაკლები, 50 სიმღერა და ჯგუფის დანარჩენი წევრები მათ მხოლოდ ამის შემდეგ შეუერთდნენ. ალბომის სახელწოდება ჯერ უცნობი იყო, მაგრამ პროდიუსერის სახით დააბრუნეს კრის კიმსი, რომელმაც უკვე იმუშავა დისკზე Undercover.
ალბომი იწერებოდა მონსერატის კუნძულზე და ლონდონში, გაზაფხულის პერიოდში. Steel Wheels-ზე მიღწეული იქნა როლინგ სტოუნზისათვის დამახასიათებელი კლასიკური ჟღერადობა. რა თქმა უნდა, მიუხედავად ძველი ინსტრუმენტების გამოყენებისა, ინტეგრირებული იქნა ელექტრონული დასარტყამი ინსტრუმენტებიც (ამის ნათელი მაგალითია Terrifying).
მასიური და მასშტაბური ტურნე სახელწოდებით Steel Wheels გაიხსნა 1989 წლის აგვისტოში. ალბომისა და ტურნეს წარმატებაზე აგრეთვე გავლენა იქონია  Mixed Emotions - იგი მსმენელს ნაწილობრივ მოუთხრობდა მიკისა და კითის ურთიერთობებზე. ოფიციალურად ეს სინგლი იქცა როლინგ სტოუნზის უკანასკნელ ჰიტ სინგლად აშშ-ში, რომელიც ჩარტის #5 ადგილზე აღმოჩნდა.ბრიტანეთსა და აშშ-ში ალბომი შესაბამისად ჩარტების #2 და #3 ადგილებზე მოხვდა. ვიდეოფილმი ნიუ-იორკში ჩატარებული კონცერტის ჩანაწერით წარმოდგენილი იქნა სამგანზომილებიანი ვიდეოს სახით - თუმცა, განსხვავებით ტრადიციული სამგანზომილებიანი გამოსახულებისგან, რომელიც სამ ფერში იყო წარმოდგენილი, ეს ვიდეო ტრადიციულ ფერებში იყო გამოტანილი - საკმარისი იყო მხოლოდ სპეციალური სათვალეებით მისი ნახვა.
ეს აგრეთვე იყო როლინგ სტოუნზის პირველი ციფრული ჩანაწერი. 1994 წელს ლეიბლის Virgin Records მიერ გამოიცა მისი რემასტერი.


== სიმღერების სია ==
ყველა სიმღერის ავტორი — ჯეგერი/რიჩარდსი, გარდა აღნიშნულისა.


== ჩარტები ==


=== ყოველკვირეული ჩარტები ===


=== წლის საბოლოო ჩარტები ===


== სერტიფიცირებები ==


== რესურსები ინტერნეტში ==
ინფორმაცია ჯგუფის ოფიციალურ საიტზე დაარქივებული 2011-09-02 საიტზე Wayback Machine.


== სქოლიო ==