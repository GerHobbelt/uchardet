revision: 4477615
title: "\u10DB\u10D4\u10DD\u10E0\u10D4 \u10D7\u10D0\u10DD\u10D1\u10D8\u10E1 \u10D5\
  \u10D8\u10D3\u10D4\u10DD \u10D7\u10D0\u10DB\u10D0\u10E8\u10D4\u10D1\u10D8\u10E1\
  \ \u10D9\u10DD\u10DC\u10E1\u10DD\u10DA\u10D4\u10D1\u10D8"
url: https://ka.wikipedia.org/wiki/%E1%83%9B%E1%83%94%E1%83%9D%E1%83%A0%E1%83%94_%E1%83%97%E1%83%90%E1%83%9D%E1%83%91%E1%83%98%E1%83%A1_%E1%83%95%E1%83%98%E1%83%93%E1%83%94%E1%83%9D_%E1%83%97%E1%83%90%E1%83%9B%E1%83%90%E1%83%A8%E1%83%94%E1%83%91%E1%83%98%E1%83%A1_%E1%83%99%E1%83%9D%E1%83%9C%E1%83%A1%E1%83%9D%E1%83%9A%E1%83%94%E1%83%91%E1%83%98


---

მეორე თაობის ეპოქას საფუძველი ჩაეყარა 1976 წელს, მას შემდეგ, რაც ბაზარზე გამოჩნდა კონსოლები Fairchild Channel F და 1292 Advanced Programmable Video System. ეს პერიოდი დაემთხვა არკადული თამაშების ოქროს ხანას. 
დასაწყისში სხვადასხვა კომპანიების მიერ გამოიცა რამდენიმე კონსოლი, რომელთა მიზანს წარმოადგენდა ამ სფეროში ფეხის მოკიდება. ამ პერიოდში დომინირებდა Atari 2600, აგრეთვე პოპულარობით სარგებლობდნენ Intellivision, Odyssey2 და ColecoVision. 
1983 წლის ვიდეო თამაშების კრიზისმა უარყოფითი გავლენა მოახდინა მეორე თაობის განვითარებაზე. Atari 2600-ის წარმოება შეწყდა 1992 წლის 1 იანვარს, რამაც დაასრულა მეორე თაობის ეპოქა. მეორე თაობის დაწყებიდან (1976) მესამე თობის დაწყებამდე ხანგრძლივობამ (1983) შვიდი წელი შეადგინა. Atari 2600-ის დიდხნიანობის წყალობით, რომელიც ხელმისაწვდომი იყო 1977-1992 წლებში, მეორე თაობა დღემდე ითვლება ყველაზე ხანგრძლივ თაობად. პირველისგან განსხავებით, მეორე თაობაში დაინერგა უამრავი ინოვაცია, ყველაზე მნიშვნელოვანია მიკროპროცესორის და სათამაშო კარტრიჯის გამოყენება კონსოლებში.


== პირველი 8 ბირთვიანი კონსოლები ==

პირველი სათამაშო კონსოლი Magnavox Odyssey გამოიყენებდა ისეთ კარტრიჯს, რომელიც სხვა არაფერი იყო თუ არა ჯამპერების ნაკრები, რომელიც ააქტიურებდა კონსოლში უკვე არსებულ ერთ-ერთ თამაშს. „Pong“-ის მსგავს სისტემებზე გადასვლის შემდეგ ეს მეთოდი ჩანაცვლებული იქნა მიკროჩიპებით, კოდირებული დისკრეტული ლოგიკის მეშვეობით, რომელიც არ იძლეოდა ახალი თამაშის დამატების საშუალებას. 1970-იან წლებში, მიკროპროცესორზე დაფუძნებული კონსოლების გამოჩენით კარტრიჯები კვლავ შემოვიდა ხმარებაში. პროგრამა იწერებოდა პლატიკურ კორპუსში განთავსებულ ROM ჩიპზე, რომელიც იდგმებოდა კონსოლის სლოტში, რის შემდეგაც პროცესორი კითხულობდა კარტრიჯზე არსებულ ინფორმაციას და უშვებდა პროგრამას.
Fairchild VES იყო მსოფლიოში პირველი მიკროპროცესორიანი სათამაშო სისტემა, რომელსაც გააჩნდა სათამაშო (ROM) კარტრიჯის მხარდაჭერა. კონსოლი გამოიცა კომპანია Fairchild Semiconductor-ის მიერ 1976 წლის ნოემბერში ჩრდილოეთ ამერიკაში. მაგრამ მას შემდეგ, რაც Atari-მ გამოსცა VCS, Fairchild-მა კონსოლს შეუცვალა სახელი Fairchild Channel F-ით. მსოფლიოს მასშტაბით გაიყიდა სისტემის 250,000 ასლი.1977 წლის იანვარში გამოვიდა კომპანია RCA-ის RCA Studio II. კონსოლი აღიქვამდა მხოლოდ შავ და თეთრ ფერებს და წააგავდა „Pong“-ის მსგავს კონსოლებსა და მის კლონებს. მას არ გააჩნდა ჯოისტიკი ან მსგავსი კონტროლერი, მაგრამ ამის მაგივრად გამოიყენებდა ორ ცალ ათ ღილაკიან კეიპადს, რომელიც ჩაშენებული იყო კონსოლში. სისტემას შეეძლო მხოლოდ მარტივი ხმის გამოცემა.
1977 წელს Atari-მ გამოუშვა პირველი Video Computer System (VCS), რომელსაც მოგვიანებით დაერქვა Atari 2600. იქცა პირველ წარმატებულ კონსოლად სათამაშო კარტრიჯზე, რომლის საერთო გაყიდვებმა 30 მილიონი ეგზემპლარი შეადგინა. მას მიაწერენ მიკროპროცესორზე დაფუძნებული კონსოლების პოპულარიზაციას.
1977 წელს მზის შუქი იხილა Bally Astrocade-მა, რომლის თავდაპირველი სახელწოდება იყო Bally Home Library Computer. მისი შეკვეთა შესაძლებელი იყო მხოლოდ ფოსტის საშუალებით. კომპანია Bally კონსოლს აწარმოებდა მცირე ხნის განმავლობაში, მანამდე სანამ მასზე უფლება არ მოიპოვა მესამე მხარის კომპანიამ. სისტემა დადებითად მიიღეს კრიტიკოსებმა. 1983 წელს ჟურნალ Creative Computing-მა მას უწოდა „ერთ-ერთი საუკეთესო გრაფიკის მქონე ვიდეო თამაშების კონსოლი“. მიუხედავად მძლავრი აპარატული მახასიათებლებისა, იმ დროში არსებულ კონსოლებს კონკურენცია ვერ გაუწია და 1984 წელს მისი წარმოება შეწყდა.
1978 წელს Magnovox-მა აშშ-სა და კანადაში გამოაქვეყნა პროცესორზე დაფუძნებული სისტემა სახელად Odyssey² (Magnovox Odyssey-ის მემკვიდრე). ევროპაში გამოუშვეს Videopac G7000-ის სახელით, ხოლო იაპონიაში — Odyssey2-ის სახელით. Odyssey² 1983 წლის ვიდეო თამაშების კრიზისამდე ითვლებოდა ერთ-ერთ წამყვან ვიდეო თამაშების კონსოლად. 
1979 წელს Odyssey²-ს მოჰყვა კიდევ ერთი წამყვანი კონსოლის, Mattel Intellivision-ის გამოშვება. მიუხედავად იმისა, რომ ის „16 ბიტიან ერამდე“ გაცილებით ადრე გამოვიდა, მას გააჩნდა 16 ბიტიანი პროცესორი 16 ბიტიანი რეგისტრებით და 16 ბიტიანი სისტემური RAM. Intellivision-მა სწრაფად მოიპოვა პოპულარობა. მიუხედავად იმისა, რომ ის არ იყო Atari 2006-ის პირველი კონკურენტი, მან დიდი საფრთხე შეუქმნა ამ უკანასკნელის დომინანტობას ბაზარზე. აპარტული თვალსაზრისით Intellivision გაცილებით მძლავრი იყო ვიდრე Atari 2006. მაგრამ ამის მიუხედავად, Atari ფლობდა ექსკლუზიურ უფლებებს სხვა სათამაშო ავტომატებიდან თამაშების პორტირებაზე. ამ უპირატესობამ განაპირობა Atari-ის უსაზღვრო პოპულარობა. 
1982 წელს ზედიზედ გამოვიდა რამდენიმე ცნობილი კონსოლი: Arcadia 2001, Vectrex, ColecoVision და Atari 5200. Vectrex, მის თანამედროვე სისტემებთან შედარებით უნიკალური იყო, მას ახასიათებდა ვექტორული გრაფიკა და აღჭურვილი იყო საკუთარი ეკრანით. აპარატული თვალსაზრისით Arcadia და ColecoVision მძლავრი აპარატული მახასიათებლებით გამოირჩეოდნენ.
რაც შეეხება სათამაშო კარტრიჯერბს, Atari 2600-ის კარტრიჯის მოცულობა შეადგენდა 2 კბ-ს, ხოლო Intellivision-ისას — 4კბ. კარტრიჯების მოცულობა 1978 წლიდან 1983 წლამდე საგრძნობლად გაიზარდა — Atari-სა და IntelliVision-ისთვის 16 კბ-მდე, ColecoVision-ისთვის — 32 კბ-მდე.
1982 წელს ბაზარი გაივსო სხვადასხვა სათამაშო კონსოლებით და ახალი მესამე მხარის დეველოპერების შემუშავებული თამაშებით, რაც იქცა ვიდეო თამაშების კრიზისის მთავარ გამომწვევ მიზეზად, რომელიც დაიწყო 1983 წელს და გაგრძელდა 1985 წლამდე.


== შედარებები ==


=== სხვა კონსოლები ===

		
		
		
		
		


== პორტატიული კონსოლები ==
პირველი პორტატიული კონსოლი, რომელსაც გააჩნდა კარტრიჯის ცვლის შესაძლებლობა იყო Microvision, შექმნილი Smith Engineering-ის მიერ, ხოლო გამოცემული Milton-Bradley-ის მიერ 1979 წელს. აღჭურვილი იყო მეტად მცირე ზომის LCD ეკრანით და განიცდიდა თამაშების სიმწირეს. წარმოება შეწყდა გამოცემიდან ორი წლის შემდეგ. 
Epoch Game Pocket Computer გამოიცა 1984 წელს იაპონიაში. Game Pocket Computer-ს გააჩნდა LCD ეკრანი 75 X 64 გაფართოებით და წარმოაჩენდა იმავე გრაფიკას, რასაც Atari 2600-ის ადრეული თამაშები. კომერციულად წარუმატებელი აღმოჩნდა და შედეგად მთლიანობაში შემუშავდა 5 ერთეული თამაში.


=== პორტატიული კონსოლები ===

		
		
		


== მემკვიდრეობა ==


=== გაყიდვები ===

მეორე თაობის ყველაზე გაყიდვადი კონსოლი არის Atari 2600, 30 მილიონი ასლით. 1990 წლის მონაცემით, Intellivision გაიყიდა 3 მილიონი ეგზემპლარის რაოდენობით, Odyssey2-ის გაყიდვები ორ მილიონამდე ასლს შეადგენდა . 1984 წლის მონაცემით ColecoVision-ის საერთო გაყიდვებმა 2 მილიონი ასლი შეადგინა, ხოლო რაც შეეხება Fairchild Channel F-ს, გაიყიდა კონსოლის 250,000 ასლი.


== პროგრამული უზრუნველყოფა ==


=== საკვანძო თამაშები ===


== იხილეთ აგრეთვე ==
მესამე თაობის ვიდეო თამაშების კონსოლები
პირველი თაობის ვიდეო თამაშების კონსოლები
ვიდეო თამაშების ისტორია


== რესურსები ინტერნეტში ==
The Dot Eaters: Pixel Boxes დაარქივებული 2007-12-11 საიტზე Wayback Machine.


== სქოლიო ==