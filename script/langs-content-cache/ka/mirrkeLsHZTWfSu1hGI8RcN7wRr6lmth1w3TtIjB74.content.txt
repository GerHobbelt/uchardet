revision: 4510889
title: (What's the Story) Morning Glory?
url: https://ka.wikipedia.org/wiki/(What%27s_the_Story)_Morning_Glory%3F


---

(What's the Story) Morning Glory? — ინგლისური როკ-ჯგუფ  Oasis-ის მეორე სტუდიური ალბომი. იგი გამოვიდა 1995 წლის 2 ოქტომბერს, ლეიბლზე Creation Records. ეს იყო ჯგუფის კომერციულად ყველაზე წარმატებული დისკი, რომელიც მოხვდა ბრიტანული ჩარტის #1 პოზიციაზე და იმავე ადგილზე რჩებოდა შემდეგი 10 კვირის მანძილზე. აშშ ჩარტში იგი #4 პოზიციაზე აღმოჩნდა. გამოცემიდან პირველი კვირის მანძილზე ბრიტანეთში გაიყიდა მისი 346.000 ასლი. 1997 წლისათვის უკვე იყო გაყიდული 14 მილიონი დისკი. ამჟამად, სხვადასხვა წყაროს მიხედვით, ცნობილია, რომ გაყიდულია მისი 22 მილიონზ ასლზე მეტი. იგი ითვლება ბრიტანეთის ჩარტების ისტორიაში რიგით მესამე ყველაზე გაყიდვად ალბომად (4.4 მილიონი ასლი), Queen-ის (Greatest Hits) და The Beatles-ის (Sgt. Pepper's Lonely Hearts Club Band) შემდეგ. 1995 და 1996 წლებში ბრიტანეთში იგი იყო ყველაზე გაყიდვადი ალბომი და ასევე მიიღო ათწლეულის ყველაზე გაყიდვადი ალბომის სტატუსიც. აშშ-ში მას მიენიჭა 4 გზის პლატინის სტატუსი (3.9 მილიონი გაყიდული ასლი)ბრიტანეთში დიდი წარმატება იქონიეს ალბომის სინგლებმა „Some Might Say“, „Roll With It“, „Wonderwall“ და „Don't Look Back in Anger“. ბრიტანული სინგლების ჩარტში პირველ პოზიციაზე მოხვდნენ „Some Might Say“ და „Don't Look Back in Anger“. „Wonderwall“ და „Champagne Supernova“ წარმატებით სარგებლობდნენ აშშ ჩარტშიც, #1 პოზიციის სახით (ალტერნატიული მუსიკის სიებში). ორივეს აშშ-ში ოქროს სტატუსი მიენიჭა . Wonderwall ასევე მოექცა ავსტრალიური ჩარტის სათავეებში. ალბომმა გაიმარჯვა Brit Awards-ზე, 1996 წლის საუკეთესო ბრიტანული ალბომის კატეგორიაში. იმავე დაჯილდოების ცერემონიაზე 2010 წელს მან მიიღო უკანასკნელი 30 წლის მანძილზე საუკეთესო ბრიტანული ალბომის ჯილდო.


== სიმღერების სია ==


=== СD ===
ყველა სიმღერის ავტორი — ნოელ გალაგერი, გარდა მითითებულისა.


=== გრამფირფიტა ===


== სინგლების ბოქს-სეტი ==
კრებული ალბომის (What's the Story) Morning Glory? სინგლებით გამოიცა 1996 წლის 4 ნოემბერს. მასში შეტანილია 4 დისკი სინგლებით (ასევე მათი B-გვერდებით) და ერთი დისკი ჯგუფის ინტერვიუებით. ბრიტანული ალბომების ჩარტში ამ კრებულს ასევე წარმატება ჰქონდა, #24 ადგილის სახით.


=== 2014 წლის გამოცემა ===
2014 წლის 29 სექტემბერს ალბომი გამოვიდა პრომო კამპანიის „Chasing The Sun“ ფარგლებში, ხელახალი გამოცემის სახით. მასში, გარდა ორიგინალური ალბომის  რემასტერისა, წარმოდგენილია ოთხი ბრიტანული სინგლის b-მხარეები, 5 დემო ვერსია და ცოცხალი ჩანაწერები.


== პერსონალი ==
ლიამ გალაგერი – ვოკალი, დაირა
ნოელ გალაგერი – წამყვანი გიტარა, აკუსტიკური გიტარა, ვოკალი, ფორტეპიანო, მელოტრონი, e-bow, პროდიუსერი
პოლ ართურსი – რითმ გიტარა, აკუსტიკური გიტარა, ფორტეპიანო, მელოტრონი
პოლ მაკ-გიგენი – ბას გიტარა
ალან უაიტი – დასარტყმელი საკრავები, პერკუსია (გარდა სიმღერის Some Might Say)
ტონი მაკ-კეროლი – დასარტყმელი საკრავები სიმღერაში Some Might Say
პოლ უელერი – წამყვანი გიტარა და ვოკალი სიმღერაში Champagne Supernova, ჰარმონიკა მე-6 და მე-11 სიმღერებში
ოუენ მორისი – პროდიუსერი
ნილ დორფსმენი - აუდიო მიქსი (SACD ვერსია)
დევიდ სუოუპი - აუდიო მიქსი (თანაშემწე)
ბარი გრინტი - ორიგინალური აუდიო მასტერინგი ები-როუდის სტუდიაში
ვლადო მელერი - აუდიო მასტერინგი
მაიკლ სპენსერ ჯონსი - ფოტოგრაფია
ბრაიან კენონი - გარეკანის გაფორმება, გრაფიკული დიზაინი
მეთიუ სენკი - დიზაინერის თანაშემწე


== ჩარტები ==


== სერტიფიცირებები ==


== სქოლიო ==