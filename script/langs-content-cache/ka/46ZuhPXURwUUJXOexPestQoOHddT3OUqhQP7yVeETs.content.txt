revision: 4195846
title: "\u10D1\u10D0\u10E0\u10E1\u10D4\u10DA\u10DD\u10DC\u10D0 (\u10EE\u10D4\u10DA\
  \u10D1\u10E3\u10E0\u10D7\u10D8\u10E1 \u10D9\u10DA\u10E3\u10D1\u10D8)"
url: https://ka.wikipedia.org/wiki/%E1%83%94%E1%83%95%E1%83%A0%E1%83%9D%E1%83%9E%E1%83%98%E1%83%A1_%E1%83%A9%E1%83%94%E1%83%9B%E1%83%9E%E1%83%98%E1%83%9D%E1%83%9C%E1%83%97%E1%83%90_%E1%83%97%E1%83%90%E1%83%A1%E1%83%98_%E1%83%AE%E1%83%94%E1%83%9A%E1%83%91%E1%83%A3%E1%83%A0%E1%83%97%E1%83%A8%E1%83%98


---

1956 წლის სექტემბერს ხელბურთის საერთაშორისო ფედერაცია მ თავის სტოკჰოლმის კონგრესზე განიხილა საფრანგეთის ხელბურთის ფედერაციის წინადადება ჩაეტარებინათ ევროპის ქვეყნების ჩემპიონთა თასი ვაჟთა გუნდებს შორის. წინადადება ერთხმად იქნა მიღებული და უკვე მომდევნო წლიდან ევროპის 12 ქვეყნის ჩემპიონი (ოფიციალურად ქალაქის ნაკრები) ჩაება თასის პირველ გათმაშებაში, რომლის გამარჯვებულისათვის პრიზი ფრანგულმა გაზეთმა ,,ეკიპმა’’ დააწესა. პრიზი გარდამავალია და გამარჯვებულს მხოლოდ მის კოპიას გადასცემენ (ასევეა ქალთა ტურნირშიც). ტურნირი ტარდება ოლიმპიური სისტემით. პირველ სამ გათმაშებაში გუნდები ერთხელ ხვდებიან ერთმანეთს. მეოთხე და მეხუთე გათმაშებებში - მეოთხედფინალიდან , ხოლო მეექვსე გათმაშებიდან ყველა ეტაპზე - ორ-ორჯერ. სტოკჰოლმშივე იქნა მიღებული გადაწყვეტილება რომ ფინალური მატჩი გაიმართებოდა პარიზში. 1966 წლამდე ფინალური მატჩების ორგანიზატორი იყო საფრანგეთის ხელბურთის ფედერაცია და მატჩები ტარდებოდა პარიზში (მხოლოდ 1965 წელს ჩატარდა ლიონში). 1967 წლიდან ამ მატჩების ორგანიზება თავის თავზე აიღო გერმანიის ხელბურთის ფედერაციამ და 1975 წლის ჩათვლით ჩაატარა 8 ფინალური მატჩი (7-ჯერ დორტმუნდში და ერთხელ, 1968 წელს, მაინის ფრანკფურტში). შემდეგი სამი წელი ფინალი ჩატარდა ბანია-ლუკაში, გერმანიის ქალაქ ზინდენფიგენში და მაგდენბურგში. მოყოლებული 1979 წლიდან ფინალი ორმატჩიანი გახდა. 1995 წლიდან ტურნირს სახელწოდება შეეცვლა და ეწოდა ევროპის ჩემპიონთა ლიგა.
ევროპის ჩემპიონთა თასის გათამაშებაში უთამაშიათ ქართულ გუნდებსაც. თბილისის ,,ბურევესტნიკმა მონაწილეობა მიიღო 1963 და 1965 წლების გათამაშებაში. 1963 წლის გათამაშებაში ,,ბურევესტნიკმა’’ პირველ ეტაპზე სტუმრად წააგო ლაიფციგის გუნდთნ (17-25) და ბრძოლას გამოეთიშა. 1965 წელს თბილისელებმა პირველ ეტაპზე ვროცლავის აზს დაამარცხეს (32-18). მეოთხედფინალში ,,ბურევესტნიკი’’ ზაგრების ,,მედვეშაკს’’ დაუპირისპირდა. პირველი მატჩი ზაგრებში თბილისელებმა 16-24 წააგეს. განმეორებით შეხვედრაში თბილისში მასპინძლებმა ზუსტად 8 ბურთის სხვაობით (21-13) გაიმარჯვეს. მსაჯის მიერ აგდებულმა მონეტამ კი გამარჯვება ზაგრებელებს მოუტანა. შემდეგი ქართული გუნდი, რომელიც ამ შეჯიბრებაში გამოდიოდა, თბილისის ,,შევარდენი’’ იყო. მან რვა გათამაშებაში მიიღო მონაწილეობა და 7-ჯერ პირველივე ეტაპზე დაამთავრა ბრძოლა. მხოლოდ 1996 წელს შეძლო ,,შევარდენმა’’ პირველი ეტაპის დაძლევა, დაამარცხა რა ესტონეთის ,,კერა’’ (25-23, 35-21), მაგრამ შემდგომ ეტაპზე თავად დამარცხდა ,,ბარსელონასთან’’ (18-40,20-30). 


== გამარჯვებულები და ფინალისტები, ვაჟები ==


===== შედეგები (ვაჟები) =====
1960  წლის  კონგრესზე   ხელბურთის  საერთაშორისო ფედერაციამ  მიიღო   ბრატისლავის  ჟურნალ  ,,სტარტის’’  და   ჩეხოსლოვაკიის  ხელბურთის  ფედერაციის  წინადადება  ჩაეტარებინა  ანალოგიური  ტურნირი  ქალთა   გუნდებს  შორის.  პრიზი, 22 კილოგრამიანი  და   80  სანტიმეტრის  სიმაღლის  ლარნაკი  დამზადებული  იქნა   ჩეხი  ბროლის  ოსტატების  მიერ  ქალაქ  ჟელეზნი ბროდიდან.  პირველი  ტურნირი  უკვე  მომდევნო,  1961,  წელს  გაიმართა  და    რუმინელი  ქალების  გამარჯვებით  დასრულდა.


== გამარჯვებულები  და  ფინალისტები,  ქალები ==

შენიშვნა: გუნდებს  რომლებსაც  უწერიათ  ორი  ქვეყანა (მაგ. იუგოსლავია, ხორვატია), პირველი ნიშნავს იმ ქვეყანას რომელსაც წარმოადგენდა გუნდი მოცემულ წელს, ხოლო მეორე - ქვეყანას რომელასაც გუნდი წარმოადგენს დღევანდელ დღეს


== ლიტერატურა ==
სპორტის ენციკლოპედია. თბილისი. 2006
Гандбол. Справочник. Москва. изд. ,,ФиС’’ 1982


== რესურსები ინტერნეტში ==
ევროპის ფედერაციის ოფიციალური საიტი
მსოფლიო ფედერაციის ოფიციალური საიტი
საქართველოში ხელბურთის საიტი დაარქივებული 2012-01-19 საიტზე Wayback Machine.