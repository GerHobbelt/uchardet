revision: 4347300
title: "\u10DE\u10E0\u10D8\u10D4\u10D3\u10DD\u10E0\u10D8"
url: https://ka.wikipedia.org/wiki/%E1%83%9E%E1%83%A0%E1%83%98%E1%83%94%E1%83%93%E1%83%9D%E1%83%A0%E1%83%98


---

პრიედორი (კირილ. Приједор) — ქალაქი და მუნიციპალიტეტი ჩრდილო-დასავლეთ ბოსნია და ჰერცეგოვინაში. მის ადმინისტრაციულ საზღვრებში დაახლოებით 97 588 ადამიანი ცხოვრობს. მიეკუთვნება სერბთა რესპუბლიკის ადმინისტრაციულ ერთეულს და მდებარეობს ბოსნიის კრაინის რეგიონში. 
ბანია-ლუკასა და ბიელინის შემდეგ, პრიედორი მესამე უდიდესი მუნიციპალიტეტის სერბთა რესპუბლიკის ადმინისტრაციულ ერთეულში, ქვეყნის მასშტაბით კი მეშვიდე. მუნიციპალიტეტი ეკონომიკურად საკმაოდ დაწინაურებულია, ყვავის მრავალგვარი მრეწველობა, მომსახურებისა და საგანმანათლებლო სექტორები. 
პრიედორი ცნობილია კათოლიკური, მართლმადიდებლური და ისლამური მემკვიდრეობით. ურბანულ ლანდშაფტში გამოირჩევა ოსმალეთის იმპერიისა და ავსტრია-უნგრეთის პერიოდის ნაგებობები. 2006-2009 წლებში ქალაქს მასშტაბური რესტავრაცია ჩაუტარდა. 


== სახელი ==
ბოსნია და ჰერცეგოვინის ოფიციალური ენებია ბოსნიური, სერბული და ხორვატული. ბოსნიური და სერბული ენები იყენებს როგორც კირილიცას, ისე ლათინურ ანბანს, ხორვატული კი მხოლოდ ლათინურს. ქალაქის სახელი კირილიცაზე იწერება როგორც „Приједор“.


== გეოგრაფია ==
ქალაქი პრიედორი და მთლიანად მუნიციპალიტეტი მდებარეობს ქვეყნის ჩრდილო-დასავლეთ ნაწილში, მდინარე სანისა და გომიენიკის ნაპირებზე, კოზარის ბორცვების სამხრეთ-დასავლეთით. მუნიციპალიტეტის ფართობი 833 კმ²-ია. 


== ისტორია ==
პრიედორის, როგორც საფორტიფიკაციო ცენტრის ისტორია XVII საუკუნის ბოლოდან იწყება. თუმცა, მიმდებარე არეალის კოლონიზაციისა და კულტურის ისტორია ბევრად უფრო ადრეულია. აღმოჩენილია სხვადასხვა კულტურის მრავალი პრეისტორიული, ანტიკური ხანისა და შუა საუკუნეების არქეოლოგიური ძეგლი. მრავლადაა პრეისტორიული პერიოდის ნამარხი დასახლებები, რომლებიც ძვ. წ. 2100 წლით თარიღდება. რომაელებამდელ და რომაელების ხანაში ტერიტორია დასახლებული იყო ილირიული ტომით მაეზაეი. ლეგენდის თანახმად, მდინარე სანას სახელი რომაელებმა უწოდეს.


== საერთაშორისო ურთიერთობები ==
დაძმობილებული ქალაქები:

 მანისა, თურქეთი
 პანჩევო, სერბეთი
 კიკინდა, სერბეთი
 ნეაპოლი, საბერძნეთი
 სუნი, ნორვეგიაპარტნიორი ქალაქები:

 ტრენტო, იტალია
 ბოვეცი, სლოვენია
 ნოვო-მესტო, სლოვენია
 დემირ-ჰისარის მუნიციპალიტეტი, ჩრდილოეთი მაკედონია


== იხილეთ აგრეთვე ==
ბოსნია და ჰერცეგოვინის ქალაქების სია


== რესურსები ინტერნეტში ==
ოფიციალური საიტი
[1]
Prijedor travel agency
Map of the city დაარქივებული 2007-12-22 საიტზე Wayback Machine.
Kozara National Park
News & information from Prijedor - GradPrijedor.com
PrijedorCity: City Portal - News & Happenings in Prijedor and Bosnia
News, information and photos from Prijedor
Kozarski vjesnik Prijedor დაარქივებული 2015-10-09 საიტზე Wayback Machine.
Map of city center and business register დაარქივებული 2012-01-11 საიტზე Wayback Machine.
Grad Prijedor mobile app (android) დაარქივებული 2016-01-11 საიტზე Wayback Machine.


== სქოლიო ==