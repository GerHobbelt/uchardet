revision: 4361815
title: "\u10DB\u10DD\u10DA\u10D3\u10DD\u10D5\u10D8\u10E1 \u10D0\u10D3\u10DB\u10D8\u10DC\
  \u10D8\u10E1\u10E2\u10E0\u10D0\u10EA\u10D8\u10E3\u10DA\u10D8 \u10D3\u10D0\u10E7\u10DD\
  \u10E4\u10D0"
url: https://ka.wikipedia.org/wiki/%E1%83%9B%E1%83%9D%E1%83%9A%E1%83%93%E1%83%9D%E1%83%95%E1%83%98%E1%83%A1_%E1%83%90%E1%83%93%E1%83%9B%E1%83%98%E1%83%9C%E1%83%98%E1%83%A1%E1%83%A2%E1%83%A0%E1%83%90%E1%83%AA%E1%83%98%E1%83%A3%E1%83%9A%E1%83%98_%E1%83%93%E1%83%90%E1%83%A7%E1%83%9D%E1%83%A4%E1%83%90


---

მოლდოვის ადმინისტრაციული დაყოფა — მოლდოვის ადმინისტრაციულ-ტერიტორიული ერთეულების სისტემა. მოლდოვის თანამედროვე ადმინისტრაციულ-ტერიტორიული დაყოფის სისტემა რეგულირდება 2001 წლის 27 დეკემბრის კანონით № 764 „მოლდოვის რესპუბლიკის ადმინისტრაციულ-ტერიტორიული მოწყობის შესახებ“. ამ კანონის თანახმად, მოლდოვა მოიცავს 32 რაიონს, ავტონომურ ტერიტორიულ წარმონაქმნ გაგაუზიას, დნესტრის მარცხენა სანაპიროს ადმინისტრაციულ-ტერიტორიულ ერთეულებსა და 3 მუნიციპალიტეტს: კიშინიოვს, ბელცისა და ბენდერის (კიდევ 2 მუნიციპალიტეტი — კომრატი და ტირასპოლი — შესაბამისად შედის გაგაუზიის ავტონომიური ტერიტორიული წარმონაქმნისა და დნესტრის მარცხენა სანაპიროს ადმინისტრაციულ-ტერიტორიული ერთეულების შემადგენლობაში). ადმინისტრაციულ-ტერიტორიული დაყოფის მიხედვით მოლდოვა უნიტარული სახელმწიფოა.

რაიონები, მუნიციპალიტეტები და ავტონომური ტერიტორიული წარმონაქმნები იყოფა ქალაქებად, კომუნებად და სოფლებად. კომუნები შედგება ორი და უფრო მეტი სოფლისგან. რაიონებისა და კომუნების ცენტრებს ეწოდებათ ქალაქი-რეზიდენციები ან სოფელი-რეზიდენციები შესაბამისად. მოლდოვის დედაქალაქი — ქალაქი კიშინიოვი — დაყოფილია სექტორებად, რომლებიც იყოფა ქალაქებად, კომუნებად და სოფლებად.დნესტრის მარცხენა სანაპიროს ადმინისტრაციულ-ტერიტორიული ერთეულები და ბენდერის მუნიციპალიტეტები დე-ფაქტოდ იმართება დნესტრისპირეთის მოლდოვის რესპუბლიკის არაღიარებული სახელმწიფოს მიერ (დმრ). დმრ-ს აქვს საკუთარი ადმინისტრაციულ-ტერიტორიული დაყოფა, რომელიც არ შეესაბამება მოლდოვის რესპუბლიკის კანონის მიერ დაწესებულ ადმინისტრაციულ-ტერიტორიულ დაყოფას.


=== მუნიციპალიტეტები ===


=== რაიონები ===
მოლდოვის რესპუბლიკა დაყოფილია 32 რაიონად, რომელთაგან თითოეულსაც საკუთარი ადმინისტრაციული ცენტრი აქვს, რომელსაც ქალაქი-რეზიდენცია ეწოდება. რაიონი — მეორე დონის ერთეულია, ხოლო ქალაქი-რეზიდენცია — პირველი დონის.


== შენიშვნები ==


== სქოლიო ==


== რესურსები ინტერნეტში ==
2001 წლის 27 დეკემბრის კანონი „მოლდოვის რესპუბლიკის ადმინისტრაციულ-ტერიტორიული მოწყობის შესახებ“ დაარქივებული 2014-12-07 საიტზე Wayback Machine.
2003 წლის კანონი „ადმინისტრაციულ-ტერიტორიული მოწყობის შესახებ“ კანონში ცვლილებებისა და დამატებების შეტანის შესახებ დაარქივებული 26.12.2005, საიტზე Wayback Machine.
ნაწყვეტები 1998 წლის 12 ნოემბრის კანონიდან „მოლდოვის რესპუბლიკის ადმინისტრაციულ-ტერიტორიული მოწყობის შესახებ“