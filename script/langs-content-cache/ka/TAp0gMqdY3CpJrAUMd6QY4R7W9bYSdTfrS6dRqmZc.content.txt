revision: 4309615
title: Jump in the Fire
url: https://ka.wikipedia.org/wiki/Jump_in_the_Fire


---

„Jump in the Fire“ — ამერიკული მძიმე მეტალ ჯგუფ მეტალიკის მეოთხე სიმღერა და მეორე სინგლი მათი 1983 წლის სადებიუტო ალბომიდან Kill 'Em All. სინგლი გამოიცა მხოლოდ აშშ-ის ფარგლებს გარეთ. იგი მოხვდა ახალი ზელანდიის სინგლების ჩარტში, სადაც მან სამი კვირა გაატარა. მისი საუკეთესო შედეგი ამ ჩარტში ოცდამეათე ადგილი იყო.


== მუსიკა ==
მისი ავტორები არიან ჯეიმზ ჰეტფილდი, ლარს ულრიხი და დეივ მასტეინი. სიმღერასთან Hit the Lights ერთად Jump in the Fire მეტალიკის ერთ-ერთი პირველი სიმღერათაგანია, რომელიც შესულია დემოში Ron McGovney's '82 Garage demo, ხოლო შემდგომ შეტანილია დემოში No Life 'til Leather. ულრიხის განცხადებით, ჰეტფილდმა ეს სიმღერა დაწერა აირონ მეიდენის Run to the Hills ჟღერადობის მსგავსად, რომელიც იმ პერიოდისათვის პოპულარული იყო.


== ტექსტი ==
სიმღერის თავდაპირველი ტექსტი ეთმობოდა სექსს, რომელშიაც ჩაკეტილი იყო მასტეინი. მასტეინის წასვლის შემდეგ, სიმღერის The Four Horsemen მსგავსად, ახალი ტექსტი დაწერა ჰეტფილდმა. ახალი ტექსტი ეშმაკის თვალთახედვიდან არის დაწერილი, რომელიც უყურებს ხალხს, ერთმანეთს როგორ ხოცავენ, და დარწმუნებულია, რომ ისინი განწირულნი არიან ჯოჯოხეთისათვის. აქედან გამომდინარე, ალეგორიულად, ცეცხლში ხტებიან (Jump in the Fire).


== საკონცერტო შესრულება ==
სიმღერა პირველად ცოცხლად შესრულდა 1982 წლის 14 მარტს ანაჰეიმში, კალიფორნია. 1984 წლის შემდეგ კი თითქმის ოცი წელი არ შესრულებულა, თუ არ ჩავთვლით კირკის მიერ jam სესიებში სიმღერის ნაწყვეტების იშვიათად შესრულებას. ამის მიზეზი კი ჯეიმზის მიერ ამ სიმღერის შეჯავრება გახდა დეივ მასტეინთან დაკავშირებული საწყისების გამო. საბოლოოდ, ჯგუფმა ახსნა ტაბუ ამ სიმღერას და შეასრულა იგი 2004 წლის 23 მარტს ედმონტონში, ალბერტა, კანადა. მას მერე 2008-2010 წლებშიც შესრულდა World Magnetic ტურნეს ფარგლებში.


== სიმღერების სია ==
საერთაშორისო გამოცემა


== პერსონალი ==


=== მეტალიკა ===
ჯეიმზ ჰეტფილდი – წამყვანი ვოკალი, რიტმული გიტარა
კირკ ჰემეტი – წამყვანი გიტარა
კლიფ ბარტონი – ბასი, დამატებითი ვოკალი
ლარს ულრიხი – დასარტყმელი საკრავებისტუდიური პერსონალიაღმასრულებელი პროდიუსერი: ჯონი ზაზულა
პროდიუსერი: პოლ კარსიო
ინჟინერი: კრის ბუბაჩი
ინჟინერ-ასისტენტი: ენდი ვრუბლევსკი


== რესურსები ინტერნეტში ==
Jump in the Fire თავდაპირველი გაფორმება ლეს ედვარდსის მიერ დაარქივებული 2010-11-26 საიტზე Wayback Machine.
Jump in the Fire-ის ტექსტი დაარქივებული 2007-07-18 საიტზე Wayback Machine.


== სქოლიო ==