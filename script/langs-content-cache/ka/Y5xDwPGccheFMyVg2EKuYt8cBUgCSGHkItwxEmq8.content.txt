revision: 4513858
title: "\u10DB\u10D0\u10ED\u10D0\u10E0\u10D0"
url: https://ka.wikipedia.org/wiki/%E1%83%9B%E1%83%90%E1%83%AD%E1%83%90%E1%83%A0%E1%83%90


---

მაჭარა (დიდი და პატარა) — მდინარე საქართველოში, აფხაზეთის ავტონომიური რესპუბლიკის გულრიფშის მუნიციპალიტეტში. სიგრძე 21,2 კმ, აუზის ფართობი 110 კმ². დიდ მაჭარას სათავე აქვს სოფელ წებელდის მახლობლად, ზღვის დონიდან 435 მ, პატარა მაჭარას - მის დასავლეთით, ზღვის დონიდან 950 მ. ერთდებიან სოფელ მერხეულთან. ერთვის შავ ზღვას სოფელ მაჭარასთან. საზრდოობს წვიმისა და მიწისქვეშა (კარსტული) წყლით. ხშირად იცის წყალმოვარდნა. წყალუხვია ცივ პერიოდში, წყალმცირეა ივლის-სექტემბერში. წყლის საშუალო წლიური ხარჯი 4,4 მ³/წმ.


== ლიტერატურა ==
აფხაზავა ი., ქართული საბჭოთა ენციკლოპედია, ტ. 6, თბ., 1983. — გვ. 514.