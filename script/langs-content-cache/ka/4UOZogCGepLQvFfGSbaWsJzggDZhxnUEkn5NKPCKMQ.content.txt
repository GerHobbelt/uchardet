revision: 4431710
title: Between the Buried and Me
url: https://ka.wikipedia.org/wiki/Us_and_Them


---

„Us and Them“ (ინგლ. ჩვენ და ისინი) — მეექვსე ან მეშვიდე კომპოზიცია ინგლისური პროგრესული როკ-ჯგუფ პინკ ფლოიდის 1973 წლის ალბომიდან The Dark Side of the Moon. სიმღერის ავტორები არიან რიჩარდ რაიტი და როჯერ უოტერსი. ის გრძელდება 7 წუთსა და 51 წამს და არის ყველაზე ხანგრძლივი სიმღერა ალბომზე. 70-იან წლებში, კონცერტებზე, უფრო გახანგრძლივებულ ვერსიას უკრავდნენ, თუმცა უფრო გვიანდელ ტურებზე მას  ზოგჯერ დაახლოებით ერთი წუთით ამოკლებდნენ, რაც ჩანს ბუტლეგებზე და საკონცერტო ალბომებზე Pulse და Delicate Sound of Thunder.


== კომპოზიცია ==
Us and Them საკმაოდ მშვიდი სიმღერაა. მასში არის ორი საქსოფონის სოლო, ერთი - დასაწყისში, მეორე კი - ბოლოსკენ. სიმღერას იწყებს რიკ რაიტი ჰარმონიით თავის Hammond-ის ორგანზე.
გამოცემამდე სიმღერა ცნობილი იყო როგორც „The Violent Sequence“, მისი მოსმენა შესაძლებელია ბუტლეგებზე.
მელოდია თავდაპირველად რაიტმა დაწერა პიანინოზე, ფილმისთვის „ზაბრისკი პოინტი“ 1969 წელს. აქედან წამოვიდა სახელწოდება „Violent Sequence“. მაგრამ რეჟისორმა მიქელანჯელო ანტონიონიმ ის არ გამოიყენა, იმის გამო, რომ ის საერთოდ არ ჰგავდა მათ Careful with That Axe, Eugene-ს, რომლის სტილის მუსიკის გამოყენებაც მას სურდა. როგორც როჯერ უოტერსი იხსენებს, ანტონიონის პასუხი იყო: „იცი, ლამაზია, მაგრამ ძალიან სევდიანი. ეკლესიას მაგონებს.“ სიმღერა თაროზე შემოდეს, The Dark Side of the Moon-ის გამოსვლამდე.
სიმღერა აგრეთვე შევიდა 2001 წლის კრებულში Echoes: The Best of Pink Floyd, სადაც ის არის მეორე დისკის მეშვიდე კომპოზიცია.


== ქავერ-ვერსიები ==
სიმღერა ჩაწერა ჯგუფმა Between the Buried and Me ალბომისთვის The Anatomy Of. ბრილ მორგანის შესრულებული ვერსია შევიდა 2002 წლის  ალბომზე Echoes of Pink. ეს სიმღერა აგრეთვე ჩაწერა ჯგუფმა Easy Dub All-Stars 2003 წელს. ამ რეგი ჯგუფმა ჩაწერა მთლიანი ალბომი The Dark Side of the Moon საკუთარ სტილში და გამოუშვა სახელით Dub Side of the Moon.


== ალტერნატიული და საკონცერტო ვერსიები ==
ალბომის 1973 წლის მიქსში არის დიკ პერის მიერ დაკრული კიდევ რამდენიმე საქსოფონის ნოტი, ზუსტად ტექსტის დაწყებამდე. ალბომის შემდგომ გამოცემებში ეს ნოტები არ ისმის. მიუხედავად ამისა, ეს მიქსი დღემდე გამოიყენება.
სიმღერა სრულდებოდა პინკ ფლოიდის მიერ 1972-1977 წლებში, შემდეგ კი უოტერსის წასვლის შემდეგ, 1987-1994 წლებში.
1972 წლის ვერსიაში არ შედიოდა საქსოფონი და ძირითადი ვოკალი ეკუთვნოდათ როჯერ უოტერსს და რიჩარდ რაიტს. დევიდ გილმორი კი დამხმარე ვოკალზე იყო.
სიმღერას ხანდახან ასრულებდნენ ბისზე 1977 წლის ტურნეში In the Flesh. მას ხშირად იყენებდნენ სტადიონების ხმაურიანი აუდიენციის დასაწყნარებლად.
სიმღერა შესულია აუდიო და ვიდეო გამოცემებზე Pulse და Delicate Sound of Thunder. ორივე ვერსია სტუდიურ ჩანაწერთან შედარებით მოკლეა.
როჯერ უოტერსი სიმღერას ასრულებდა თავის 2006/2007 წლების ტურნეში  The Dark Side of the Moon Live. გილმორის ნაცვლად ძირითად ვოკალს ასრულებდა ჯონ კერინი. სიმღერა მოხვდა როჯერის 2016 წლის და დევიდის 2015-2016 წლების პროგრამაშიც.


== პერსონალი ==
დევიდ გილმორი – ვოკალი, გიტარები
როჯერ უოტერსი – ბას-გიტარა
რიჩარდ რაიტი – Hammond-ის ორგანი, პიანინო და ვოკალი
ნიკ მეისონი – დასარტყმელი საკრავები, პერკუსიადამატებითი პერსონალიდიკ პერი - საქსოფონი
ლესლი დანკანი – ბეკ-ვოკალი
დორის ტროი – ბეკ-ვოკალი
ბარი სენტ-ჯონი – ბეკ-ვოკალი
ლიზა სტრაიკი – ბეკ-ვოკალი


== სქოლიო ==