revision: 4316637
title: "\u10DD\u10D7\u10D0\u10E0 \u10D6\u10E3\u10EE\u10D1\u10D0\u10D8\u10D0"
url: https://ka.wikipedia.org/wiki/%E1%83%9D%E1%83%97%E1%83%90%E1%83%A0_%E1%83%96%E1%83%A3%E1%83%AE%E1%83%91%E1%83%90%E1%83%98%E1%83%90


---

ოთარ ზუხბაია (დ. 7 სექტემბერი, 1940, გალი, გალის რაიონი, აფხაზეთის ასსრ, საქართველოს სსრ — გ. 27 ივლისი, 1995)  — ქართველი ინჟინერი, პოლიტიკოსი. აფხაზეთის ასსრ-ის XI-XII მოწვევების უმაღლესი საბჭოს დეპუტატი.


== ბიოგრაფია ==
1963 წელს დაამთავრა საქართველოს პოლიტექნიკური ინსტიტუტი ინჟინერ-მშენებლის სპეციალობით, ხოლო 1984 წელს სკკპ ცენტრალური კომიტეტის საზოგადოებრივ მეცნიერებათა აკადემია (დაუსწრებლად). 1963–1974 წლებში მუშაობდა საქქალაქმშენპროექტში სხვადასხვა თანამდებობაზე. 1978–1980 წლებში იყო საქართველოს კპ გალის რაიკომის პირველი მდივანი, 1980–1985 წლებში იყო საქართველოს კპ აფხაზეთის საოლქო კომიტეტის მდივანი, 1985–1987 წლებში მეორე მდივანი, 1987-1989 წლებში — აფხაზეთის ასსრ მინისტრთა საბჭოს თავმჯდომარე, 1989–1991 წლებში იყო საქართველოს მინისტრთა საბჭოს საგანგებო სიტუაციების განყოფილების გამგე. 1991–1995 წლებში იყო საქართველოს მეცნიერებათა ეროვნული აკადემიის პრეზიდენტის მოადგილე საერთო საკითხებში.  1992-1995 წლებში იყო საქართველოს მე-3 მოწვევის პარლამენტის წევრი პარტიული სიით, საარჩევნო ბლოკი „მშვიდობა“.


== ჯილდოები და მედლები ==
ღირსების ორდენი
საპატიო ნიშნის ორდენი


== რესურსები ინტერნეტში ==
ოთარ ზუხბაია — საქართველოს ბიოგრაფიული ლექსიკონი
ოთარ ზუხბაია — საქართველოს პარლამენტის ოფიციალური საიტი დაარქივებული 2020-07-12 საიტზე Wayback Machine.