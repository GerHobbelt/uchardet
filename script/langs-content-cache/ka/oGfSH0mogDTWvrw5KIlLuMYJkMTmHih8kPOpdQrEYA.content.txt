revision: 4437739
title: Milwaukee Bucks
url: https://ka.wikipedia.org/wiki/%E1%83%94%E1%83%A0%E1%83%A1%E1%83%90%E1%83%9C_%E1%83%98%E1%83%9A%E1%83%98%E1%83%90%E1%83%A1%E1%83%9D%E1%83%95%E1%83%90


---

ერსან ილიასოვა (დ. 15 მაისი, 1987, ესქიშეჰირი, თურქეთი) — თურქი პროფესიონალი კალათბურთის მოთამაშე. პოზიციით მძიმე ფორვარდი/ცენტრი. ამჟამად თამაშობს ნაციონალური საკალათბურთო ასოციაციის კლუბ მილოუკი ბაქსში. ნათამაშები აქვს თურქეთში, ესპანეთსა და NBA-ის განვითარების ლიგაში.


== პროფესიონალური კარიერა ==


=== თურქეთი (2003-2005) ===
იესილიურტის მაისურით, თურქეთის მეორე დივიზიონში 2003-2004 წლების სეზონის გატარების შემდეგ ილიასოვა თურქეთის საკალათბურთო სუპერლიგაში გადავიდა; 2004-2005 წლების სეზონი მან კლუბ ულკერსპორიში გაატარა; სეზონში 12 თამაშში მიიღო მონაწილეობა და საშუალოდ 4.5 ქულა და 3.2 მოხსნა დააგროვა.


=== მილოუკი ბაქსი (2005-2007) ===
2005 წლის NBA-ის დრაფტზე ერსან ილიასოვა მილოუკი ბაქსმა 36-ე არჩევნად აიყვანა. 2005 წლის ივლისში იგი ბაქსს ზაფხულის ლიგისთვის შეუერთდა. ამავე წლის 25 აგვისტოს ბაქსთან კონტრაქტი გააფორმა. 14 ნოემბერს ბაქსმა ილიასოვა NBA-ის G ლიგაში, კლუბ ტულსა 66-რსში გაუშვა; აქ მან 2005-2006 წლების სეზონი გაატარა. გუნდში მიღებულ 46 თამაშში, იგი საშუალოდ 12.5 ქულას, 7.0 მოხსნასა და 1.0 შედეგიან გადაცემას ადროვებდა.NBA-ში ილიასოვას დებიუტი შედგა 2006 წლის 1 ნოემბერს, დეტროიტ პისტონსის წინააღმდეგ ანგარიშით 105-97 მოგებულ შეხვედრაში. 2006-2007 წლების სეზონში მან ბაქსის 66 თამაშში მიიღო მონაწილეობა; საშუალოდ 6.1 ქულასა და 2.9 მოხსნას აფიქსირებდა.


=== ესპანეთი (2007-2009) ===
2008 წლის 18 ივლისს ერსან ილიასოვამ კონტრაქტი ლიგა ACB-ის კლუბ FC ბარსელონასთან გააფორმა. 2009 წელს, გუნდთან ერთად ჩემპიონობა მოიპოვა.


=== მილოუკი ბაქსი (2009-2015) ===
2009 წლის ივლისში ილიასოვა მილოუკიში დაბრუნდა და კლუბთან მრავალწლიანი კონტრაქტი გააფორმა.2012 წლის 3 თებერვალს მან ნიუ-ჯერსი ნეტსი წინააღმდეგ კარიერის საუკეთესო მაჩვენებელი, 29 ქულა და 25 მოხსნა დააფიქსირა; ამ შედეგით გახდა ფრენჩაიზის ისტორიაში მესამე მოთამაშე, რომელმაც 25+ ქულა და 25+ მოხსნა ერთ თამაშში დააგროვა (აღნიშნული ციფრები კარიმ აბდულ-ჯაბარს 10-ჯერ, ხოლო სვენ ნატერს ერთჯერ აქვს დაფიქსირებული). ფრენჩაიზში უკანასკნელად ეს მაჩვენებელი 35+ წლის წინ განმეორდა. მოგვიანებით იგი დაფიქსირებული შედეგისთვის კვირის მოთამაშის ჯილდო გადასცეს (5-11 მარტი).
2012 წლის 12 ივლისს ილიასოვამ ბაქსთან კვლავ მრავალწლიანი კოტრაქტი გააფორმა.2014 წლის 27 მარტს ტერფის დაზიანების გამო ილიასოვა გუნდ სეზონის ბოლომდე გამოაკლდა.2015 წლის 26 მარტს, ინდიანა პეისერსის წინააღმდეგ ანგარიშით 111-107 მოგებულ შეხვედრაში მან კარიერის საუკეთესო მაჩვენებელი, 34 ქულა დააფიქსირა.


=== დეტროიტ პისტონსი (2015-2016) ===
2015 წლის 11 იანვარს ერსან ილიასოვა დეტროიტ პისტონსში, კარონ ბატლერსა და შავნე ვილიამსში გაიცვალა. გაცვლაში ბრანდონ ჯენინგიც ჩაერთო (იგი ილიასოვასთან ერთად ბაქსში თამაშობდა. მისი დებიუტი ახალ გუნდში შედგა 27 ოქტომბერს, ატლანტა ჰოუქსის წინააღმდეგ ანგარიშით 106-94 მოგებულ შეხვედრაში, რომელშიც მან 16 ქულა, 7 მოხსნა, 3 შედეგიანი გადაცემა და 1 დაფარება 34 წუთში მოიპოვა.


=== ორლანდო მეჯიქი (2016) ===
2016 წლის 16 თებერვალს დეტროიტ პისტონსმა ილიასოვა ბრანდონ ჯენინგთან ერთად ორლანდო მეჯიქში, ტობიას ჰარისში გაცვალა. მომდევნო დღეს შედგა მისი დებიუტი ორლანდოში; აღნიშნულ შეხვედრაში კლუბი დალას მავერიქსს დაუპირისპირა და ანგარიშით 110-104 გაიმარჯვა; ილიასოვამ 23 წუთში 16 ქულა, 5 მოხსნა, ორი შედეგიანი გადაცემა და 1 ჩაჭრა მოიპოვა.


== რესურსები ინტერნეტში ==
İlyasova's official website
Milwaukee Bucks bio
Euroleague.net profile
TBLStat.net profile


== სქოლიო ==