revision: 4375805
title: "\u10DB\u10D0\u10E0\u10D8\u10D0 \u10E2\u10D4\u10D9\u10D4\u10DA\u10D8"
url: https://ka.wikipedia.org/wiki/%E1%83%9B%E1%83%90%E1%83%A0%E1%83%98%E1%83%90_%E1%83%A2%E1%83%94%E1%83%99%E1%83%94%E1%83%9A%E1%83%98


---

მარია ტეკელი (გერმ. Maria von Teck), აგრეთვე ცნობილია როგორც დედოფალი მერი ( ინგლ. Queen Mary, სრული სახელი — Victoria Mary Augusta Louise Olga Pauline Claudine Agnes — ვიქტორია მარია ავგუსტა ლუიზა ოლღა პაულინა კლოდინა აგნესა; დ. 26 მაისი, 1867 — გ. 24 მარტი, 1953) — ბრიტანეთის მეფე ჯორჯ V-ის მეუღლე, ედუარდ VIII-ისა და ჯორჯ VI-ის დედა. 1910 წლიდან იყო ინდოეთის იმპერატრიცა და ირლანდიის დედოფალი.
მარიას მამა უფლისწული ფრანცი გერმანელ თავადთა ოჯახს ეკუთვნოდა (ტეკელთა გვარი), ვიურტემბერგის მეფეთა შთამომავლებს მორგანატთა ქორწინებიდან. დაბადებიდან მარია მჭიდროდ იყო დაკავშირებული ინგლისთან: ის ლონდონში კენსინგტონის სასახლეში დაიბადა. დედამისი ჯორჯ III-ის შვილიშვილი იყო. მეუღლის გამეფებამდე ის ასევე იყო უელსის პრინცესა და კორნუოლის ჰერცოგინია (1901–1910) და იორკის ჰერცოგინია (1901 წლამდე).


== რესურსები ინტერნეტში ==
ენციკლოპედია „ბრიტანიკა“