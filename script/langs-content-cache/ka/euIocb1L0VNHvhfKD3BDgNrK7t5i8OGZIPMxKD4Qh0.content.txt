revision: 4206092
title: "\u10D0\u10DC \u10D3\u10D4 \u10DB\u10DD\u10DC\u10DB\u10DD\u10E0\u10D0\u10DC\
  \u10E1\u10D8"
url: https://ka.wikipedia.org/wiki/%E1%83%90%E1%83%9C_%E1%83%93%E1%83%94_%E1%83%9B%E1%83%9D%E1%83%9C%E1%83%9B%E1%83%9D%E1%83%A0%E1%83%90%E1%83%9C%E1%83%A1%E1%83%98


---

ან დე მონმორანსი (ფრანგ. Anne de Montmorency; დ. 15 მარტი, 1493 — გ. 12 ნოემბერი, 1567, პარიზი) — ფრანგი პოლიტიკური მოღვაწე, მარშალი, 1538 წლიდან კონეტაბლი (არმიის მთავარსარდალი). ჰუგენოტების ბრძოლის დროს კათოლიკების ერთ-ერთი ბელადი იყო. 1548 წელს მკაცრად ჩაახშო აჯანყება ბორდოში. მონმორანსი ჰენრიხ II-ის ფავორიტი გახლდა, მაგრამ მეფის გარდაცვალების მერე, კერძოდ 1559-60 წლებში გიზებმა ხელისუფლებას ჩამოაშორეს. ტახტზე შარლ IX-ის ასვლის შემდეგ (1560 წ.) ისევ დაუახლოვდა სამეფო კარს. მხარს უჭერდა ჰუგენოტების დასჯას. ჰუგენოტთა მეორე ომის დროს 1567 წელს სენ-დენთან მოკლეს.


== რესურსები ინტერნეტში ==
ენციკლოპედია „ბრიტანიკა“
 შეგიძლიათ იხილოთ მედიაფაილები თემაზე „ან დე მონმორანსი“ ვიკისაწყობში.