revision: 4320954
title: "\u10D7\u10D4\u10D8\u10DB\u10E3\u10E0\u10D0\u10D6 \u10D9\u10DD\u10DE\u10D0\u10DA\
  \u10D4\u10D8\u10E8\u10D5\u10D8\u10DA\u10D8"
url: https://ka.wikipedia.org/wiki/%E1%83%97%E1%83%94%E1%83%98%E1%83%9B%E1%83%A3%E1%83%A0%E1%83%90%E1%83%96_%E1%83%99%E1%83%9D%E1%83%9E%E1%83%90%E1%83%9A%E1%83%94%E1%83%98%E1%83%A8%E1%83%95%E1%83%98%E1%83%9A%E1%83%98


---

თეიმურაზ კოპალეიშვილი (დ. 29 აგვისტო, 1943, თბილისი — გ. 8 სექტემბერი, 2014)  — ქართველი  ეკონომისტი, პედაგოგი, პოლიტიკოსი.
1969 წელს დაამთავრა თბილისის სახელმწიფო უნივერსიტეტის ეკონომიკის ფაკულტეტი.  1962-1963   და 1966-1969 წლებში მუშაობდა „თბილტანსაცმელვაჭრობის“ გამყიდვლად. 1969-1972 წლებში იყო თბილისის სახელმწიფო უნივერსიტეტის ასპირანტი. 1973-1974 წლებში იყო თბილისის სახელმწიფო უნივერსიტეტის საქონელმცოდნეობის კათედრის ასისტენტი. 1974-1978 წლებში იყო  მოსკოვის კოოპერაციული ინსტიტუტის თბილისის ფაკულტეტის უფროსი მასწავლებელი. 1978-2005 წლებში იყო საქართველოს სოციალურ-ეკონომიკური პრობლემების სამეცნიერო კვლევითი ინსტიტუტის განყოფილების გამგე.   1992-1995 წლებში იყო საქართველოს მე-3 მოწვევის პარლამენტის წევრი პარტიული სიით, საარჩევნო ბლოკი „სრულიად საქართველოს აღორძინების კავშირი“. 1995-1999 წლებში იყო საქართველოს მე-4 მოწვევის პარლამენტის წევრი პარტიული სიით, საარჩევნო ბლოკი „საქართველოს მოქალაქეთა კავშირი“. 2000-2004 წლებში იყო საქართველოს ეკონომიკის სამინისტროს ეკონომიკური პოლიტიკის დეპარტამენტის დირექტორი. 2004-2005 წლებში იყო ასოციაცია „გლობალ-აგროს“ ეკონომიკური სამსახურის ხელმძღვანელი. 2005 წლის მაისიდან დეკემბრამდე იყო შპს „ალაფი-აგროს“ მეცნიერ-კონსულტანტი. 2006-2008 წლებში იყო პარლამენტის საფინანსო-საბიუჯეტო კომიტეტის აპარატის უფროსი. ავტორია 40-მდე სამეცნიერო ნაშრომისა და 1 გამოგონების.


== რესურსები ინტერნეტში ==
თეიმურაზ კოპალეიშვილი — საქართველოს ბიოგრაფიული ლექსიკონი
თეიმურაზ კოპალეიშვილი — საქართველოს პარლამენტის ოფიციალური საიტი (საქართველოს პარლამენტის მესამე მოწვევა)
თეიმურაზ კოპალეიშვილი — საქართველოს პარლამენტის ოფიციალური საიტი (საქართველოს პარლამენტის მეოთხე მოწვევა)