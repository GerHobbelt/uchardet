revision: 6178797
title: Straight edge
url: https://hr.wikipedia.org/wiki/Straight_edge


---

Straight edge (skraćeno sXe ili SxE) predstavlja supkulturu okupljenu u i oko hardcore punk glazbe. Osobe koje sebe smatraju strejterima ne puše, ne piju, ne uzimaju droge kao ni druge opijate. 
Kasnih sedamdesetih i ranih osamdesetih nekolicina bendova/pojedinaca je započela nešto što je kasnije rezultiralo pokretom unutar punk hardcore scene, iako je termin pokret nekako nepriličan za straight edge jer se u biti podrazumijeva način života.
Vjerojatno mnogi od njih nisu bili svjesni da će ono što su upravo stvarali biti toliko utjecajno u budućnosti. Straight edge je niknuo kao alternativa toj masovnoj bezidejnoj autodestruktivnosti i nihilizmu koji se pojavio tada na sceni. Tada se počinju koristiti i iksevi (XXX), koji su u biti bili oznaka za one kojima se u barovima nije smjelo poslužiti piće zbog dobne granice.


== Glavni moto ==
(I) Don't smoke
(Ja) ne pušim
Don't drink
Ne pijem
Don't do drugs
Ne drogiram se
At least I can fucking think
Barem mogu razmišljati


== Povijest ==
Pjesma "Strait Edge" američkog sastava Minor Threat, značajan u hardcoreu, je dala ime struji unutar pokreta. Pod utjecajem Minor Threata i drugih washingtonskih sastava poput The Teen Idles ili SOA, bostonski sastavi poput SS Decontrol i DYS šire prisutnost sxe ideja unutar sve razvijenije hardcore scene. Inspirirani istim idejama, uskoro se i na zapadnoj obali pojavljuju sastavi Unity, Uniform Choice, 7 Seconds. Svi ovi sastavi bili su aktivni u razdoblju od 1981. – 1984. kada je sve stalo. Tada se pojavljuju Youth of Today, koji su promijenili straight edge zauvijek i pretvorili ga u onaj obrazac koji je danas opće poznat. Can’t close my eyes je album koji je sve korijenito izmijenio. YOT, zajedno s ostalim sastavima kao što su Gorilla Biscuits, Bold, Judge, Side by Side stvaraju jednu okosnicu koja će kasnije nadahnuti čitav niz glazbenih skupina.
Youth Crew era je trajala do kasnih osamdesetih, kada straight edge zbilja postaje globalna pojava u hardcoreu. Kasnih 1980-ih i ranh 1990-ih mnogi bendovi postaju sve više i više politički angažirani i sve rasprostranjeniji u Americi ali i svijetu. U Kaliforniji Inside Out, Insted, Chain of Strength, Outspoken, No for an Answer, Carry Nation, Chorus of Dissapproval i Unbroken, a na istočnoj obali bendovi poput Turning Point, Mouthpiece, Crud, Battery i Lifetime.
Sredinom 1990-ih mnogi straight edge sastavi postaju angažirani za životinjska prava. Jedni od nosioca tih ideja, iako po mnogima militantni, no bez prave osnove su Earth Crisis. Osim što je izričaj bendova u mnogočemu angažiraniji i “teži”, samim time i muzika postaje prlično metaliziranija i žešča. Neki od protagonista te nove struje bili su One King Down, Strife, Snapcase, Brother’s keeper.
U ovom razdoblju dogodio se i youth crew revival u sastavima poput In my Eyes, Atari, Better than a 1000 (side projekt Ray Capo-a,frontmena Youth of Today).


== Straight edge danas ==
Danas je straight edge scena prilično zapostavljena u odnosu na neka prošla vremena. Ipak sastavi poput Bane, Bleeding Through, Casey Jones, Champion, Eighteen Visions, Throwdown, With Honor nastavljaju reanimaciju straight edge duha.


== Vanjske poveznice ==
Out of Step: Lica Straight edgea
alt.punk.straight edge sXe FAQ
Catalyst Records
Ženska Straight Edge Zajednica
BBC-ev audio dokumentarac o straight edgeu