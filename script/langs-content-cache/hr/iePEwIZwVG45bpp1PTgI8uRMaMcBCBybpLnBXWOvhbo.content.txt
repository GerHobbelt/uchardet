revision: 6275634
title: Arthur Holly Compton
url: https://hr.wikipedia.org/wiki/Arthur_Holly_Compton


---

Arthur Holly Compton (Wooster, Ohio, 10. rujna 1892. – Berkely, Kalifornija, 15. ožujka 1962.), američki fizičar. Od 1923. profesor u Chicagu, od 1945 do 1953. rektor Washingtonova sveučilišta u St. Louisu. Otkrio porast valne duljine rendgenskih zraka do kojega dolazi njihovim raspršivanjem na atomima elemenata male atomske mase. Godine 1923., istodobno s Peterom Debyeom, ali neovisno, objasnio tu pojavu (Comptonov učinak) srazovima fotona i elektrona, pri čemu se dio energije fotona prenosi na elektron. Otkriće Comptonovog učinka je potvrdilo da elektromagnetsko zračenje ima i valne i čestične osobine (valno-čestični dualizam), što je jedno od osnovnih načela kvantne mehanike. Compton je istraživao i specifičnu toplinu čvrstih tijela: sudjelovao je i u radovima na izgradnji prve atomske bombe (projekt Manhattan). S C. Wilsonom dobio 1927. Nobelovu nagradu za fiziku.Compton je rođen u mjestu Wooster, Ohio, a obrazovao se na Koledžu Wooster i Sveučilištu Princeton. Godine 1923. postaje profesor fizike na Sveučilištu u Chicagu. Tijekom rada na tom radnom mjestu, upravljao je labaratorijem u kojem je izvršena prva nuklearna lančana reakcija.


== Comptonov učinak ==

Comptonov učinak ili Comptonov efekt je porast valne duljine elektromagnetskog zračenja raspršenoga na slobodnim elektronima. Promjena:

  
    
      
        
          λ
          ′
        
        −
        λ
        =
        
          
            h
            
              
                m
                
                  e
                
              
              ⋅
              c
            
          
        
        ⋅
        (
        1
        −
        cos
        ⁡
        
          θ
        
        )
        ,
      
    
     
  gdje je:

  
    
      
        λ
      
    
     
   - početna valna duljina elektromagnetskog zračenja,

  
    
      
        
          λ
          ′
        
      
    
     
   - valna duljina elektromagnetskog zračenja nakon raspršenja,

  
    
      
        h
      
    
     
   - Planckova konstanta,

  
    
      
        
          m
          
            e
          
        
      
    
     
   - masa elektrona (9,10938215(45)×10−31 kg),

  
    
      
        c
      
    
     
   - brzina svjetlosti, i

  
    
      
        θ
      
    
     
   - kut između upadnog i raspršenoga zračenja.Izvorno je taj porast valne duljine otkriven pri raspršenju rendgenskoga zračenja na atomima elemenata male atomske mase, kod kojih je energija vezanja elektrona zanemariva u odnosu na energije kvanta zračenja.


== Izvori ==