revision: 6207930
title: "Sveu\u010Dili\u0161te Ju\u017Enog Pacifika"
url: https://hr.wikipedia.org/wiki/Sveu%C4%8Dili%C5%A1te_Ju%C5%BEnog_Pacifika


---

Sveučilište Južnog Pacifika (franc.: Université du Pacifique Sud, engl.: University of the South Pacific) je javno međunarodno sveučilište koje okuplja države Južnog Pacifika. Međunarodno je središte za proučavanje pacifičke kulture, tradicije, povijesti i okoliša, koje surađuje s visokoškolskim ustanovama u Australiji, Novom Zelandu, Jugoistočnoj Aziji i drugdje. Osnovano je 1968. godine s obrazovnim i predavačkim sustavom po uzoru na države Britanske zajednice naroda (Commonwealtha).
Sveučilište Južnog Pacifika jedino je sveučilište na području Oceanije, zbog čega obiluje smjerovima i predmetima i uživa visoki ugled u Australiji, Havajima i Guamu, odakle dolazi gotovo trećina svih studenata. Predavanja se odvijaju na engleskom i francuskom, a u sveučilišnim kampovima i na mjesnim jezicima.Rad sveučilišta novčano podmiruju vlade 12 pacifičkih zemalja: Cookovog otočja, Fidžija, Kiribatija, Maršalovih otoka, Naurua, Niue, Samoe, Solomonskih otoka, Tokelaua, Tonge, Tuvalua i Vanuatua, koje su i zajednički vlasnici i korisnici sveučilišta.


== Smjerovi i programi ==
Na Svečilištu Južnog Pacifika može se steći diploma, doktorat ili magistrat iz sljedećih područja:
Učiteljski smjer i pedagogija;
Turizam;
Novinarstvo;
Agronomske znanosti;
Upravljanje okolišem;
Prirodoslovlje (fizika, zemljopis, geofizika, matematika);
Geomatika;
Tehnološke znanosti;
Računarstvo i informatika;
Ekonomske znanosti i bankarstvo;
Knjigovodstvo;
Pravo i politologija;
Društvene znanosti (antropologija, komunikologija).


== Izvori ==