revision: 6503002
title: Michael Redd
url: https://hr.wikipedia.org/wiki/Michael_Redd


---

Michael Redd (Columbus, Ohio, 24. kolovoza 1979.) je bivši američki profesionalni košarkaš. Igrao je na poziciji bek šutera. Izabran je u 2. krugu (43. ukupno) NBA drafta 2000. od strane istoimene momčadi.


== Sveučilište ==
Pohađao je sveučilište Ohio State. Igravši na poziciji bek šutera, Redd je na sveučilištu proveo tri godine. Na prvoj godini ostvario je prosjek od 21.9 poena, na drugoj 19.5 poena, a na trećoj i zadnjoj godini sveučilišta 17.5 poena. Nakon završetka treće godine odlučio se prijaviti na NBA draft 2000. godine.


== NBA karijera ==

Izabran je kao 43. izbor NBA drafta 2000. od strane Milwaukee Bucksa. U svojoj rookie sezoni bio je zamjena zvijezdi kluba Rayu Allenu. Međutim uz Raya Allena, razvio se u jednog od najboljih i najpreciznijih NBA šutera. Tadašnji trener Bucksa George Karl nagradio je mladog Redda s većom minutažom na što je ovaj velikodušno odgovorio s prosjekom od 11.4 poena uz šut za tri poena od 44.4%. Iduće sezone Redd je poboljšao svoje statistike i prosječno je postizao 15.1 poena uz šut za tri poena od 43.4%. 20. veljače 2002. u utakmici s Houston Rocketsima, Redd je postigao čak osam trica u četvrtoj četvrtini i postavio novi NBA rekord po broju postignutih trica u jednoj četvrtini. U listopadu 2002. Redd je dobio poundu od Dallas Mavericksa, tešku 12 milijuna dolara za tri godine, međutim Bucksi su imali opciju izjednačiti tu ponudu i Redd je odlučio ostati u klubu. Tijekom sezone 2003./04. Allen je mijenjan u Seattle SuperSonicse, te je Redd zauzeo mjesto startnog bek šutera momčadi. Prosječno je postizao 21.7 poena te je izabran na svoju prvu i dosad jedinu All-Star utakmicu. Nakon završetka sezone 2004./05. Redd je potpisao novi šestogodišnji ugovor vrijedan 91 milijun dolara. Tim potpisivanjem odlučio je ostati s Bucksima, umjesto da potpiše manje unosan ugovor s Cavsima i zaigra zajedno s LeBronom Jamesom. 
25. siječnja 2009. Redd je ozlijedio koljeno i prognoze su bile da će propustiti ostatak sezone i 30-ak utakmica sezone 2009./10.


== Američka reprezentacija ==
Na kvalifikacijama za Olimpijske igre u Las Vegasu 2007. godine, Redd je prosječno postizao više od 15 poena po utakmici. U utakmici s Puerto Ricom Redd je postavio kvalifikacijski rekord po broju ubačenih trica u jednoj utakmici. Također srušio je rekord Pennya Hardawaya po broju ubačenih trica u kvalifikacijama, sa svojih 28 trica. Na Olimpijskim igrama u Pekingu 2008., kao član Redeem Teama (hrv. "Iskupljenička momčad"), osvojio je zlatnu medalju. 


== NBA statistika ==


=== Regularni dio ===


=== Doigravanje ===


== Izvori ==


== Vanjske poveznice ==
Profil na NBA.com
Profil  Inačica izvorne stranice arhivirana 17. travnja 2009. na Basketball-Reference.com