revision: 6510203
title: Donjecka Narodna Republika
url: https://hr.wikipedia.org/wiki/Donjecka_Narodna_Republika


---

Donjecka Narodna Republika (rus. Донецкая Народная Республика) ili Narodna Republika Donjeck je samoproglašena i nepriznata paradržava na području Donjecke oblasti u Ukrajini. Republiku su 7. travnja 2014. proglasili aktivisti koji su zauzeli zgradu regionalne uprave u Donjecku, a nakon što su u Kijevu vlast preuzele prozapadne stranke UDAR, Svoboda i Batkivščina i otcjepljenja Krima od Ukrajine. U svibnju 2014. pristupa Konfederaciji Novorusiji.


== Izbijanje oružanog sukoba ==
Nakon svrgavanja proruskog ukrajinskog predsjednika Viktora Janukoviča 21. veljače 2014., nasilje se širilo između proruskih i proeuropskih skupina države. Do sredine ožujka, u nekoliko gradova, poglavito u Donjecku i Lugansku, naoružane skupine, koje su se isprva nazivale "jedinice za samoobranu", počele su zauzimati upravne zgrade jednu po jednu. Njihovi zahtjevi bili su različiti: neki su tražili da Ukrajina postane federacija, drugi da se te regije pripoje Rusiji, po uzoru na rusku aneksiju Krima. Dana 7. travnja, naoružane proruske jedinice zauzele su mjesnu upravnu zgradu u Donjecku, te proglasili "Narodnu Republiku Donjeck". Dana 12. travnja, maskirani ljudi s uniformama bez obilježja, naoružani kalašnjikovima, zauzeli su mjesnu policijsku i upravnu zgradu u Slovjansku, te proglasili da je grad pod kontrolom "Narodne Republike Donjeck".


== Izvori ==