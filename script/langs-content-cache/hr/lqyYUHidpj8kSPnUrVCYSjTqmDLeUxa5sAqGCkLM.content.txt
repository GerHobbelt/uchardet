revision: 6670443
title: Hvarska nogometna liga
url: https://hr.wikipedia.org/wiki/Hvarska_nogometna_liga


---

Hvarska nogometna liga je nižerazredno hrvatsko nogometno natjecanje. U narječjima pojedinih (ali ne svih, drugdje je "hvorska" ili "hvarska") mjesta se zove Forska nogometna liga.


== Povijest lige ==
Nogomet se na otoku Hvaru igra od početka 20. stoljeća. Hvarski su klubovi godinama igrali utakmice između klubova iz istih i susjednih mjesta. Povremeno bi se odigrala i poneka utakmica između udaljenijih mjesta na otoku, a česte su bile utakmice protiv ekipa s Brača, Visa, Korčule ili kopna. Klubovi sa središnjeg dijela otoka (od Jelse do Starog Grada) češće su igrali međusobno, no Mladost iz Sućurja je, zbog prometne izloranosti, češće igrala s klubovima s Makarskog primorja i Pelješca. Kada je 1969. asfaltirana cesta od Hvara do Sućurja, stvaraju se preduvjeti za osnivanje Hvarske nogometne lige. Liga nastaje početkom 1970-ih (kup otoka se igrao i nešto ranije). Liga se u početku sastojala od lige A i lige B. Liga A je bila prva liga i davala bi prvaka, a posljednji iz A lige ispao bi u B ligu, dok bi se prvak B lige kvalificirao u A ligu. Utakmice su se igrale samo ljeti. Krajem 1970-ih, A i B liga se spajaju u jednu, igra se dvokružnim sustavom, a prvenstvo od tada pa do danas traje od završetka jematve (berbe grožđa) do početka turističke sezone. Za vrijeme velikosrpske agresije na Hrvatsku (1991. – 1995.) liga nije igrana. Nakon rata je obnovljena te je iz godine u godinu sve kvalitetnija.
Liga je dugo vremena bila izolirana, u smislu da nitko nije ispadao (niti ulazio u nju), jer nije postojalo natjecanje nižeg ranga, niti se iz nje u više lige, jer su svi klubovi bili presiromašni za plaćati troškove putovanja (svako gostovanje im znači putovanje trajektom). Tako se u šali govorilo da je Hvarska nogometna liga kao NBA - nitko ne ulazi u nju, nitko ne ispada iz nje. Povremeno bi pobjednik Hvarske nogometne lige igrao u višim ligama, unutar Splitsko-dalmatinske županije. Zadnji takav primjer je NK Hvar koji od sezone 2009./10. opet igra u Hvarskoj ligi.
NK Poskok iz Pitava, koji je u FNL igrao od 2002. do 2009. i u tom razdoblju bio četiri puta prvak i jednom osvajač kupa, ugasio se 2009. godine.


== Sudionici ==
Sezona 2021./22.
Hvar, Hvar
Jadran, Stari Grad
Jelsa, Jelsa
Levanda, Velo Grablje, Hvar
Mladost, Sućuraj
Sloga, Dol, Stari Grad
SOŠK, Svirče, Jelsa
Varbonj, Vrbanj, Stari Grad
Vatra, Poljica, Jelsa
Vrisnik, Vrisnik, JelsaBivši sudionici (-2022.):

Brusje, Brusje, Hvar
Dalmatinac, Jelsa
Hvar II, Hvar
Jelsa II, Jelsa
Južnjak, Sveta Nedjelja, Hvar
Poskok, Pitve, Jelsa
Sloga, Zastražišće
Primorac, Vrboska


== Igrališta ==
Utakmice se igraju na 5 nogometnih terena: 

igralište Dolci u Starom Gradu
igralište Emil Slavić - Lenko u Sućurju
igralište Gorica u Vrbanju
igralište Križna Luka u Hvaru
igralište Pelinje u Jelsi.


== Po sezonama ==
(nepotpun popis) 

sezona 2006/07.Igralo je 12 klubova po dvokružnom liga-sustavu.
Prvoplasirani "Poskok" iz Pitava je osvojio 57 bodova, "Južnjak" iz Svete Nedilje 50, "SOŠK" iz Svirača 39 itd.
Najbolji strijelac lige je bio Matko Karković iz dolske "Sloge" s 21 pogotkom, 18 su postigli Juraj Vujnović iz sućuranske "Mladosti" i Marino Ćelan iz "Poskoka".

sezona 2007/08.


== Pregled plasmana u ligi ==
Pregled plasmana u Hvarskoj ligi od njene obnove u sezoni 1996./97.


== Prvaci otoka Hvara ==
Kao liga se prvenstvo uz manje izuzetke počinje igrati 1970. godine↑19/20  - u sezoni 2019./20. prvenstvo prekinuto nakon 14. kola zbog pandemije COVID-19 u svijetu i Hrvatskoj


== Izvori ==
 
www.island-hvar.info/fnl/index.htm
Drago Radoslavić: Jadran naše mladosti : povodom 72. obljetnice HNK "Jadrana" iz Staroga Grada i stoljeća nogometa na Hvaru, Stari Grad, 2008., ISBN 978-953-55360-0-0
forzamorocco.bloger.index.hr, Hvarska nogometna liga![neaktivna poveznica], objavljeno 9. listopada 2008., pristupljeno 21. svibnja 2017.
nogomet.com - Hvarska nogometna liga, wayback arhiva
 


== Unutrašnje poveznice ==
1. ŽNL Splitsko-dalmatinska
2. ŽNL Splitsko-dalmatinska
Nogometni kup otoka Hvara
Kup Nogometnog saveza Županije Splitsko-dalmatinske


== Vanjske poveznice ==
Nogometni savez Splitsko-dalmatinske županije, 3. ŽNL - Hvarska liga
Stranica Hvarske nogometne lige
Nova TV Video: Nogometno nadmetanje na otočki način