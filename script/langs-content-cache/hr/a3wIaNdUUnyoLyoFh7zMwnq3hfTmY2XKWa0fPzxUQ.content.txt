revision: 6549103
title: Hrvati u Francuskoj
url: https://hr.wikipedia.org/wiki/Hrvati_u_Francuskoj


---

Hrvati u Francuskoj: hrvatska dijaspora u Francuskoj predstavlja dio hrvatske dijaspore u svijetu. 


== Povijest ==
Kada je u pitanju općenito hrvatska dijaspora u Francuskoj, valja ih raspodijeliti na 3 skupine:

iseljenički val nakon 1945. godine (većinom politički iseljenici, nakon uspostave komunističke vlasti u Jugoslaviji)
iseljenički val krajem 1960-ih (ponajprije ekonomski razlozi iseljenja)
potomstvo prethodno navedenih skupinaBrojke
Najmanje brojke govore o 30.000, a najveće o 40.000 Hrvata u Francuskoj.
Smještaj
Oko 90 posto Hrvata u Francuskoj prebiva u njezinoj istočnoj polovici. Po nekim izvorima u Parizu živi oko 5.000 Hrvata, dok se ta brojka, kada je u pitanju šira regija Pariza, kreće od 10.000 do 12.000. Po brojnosti slijedi područje Azurne obale (Cote d'Azur) s 4.000 do 5.000 Hrvata, koji žive uglavnom u gradovima Marseillei, Nici te u okolici kneževine Monaka. Otprilike isti broj Hrvata (4.000 do 5.000) živi na području regije Rhone-Alpes (Lyon, Chambery i njihove okolice). 
Iako Hrvati u Francuskoj nisu tako brojni kao oni u Njemačkoj, Austriji, Australiji i drugim zemljama, može se reći da su relativno dobro organizirani i aktivni. Dokaz toga su brojne udruge, katoličke misije, zajednice, glasila i ostala udruženja Hrvata diljem Francuske.


== Glasila ==
Bilten Hrvatski veznik periodično izdaje CRICCF (Conseil Représentatif des Institutions et Communautés Croates de France - Zastupničko vijeće ustanova i hrvatskih zajednica Francuske). Glasilo Naš Glas izdaje Hrvatska katolička misija u Parizu. Hrvatska nastava izdaje bilten Zavičaj u kojemu je prikazan rad učenika.
Tiskani mediji na hrvatskom jeziku koji su izlazili u Francuskoj:

Hrvatska revija (izlazila u Parizu, 1966. – 1967.)
Hrvatska sloboda (Pariz)
Hrvatski narod (Pariz)
Hrvatski radnik (Pariz)
Islam (Pariz)
La Croatie


== Izvori ==