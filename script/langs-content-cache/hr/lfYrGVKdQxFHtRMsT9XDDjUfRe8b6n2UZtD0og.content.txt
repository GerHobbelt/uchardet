revision: 6553419
title: Hate That I Love You
url: https://hr.wikipedia.org/wiki/Hate_That_I_Love_You


---

"Hate That I Love You" je pjesma pop i R&B pjevačice Rihanne. Objavljena kao treći singl s njenog trećeg studijskog albuma, Good Girl Gone Bad. Pjesma je duet s R&B-pop pjevačem Ne-Yo-om, koji je i prije radio s Rihannom, doprinio je njenom hitu iz 2006. godine, pjesmi "Unfaithful".


== O pjesmi ==
Pjesmu je producirao produkcijski duo Stargate, koji je također producirao Rihanninu pjesmu "Unfaithful", a i pjesmu "Sexy Love" od Ne-Yo-a. 
Pjesma je nominirana za nagrade Grammy za najbolju R&B pjesmu i za najbolji R&B natup dueta ili grupe s vokalima na 50. dodjeli Grammy nagrada.
U intrevjuu, Rihanna je rekla:


=== Uspjeh na top ljestvicama ===
"Hate That I Love You" debitirala je na 24. mjestu Billboard Bubbling Under Hot 100 Singles ljestvice 30. kolovoza 2007. godine, a istog dana pojavila se naBillboard Pop 100 ljestvici na 85. mjestu i Billboard Bubbling Under R&B/Hip-Hop Singles ljestvici na 6. mjestu. Pjesma je debitirala na 98. mjestu na ljestvici Billboard Hot 100, a nakon 5 tjedana provedenih na tom mjestu, popela se na 7. mjesto i tako postala Rihannin šesti singl koji je završio između prvih 10 mjesta na toj ljestvici, i prvi poslije singla "Umbrella". Pjesma se popela na 12. mjesto na ljestvici “Billboard” Pop 100 istog tjedna. Pjesma je također postala hit u Kanadi, završila je na 17. mjestu kanadske službene top ljestvice.U Ujedinjenom Kraljevstvu, singl je završio na 15. mjestu. U Australiji, "Hate that I Love You" debitirao je na 48. mjestu na službenoj top ljestvici, i spustio se na 49. mjesto sljedećeg tjedna. Trećeg tjedna na ljestvici, singl se popeo na 18. mjesto, i tako se uspeo za 31 mjesto i postao singl s najvećim usponom u povijesti službene australske ARIA top ljestvice. Na kraju je završio na 14. mjestu te ljestvice. U Španjolskoj, španjolska inačica pjesme, duet s Davidom Bisbalom, debitirala je na 5. mjestu top ljestvice digitalnog preuzimanja, i završila na 3. mjestu nakon 3 tjedna na ljestvici.


=== Različite inačice ===
Nova inačica pjesme, nazvana "Cómo Odio Amarte", objavljena je na Internetu 2. prosinca 2007. godine. Španjolski pjevač David Bisbal pjeva dio koji pjeva Ne-Yo u originalnoj inačici na španjolskom jeziku, ali Rihannini dijelovi su na engleskom jeziku, tako da su Davidovi vokali samo dodani u originalnu inačicu pjesme, a Ne-Yo-ovi izrezani. Ova inačica pjesme je objavljena na bonus disku Bisbalovog albuma Premonición DVD i na re-izdanju Rihanninog albuma Good Girl Gone Bad.
Rihanna i David Bisbal pjevali su "Hate That I Love You" 8. srpnja 2008. godine na španjolskoj inačici showa Operacija Trijumf.Još dvije inačice pjesme nalaze se na azijskom izdanju Rihanninog albuma Good Girl Gone Bad: Reloaded. Pjevač iz Hong Konga Hins Cheung (Cheung King Hin), pjeva Ne-Yo-ov dio na mandarinskom i kantonskom kineskom jeziku, a Rihannin dio je na engleskom jeziku u obe inačice.


== Popis pjesama ==
Promotivni CD singl za tržište SAD-a (DEFR16755-2)"Hate That I Love You" (radio)
"Hate That I Love You" (instrumentalno)Njemački Maxi CD singl (602517537866)"Hate That I Love You"
"Hate That I Love You" (K-Klassic Remix)
"Hate That I Love You" (instrumentalno)
"Hate That I Love You" (videospot)Europski CD singl (602517513693)"Hate That I Love You"
"Hate That I Love You" (K-Klassic Remix)


== Videospot ==
Videospot za pjesmu snimljen je 13. kolovoza 2007. godine u Los Angelesu. Redatelj je bio Anthony Mandler. Premijera videospota desila se na Rihanninoj službenoj web stranici 24. rujna 2007. Videospot je debitirao na TRL-u 1. listopada 2007. godine. Videospot prikazuje Rihannu i Ne-Yo-a kako pjevaju na dvije različite lokacije i nedostaju jedno drugom, a na kraju pjevaju u svojim ljubavnicima.
Videospot za verziju pjesme koja je duet s Davidom Bisbalom je isti kao onaj originalni, sam s Davidom umjesto Ne-Yo-a.
Na Youtube-u službeni videospot je pregledan više od 50 milijuna puta.


== Top ljestvice ==


== Certifikacije ==


== Izvori ==