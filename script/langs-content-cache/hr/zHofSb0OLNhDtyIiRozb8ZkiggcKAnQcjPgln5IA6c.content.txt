revision: 6670069
title: "Svjetsko prvenstvo u nogometu \u2013 Katar 2022."
url: https://hr.wikipedia.org/wiki/Svjetsko_prvenstvo_u_nogometu_%E2%80%93_Katar_2022.


---

Svjetsko prvenstvo u nogometu – Katar 2022. (arap.: 2022 كأس العالم لكرة القدم, latinizirano: Kaʾs al-ʿālam li-kurat al-qadam 2022) jest 22. po redu svjetsko prvenstvo u nogometu, koje se održavalo u Kataru. To je drugo svjetsko prvenstvo na azijskom kontinentu nakon Svjetskog prvenstva u Južnoj Koreji i Japanu 2002., prvo u arapskom svijetu te posljednje izdanje Svjetskog prvenstva na kojem nastupaju 32 reprezentacije jer će se broj reprezentacija povećati na Svjetskom prvenstvu 2026. na 48. Zbog iznimno visokih temperatura u Kataru tijekom ljetnih mjeseci, bilo je prvo svjetsko prvenstvo koje se održavalo od sredine studenoga do sredine prosinca. Francuska je branila naslov prvaka, a Hrvatska naslov doprvaka.
Glavnog favorita prvenstva, reprezentaciju Brazila, izbacila je u četvrtfinalu Hrvatska udarcima s bijele točke s 4:2 (1:1), čime je izjednačila rekord igranja četiri utakmice SP-a bez poraza u raspucavanju s bijele točke. Također, senzacionalni pogodak Brune Petkovića u 117. minuti susreta najkasniji je izjednačujući pogodak ikada na svjetskim prvenstvima. Ovim je porazom, nakon punih 20 godina, Brazil i dalje ostao bez svjetskog odličja – to je prvi takav vremenski razmak u povijesti svjetskih prvenstava.


== Izbor domaćina ==
Napomena: Trebalo je imati apsolutnu većinu, što odgovara 12 glasova. Dok taj uvjet nije postignut, ispada po krugu kandidata s najmanje glasova.
FIFA je 2. prosinca 2010. objavila rezultate glasovanja.


== Moguće proširenje ==
Dana 12. travnja 2018. južnoamerička nogometna konfederacija (CONMEBOL) izrazila je želju FIFA–ina proširenja broj momčadi na Svjetskom prvenstvu 2022. s 32 na 48 i to četiri godine prije Svjetskoga prvenstva 2026. kada je proširenje natjecanja prvobitno bilo planirano. Predsjednik FIFA-e Gianni Infantino izrazio je spremnost na razmotranje zahtjeva. Međutim, Kongres FIFA-e odbio je zahtjev neposredno prije početka Svjetskoga prvenstva u Rusiji 2018. Infantino je rekao da svjetsko nogometno upravno tijelo neće raspravljati o mogućnosti održavanja Svjetskog prvenstva s 48 momčadi te da će o tome prvo porazgovarati sa zemljom domaćinom.U ožujku 2019., „FIFA-ina studija izvedivosti” zaključila je kako je moguće proširiti turnir na 48 momčadi, no uz pomoć „jedne ili više” susjednih zemalja i „dva do četiri dodatna stadiona”. FIFA je također izjavila da „iako ne može isključiti pravni postupak od gubitka domaćina promjenom formata turnira, studija kaže da je 'zaključila da je rizik nizak'.” FIFA i Katar bi istražili moguće zajedničke prijedloge koje bi kasnije u lipnju podnijeli Vijeću FIFA-e i Kongresu FIFA-e. Da se podnio zajednički prijedlog, savezi članice FIFA-e glasale bi o konačnoj odluci na 69. kongresu FIFA-e u Parizu do 5. lipnja. Dana 22. svibnja FIFA je objavila kako neće proširivati broj momčadi na turniru.


== Kvalifikacije ==
FIFA-inih šest kontinentalnih konfederacija organiziraju vlastito kvalifikacijsko natjecanje te svih 211 FIFA-inih članica mogu sudjelovati u kvalifikacijama. Reprezentaciji Katara je kao domaćinu automatski omogućeno sudjelovanje na prvenstvu, međutim moraju sudjelovati u azijskim kvalifikacijama budući da prva dva kruga također služe kao kvalifikacije za Azijski kup 2023. godine. Također, aktualni svjetski prvaci, Francuska, za plasman na ovo svjetsko prvenstvo mora odigrati kvalifikacije. 
Na sastanku izvršnog odbora FIFA-e 30. svibnja 2015. u Zürichu potvrđen je broj osiguranih mjesta za svaku konfederaciju. Odlučeno je zadržati istu raspodjelu kao i na prethodna 4 svjetska prvenstva:

CAF (Afrika): 5 mjesta
AFC (Azija): 4,5 mjesta (ne računajući domaćina)
UEFA (Europa): 13 mjesta
CONCACAF (Sjeverna i Srednja Amerika te Karibi): 3,5 mjesta
OFC (Oceanija): 0,5 mjesta
CONMEBOL (Južna Amerika): 4,5 mjestaPrva kvalifikacijska utakmica odigrana je u lipnju 2019. godine te je bila dio Azijskih kvalifikacija, u kojoj je reprezentacija Mongolije svladala reprezentaciju Bruneja rezultatom 2:0.


=== Rusko sudjelovanje ===
Dana 9. prosinca 2019. Svjetska antidopinška agencija (WADA) dodijelila je Rusiji četverogodšinju zabranu nastupanja na svim velikim sportskim događajima, međutim Ruska reprezentacija je mogla sudjelovati u kvalifikacijama jer se zabrana odnosi samo na završne turnire. No, da se i kvalificirala na svjetsko prvenstvo ne bi mogla nastupati pod ruskim imenom i zastavom, jer bi zabrana istekla 16. prosinca 2022., odnosno 2 dana prije završetka natjecanja.Sudjelovanje Rusije ponovno je dovedeno u sumnju nakon ruske invazije na Ukrajinu 24. veljače 2022., te su tri momčadi na ruskom kvalifikacijskom putu – Češka, Poljska i Švedska – priopćile da ne žele igrati bilo kakve utakmice na ruskom teritoriju. Dana 28. veljače 2022. FIFA je do daljnjega odlučila suspendirati Rusiju iz svih međunarodnih natjecanja, samim time oduzevši joj i pravo nastupa na prvenstvu.


== Kvalificirane momčadi ==


== Suci ==
FIFA je 19. svibnja 2022. objavila popis 36 sudaca, 69 pomoćnih sudaca i 24 VAR suca za ovo natjecanje. Od 36 sudaca dvoje su iz Argentine, Brazila, Engleske i Francuske.Po prvi put sutkinje i pomoćne sutkinje će suditi utakmice na nogometnom svjetskom prvenstvu za muškarce. To su Stéphanie Frappart iz Francuske, Salima Mukansanga iz Ruande i Yoshimi Yamashita iz Japana. Njima će se pridružiti i tri pomoćne sutkinje. Frappart je prethodno sudila finale Svjetskom prvenstvu 2019. za žene.


== Sastavi ==

Konačni popis igrača svake reprezentacije mora brojati od 23 do 26 igrača  te mora biti objavljen do 13. studenoga 2022.


== Gradovi domaćini ==

FIFA je prvotno objavila popis od 12 stadiona na kojima će se održati prvenstvo, međutim broj je kasnije smanjen na 8 stadiona.


== Ždrijeb ==
Završno izvlačenje skupina održano je u izložbenom i kongresnom centru u Dohi 1. travnja 2022. u 19 sati po mjesnom vremenu (SEV+2).
Za ždrijeb, 32 momčadi bile su raspoređene u četiri jakosne skupine na temelju FIFA-ine ljestvice od 31. ožujka 2022.:

Objašnjenje: Prva skupina sadržavala je domaćine Katar (koji su automatski bili postavljeni na mjesto A1) i sedam najboljih momčadi. Druga skupina sadržavala je najboljih osam momčadi, kao i u skupini 3. Skupina 4 sadržavala je pet najniže rangiranih momčadi, s rezerviranim mjesta za dva pobjednika međukontinentskih doigravanja [AFC (UAE/Australija) / CONMEBOL (Peru); CONCACAF (Kostarika) / OFC (Novi Zeland)] te pobjednika UEFA-ine A staze (Wales / Ukrajina/Škotska). Time je to bio prvi ždrijeb svjetskoga prvenstva u povijesti u kojemu nisu bile poznate sve sudionice. Ekipe iz iste konfederacije nisu mogle biti izvučene u istu skupinu, uz iznimku UEFA-inih momčadi, kod kojih su mogle biti izvučene i dvije momčadi u skupini. Ždrijeb je započeo sa skupinom 1 i završio sa skupinom 4, pri čemu je svaka odabrana momčad raspoređena u prvu dostupnu skupinu po abecednomu redu.


== Natjecanje po skupinama ==


=== Skupina A ===


=== Skupina B ===


=== Skupina C ===


=== Skupina D ===


=== Skupina E ===


=== Skupina F ===


=== Skupina G ===


=== Skupina H ===
↑1  Unatoč istoj gol-razlici, po kriteriju danog broja golova Južna Koreja je osvojila 2. mjesto u skupini, ispred Urugvaja.


== Drugi dio prvenstva ==


=== Osmina finala ===


=== Četvrtfinale ===


=== Polufinale ===


=== Utakmica za 3. mjesto ===


=== Finale ===


== Statistika ==


=== Strijelci ===
Zabijena su 172 gola u 64 utakmice. Prosječan broj golova po utakmici iznosio je 2,69.
8 golova:

 Kylian Mbappé7 golova:

 Lionel Messi4 gola:

3 gola:

2 gola:

1 gol:

1 autogol:


== Nagrade ==

Na Svjetskom prvenstvu 2022. dodijeljene su sljedeće nagrade:
Gol Richarlisona u utakmici grupne faze protiv Srbije odabran je za najbolji gol natjecanja na temelju elektroničkog glasovanja.


== Kontroverze ==
Po proglašenju Katara domaćinom svjetskog nogometnog prvenstva, niz organizacija i medija izrazili su zabrinutost o prikladnosti Katara da organizira natjecanje zbog brojnih primjera kršenja prava stranih radnika i neprikladnih radnih uvjeta te prava članova LGBT zajednice zbog činjenice da je homoseksualnost zakonski kažnjiva u Kataru.Zbog izbora, FIFA-ine službenike se optuživalo za korupciju te da su dopustili Kataru da "kupi" svjetsko prvenstvo. U ožujku 2016., Amnesty International je optužio Katar za prisiljavanje stranih radnika na rad i život u lošim uvjetima te zadržavanje njihovih plaća i putovnica. Britanski list The Guardian je u veljači 2021. objavio da je više od 6500 imigranata umrlo u Kataru od početka priprema za Svjetsko prvenstvo.

Na početku europskih kvalifikacija, igrači reprezentacija Norveške i Njemačke su natpisima na dresovima izrazili nezadovoljstvo organizacijom Svjetskog prvenstva u Kataru te njihovim nepoštivanjem ljudskih prava.


== Izvori ==


== Vidi još ==
Popis reprezentativaca na Svjetskom prvenstvu u nogometu – Katar 2022.


== Vanjske poveznice ==
Službene mrežne stranice (engl.)