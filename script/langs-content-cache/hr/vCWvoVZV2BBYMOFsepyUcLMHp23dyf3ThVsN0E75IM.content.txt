revision: 6647271
title: "Dejan Kova\u010Devi\u0107"
url: https://hr.wikipedia.org/wiki/FK_Crvena_zvezda


---

FK Crvena zvezda srbijanski je nogometni klub iz Beograda.


== Povijest ==

Najveći uspjeh klub postiže 1991. godine osvajajući Kup europskih prvaka (sadašnja Liga prvaka) u Bariju, Italija i Interkontinentalni kup u Tokiju, Japan iste godine. U finalu UEFA kupa 1979. godine gubi od njemačke momčadi Borussia Mönchengladbach.
Crvena zvezda imala je sporednu ulogu u jednoj od najvećih tragedija u nogometnoj povijesti. Godine 1958. zrakoplov koji je prevozio klub Manchester United s njihovog susreta s Crvenom zvezdom u Beogradu, srušio se ubrzo nakon što je poletio iz zračne luke u Münchenu gdje se punio gorivom. Smrtno je stradalo 8 Unitedovih igrača. Trener Matt Busby i još nekoliko igrača bilo je ozlijeđeno. Nesreća će zauvijek biti upamćena kao münchenska avionska nesreća.
Za razliku od ostalih momčadi, redove Crvene zvezde popunjavali su uglavnom igrači iz tadašnjeg tuzemstva, kao što su Dejan Savićević, Vladimir Jugović, Siniša Mihajlović, Dejan Stanković i Dragan Stojković.
Najveći suparnik Crvene zvezde je Partizan i utakmice između ova dva kluba su obično veliki nogometni događaji. Susreti su poznati pod nazivom vječni derbi (srp. Вечити дерби), a klubovi kao vječni rivali.
Najviše utakmica u dresu Crvene zvezde od raspada SFRJ, odigrao je Ilija Ivić (146), a najviše pogodaka postigao je Mihajlo Pjanović (80).


== Stadion ==
Stadion Crvene zvezde najveći je stadion u Srbiji, često nazivan Marakana ili Mala Marakana, po slavnom brazilskom stadionu.
Od prosinca 2014. godine, stadion nosi ime Rajko Mitić po Zvezdinoj prvoj "zvijezdi" Rajku Mitiću.


== Poznati igrači ==
Vratari
Braniči
Vezni igrači
Napadači


=== Zvezdina zvijezda ===
Već 50 godina postoji običaj da se nagrade igrači Crvene zvezde koji su ostavili što veći dojam u klupskoj povijesti. Zasad je naslov "Zvjezdine zvijezde" (srp. "Zvezdine zvezde") dobilo tek pet igrača (na svakih 10 godina postojanja kluba). S obzirom na to da od 1990. godine nije proglašena nova zvijezda, uprava kluba je zajedno s navijačima donijela odluku da proglasi još jednu zvijezdu, te da ukine tradiciju proglašavanja Zvezdinih zvijezda i da osnuje kuću slavnih. Glasovanjem je odlučeno da to ne bude jedan nogometaš, već cijela generacija Crvene zvezde koja je 1991. godine osvojila Kup europskih prvaka.
Zvezdinim zvijezdama su proglašeni:

 Rajko Mitić
 Dragoslav Šekularac
 Dragan Džajić
 Vladimir Petrović
 Dragan Stojković
Generacija Crvene zvezde iz 1991. godine


== Klupski uspjesi ==


=== Domaći uspjesi ===
Državna prvenstva
Prvak SFRJ:
1951., 1953., 1956., 1957., 1959., 1960.,  1964., 1967./68., 1968./69., 1969./70., 1972./73., 1976./77., 1979./80., 1980./81., 1983./84., 1987./88., 1989./90., 1990./91., 1991./92. Prvenstvo SR Jugoslavije:
Prvak: 1994./95., 1999./00., 2000./01.Prvenstvo Srbije i Crne Gore:
Prvak: 2003./04., 2005./06.Superliga Srbije:
Prvak: 2006./07., 2013./14., 2015./16., 2017/18., 2018/19., 2019./20., 2020./21.Državni kupovi
Kup Maršala Tita:Prvak (12): 1948., 1949., 1950., 1958., 1959., 1964., 1967./68., 1969./70., 1970./71., 1981./82., 1984./85., 1989./90.Kup SR Jugoslavije:
Prvak (7): 1992./93., 1994./95., 1995./96., 1996./97., 1998./99., 1999./00., 2001./02.Kup SiCG:
Prvak (2): 2003./04., 2005./06.Kup Srbije:
Prvak (3): 2006./07., 2009./10., 2011./12.Državni superkupovi
Superkup SFRJ:
Prvak (1): 1969., 1971.Državni liga kupovi
Liga kup SFRJ
Prvak (1): 1973.


=== Europski uspjesi ===
UEFA Kup/Liga prvaka:

Prvak (1): 1990./91.Kup UEFA:

Finalist (1): 1978./79.UEFA Superkup:

Finalist (1): 1991.Mitropa kup:

Prvak (2): 1958., 1968.Interkontinentalni kup:

Prvak (1): 1991.


== Navijači ==
Istraživanja pokazuju da je Crvena zvezda klub s najviše navijača u cijeloj Srbiji, a također ima i velik broj navijača u okolnim državama. Navijači kluba se od 1989. zovu Delije, ali i dalje se koristi i stariji naziv "Cigani". Navijači su organizirani u brojne navijačke skupine, ali nastupaju jedinstveno.


== Izvori ==


== Poveznice ==
Dodatak:Popis igrača FK Crvene zvezde
Izgredi na utakmici Dinamo – Crvena zvezda