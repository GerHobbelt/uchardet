revision: 6646505
title: 8. listopada
url: https://hr.wikipedia.org/wiki/8._listopada


---

8. listopada (8. 10.) 281. je dan godine po gregorijanskom kalendaru (282. u prijestupnoj godini).
Do kraja godine ima još 84 dana.


== Događaji ==
876. – U bitci kod Andernacha, Ludvig III. Mlađi potukao je francuskog kralja Karla Ćelavog
1075. ili 1076. – Dmitar Zvonimir je okrunjen za hrvatskog kralja
1480. – Dolazi do velikog čekanja na rijeci Ugri između vojnih snaga Ivana III., od Moskve i Zlatne Horde. Posljedica ovoga poraza Mongola je raspad njihove tamošnje države.
1690. – Osmanska vojska nakon opsade opet osvaja Beograd.
1871. – U katastrofalnom požaru u Chicagu, koji je trajao sedam dana, poginulo je 300 ljudi, a 900.000 ostalo je bez krova nad glavom.
1871. – Izbila Rakovička buna.
1890. – otvorena zagrebačka uspinjača –  zaštićeni spomenik kulture i najkraća žičana željeznica namijenjena javnom prometu na svijetu.
1912. – Prvi balkanski rat: Crna Gora objavila je rat Osmanlijskom Carstvu nakon višetjedne napetosti između država Balkanskog saveza (Crna Gora, Bugarska, Srbija i Grčka) i Carstva. Ostale su je članice saveza slijedile deset dana poslije.
1972. – U Parizu su Henry Kissinger i Le Duc To postigli sporazum za okončanje vijetnamskog rata, koji je potpisan 1973. godine.
1991. – Hrvatski sabor je donio Odluku o raskidu državnopravnih sveza s ostalim republikama i pokrajinama SFRJ kojom je, između ostalog, potvrdio ranije donesenu Ustavnu odluku o suverenosti i samostalnosti Republike Hrvatske (25. lipnja 1991.), te je Hrvatska i stvarno postala samostalna i neovisna država
1991. – Prvi znak "Republika Hrvatska" s hrvatskim grbom, postavljen na graničnom prijelazu s Mađarskom.
1991. – Mađarska je spriječila JNA da ostatak vojne opreme iz Slovenije povuče preko mađarskog teritorija.
1991. – Vlada Republike Hrvatske priznala je Estoniju i Letoniju kao suverene države.


== Blagdani i spomendani ==
Dan Hrvatskoga sabora


== Imendani ==


== Izvori ==