revision: 6572853
title: "Ko\u0161ute"
url: https://hr.wikipedia.org/wiki/Ko%C5%A1ute


---

Košute su selo u Cetinskoj krajini u Hrvatskoj. U sastavu su grada Trilja u Splitsko-dalmatinskoj županiji. 
Prvi poznati spomen Košuta u obliku Kosswthy nalazi se u darovnici ugarsko-hrvatskog kralja Matijaša Korvina od 25. srpnja 1480. godine.


== Stanovništvo ==
Prema popisu iz 2021. godine Košute imaju 1666 stanovnika. 
Apsolutno većinsko i jedino autohtono stanovništvo ovog sela su Hrvati, a većina stanovništva izjasnila se kao pripadnici Rimokatoličke crkve. 


== Povijest ==
U blizini zaseoka Dodiga nalazi se napušteni rudnik iz kojega se do 1970-ih vadio lignit. Isti je 1942. napadnut od strane pripadnika NOVJ koji su onesposobili mehanizaciju potrebnu za vađenje budući se ugljen iz rudnika isporučivao okupatorskim snagama.


== Znamenitosti ==
Križ na Biloj glavici


== Gospodarstvo ==
Stanovništvo se nekada bavilo poljoprivredom i uzgojem stoke. Danas se sve više napuštaju ove djelatnosti.


== Poznate osobe ==
don Josip Dukić, hrvatski rimokatolički svećenik Splitsko-makarske nadbiskupije, crkveni povjesničar, kulturni djelatnik, kulturni preporoditelj triljskog kraja
Mihovil Župa - Alkar, debitant i pobjednik 306. Sinjske Alke


== Vjerski život ==
Košute su nekada zajedno s naseljima Vedrine i Trilj sačinjavale župu sv. Mihovila arkanđela, a odlukom nadbiskupa splitsko-makarskog, Marina Barišića, 20. kolovoza 2012. postaju samostalna župa Presvetog Srca Isusova Košute.
Iz Košuta potječe 26 svećenika i 45 časnih sestara
U Košutima su od 1966. godine prisutne i Služavke Malog Isusa
Osnovan je i Mješoviti zbor, kojeg predvodi č.s. Mila Deak, Zbor mladih i Dječji zbor


== Izvori ==