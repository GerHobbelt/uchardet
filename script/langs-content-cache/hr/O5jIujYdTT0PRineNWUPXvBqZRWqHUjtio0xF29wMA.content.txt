revision: 6610375
title: Tabor Film Festival
url: https://hr.wikipedia.org/wiki/Tabor_Film_Festival


---

Tabor Film Festival (TFF) najdugovječniji je međunarodni festival kratkometražnog filma u Hrvatskoj. Osnovan je 2003. godine s ciljem prikazivanja najboljih domaćih, europskih i svjetskih kratkometražnih filmova svih žanrova. Održava se svake godine u srpnju u Dvoru Veliki Tabor nedaleko od Desinića. 
Pokrenut je na inicijativu Građanska udruga za kulturu GOKUL koja ga je i organizirala do 18. festivalskog izdanja 2020. godine nakon čega ga preuzima kreativna produkcija SABMARINE.
Sjedište Tabor Film Festivala (TFF) od samog je početka bio dvorac Veliki Tabor u Desniću. Od 2008. do 2011. godine, zbog restauracijskih radova na dvorcu, Festival se privremeno održavao u gradu Zaboku. 


== Glavni program ==
Međunarodna konkurencija

Natjecateljski program kratkometražnih filmova svih žanrova donosi najbolja europska i svjetska kratka ostvarenja redatelja/redateljica koji se natječu za nagradu Veronikina lubanja.Domaća konkurencija

Natjecateljski program kratkometražnih filmova svih žanrova donosi najbolja hrvatska kratka ostvarenja redatelja/redateljica koji se natječu za nagradu Veronikina lubanja.


== Popratni program ==
Taboroteka

Glazbeni program realiziran u večernjim satima, nakon projekcija, na nekoliko pozornica unutar i oko dvorca.Zagorski Specijal

Program koji se referira na filmove koji su snimljeni na području Hrvatskog zagorja ili su autori rodom i/ili žive u Zagorju.Sound & Vision

Koncertno-filmski program koji spaja film i glazbu izvođenu uživo.Noć žive publike

Filmski show začudnih filmova u kojem publika aktivno sudjeluje.


== Nagrade ==
Veronikina lubanja je nagrada Tabor Film Festivala, a uz skulpturu dodjeljuju se i novčana sredstva najboljima.
Veronikina lubanja za najbolji strani film

Redatelju najboljeg međunarodnog kratkometražnog filma bit će uručena skulptura Veronikina lubanja i novčana nagrada od 500 eura.Veronikina lubanja za najbolji domaći film

Redatelju najboljeg domaćeg kratkometražnog igranog filma bit će uručena skulptura Veronikina lubanja i novčana nagrada od 250 eura.


== Vanjske poveznice ==
Tabor Film Festival  Inačica izvorne stranice arhivirana 12. listopada 2020.
www.sabmarine.hr