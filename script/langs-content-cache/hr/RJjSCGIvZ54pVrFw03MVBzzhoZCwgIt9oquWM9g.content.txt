revision: 6573226
title: Mimice
url: https://hr.wikipedia.org/wiki/Mimice


---

Mimice su naselje i ljetovalište na Omiškoj rivijeri.


== Zemljopisni položaj ==
Mimice su smještene petnaestak kilometara jugoistočno od grada Omiša. U zaleđu mjesta nalazi se planina Dinara, a u podnožju Jadransko more. Kroz sjedište mjesta proteže se Jadranska turistička cesta.


== Povijest ==
Prvi spomen mjesta seže u prvu polovicu 17. stoljeća; dokazi se nalaze u okolici mjesne crkve i groblja. Tijekom Drugog svjetskog rata Mimice su, zajedno s obližnjim Omišem, bile u sastavu NDH.


== Gospodarstvo ==
Gospodarstvo u Mimicama zasniva se na turizmu, poljodjelstvu i ribarstvu. Od turističkih sadržaja izdvaja se nekoliko restorana i kafića uz obalu, a u posljednje je vrijeme izgrađeno više malih i obiteljskih hotela.


== Stanovništvo ==
U Mimicama prema popisu stanovništva iz 2001. živi 250 stanovnika, većinom Hrvata katoličke vjeroispovjesti.


== Izvori ==


== Vanjske poveznice ==
Mimice na stranici TZ Omiš  Inačica izvorne stranice arhivirana 20. listopada 2009.