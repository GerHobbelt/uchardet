revision: 6154517
title: MRK Metalac Zagreb
url: https://hr.wikipedia.org/wiki/MRK_Metalac_Zagreb


---

Muški rukometni klub Metalac  (MRK Metalac; Metalac) je muški rukometni klub uz Zagreba. U sezoni 2016./17. Metalac osvaja 1. mjesto u 1. HRL - Sjever i ulazi u Premijer ligu. Nakon samo jedne sezone klub zauzima posljednje mjesto u Premijer ligi i ispada u 1. HRL - Sjever u kojoj se i danas natječe.


== O klubu ==
Klub je osnovan kao rukometna sekcija Fizkulturnog društva "Metalac" 19. svibnja 1945. godine. Iste godine, u kolovozu,osvajaju prvenstvo Hrvatske u velikom rukometu. 1947. godine rukometna momčad "Metalca" prestaje s djelovanjem, a rukometaši prelaze u rukometnu sekciju "FD Sloboda" (kasnije "FD Zagreb"). Klub se obnavlja 1949. godine, osvajaju Prvenstvo Zagreba i plasiraju se u Hrvatsku ligu. 12. veljače 1950. godine, Metalac je odigrao prvu utakmicu tada malog rukometa u Hrvatskoj, pobijedivši momčad Maksimira 26:19. 1951. godine rukometna sekcija "Metalca" se spaja s klubom "Borac", te tako rukomet pri športskom društvu "Metalac" prestaje s djelovanjem.  
Na inicijativu Saveza za fizičku kulturu općine Črnomerec je RSD Metalac 1964. godine obnovio djelovanje rukometnog kluba, i za muškarce i za žene, preuzevši igrače klubova "Karbon" i "Črnomerec". Seniori su postali prvaci Hrvatske 1967./68., a u Prvoj ligi SFRJ su igrali u sezonama 1969./70. i 1970./71. Kasnije su nastupali uglavnom u Drugoj saveznoj ligi i Hrvatskoj ligi (koja je bila često regionalno podijeljena). Krajem 1980.-ih i kroz 1990.-e je klub u organizacijskim i financijskim poteškoćama, što dovodi do gašenja kluba 2002. godine, ali se obnavlja 2003. godine. Posljednjih godina klub je nanovo uspješan. Osvaja 1. HRL za 2015./16. i sljedeće dvije godine igra u Premijer ligi, prvom rangu prvenstva Hrvatske. U sezoni 2018./19. klub nastupa u  1. HRL - Sjever


== Uspjesi ==
1. HRLprvak: 2015./16.Republičko prvenstvo Hrvatskeprvak: 1967./68.Prvenstvo Hrvatske u velikom rukometuprvak: 1945.


== Poznati igrači ==


== Poveznice ==
mrk-metalac.hr, wayback arhiva službenih stranica
sportilus.com, Muški rukometni klub Metalac Zagreb
hrs.hr, rezultati  Inačica izvorne stranice arhivirana 22. kolovoza 2018.


== Izvori ==
mrk-metalac.hr, Kratka povijest sportskog društva „Metalac“ , wayback arhiva od 12. veljače 2014.
Milan Ilić: Zlatne godine - Radnčko sportsko društvo "Metalac" Zagreb 1929-1979, Zagreb, 1979., str 106-109
Marijan Flander i dr: Razvoj rukometa u Hrvatskoj : od prvih početaka do 1985. godine, Zagreb, 1986., UDK: 796.322(497.13)(091), str. 149