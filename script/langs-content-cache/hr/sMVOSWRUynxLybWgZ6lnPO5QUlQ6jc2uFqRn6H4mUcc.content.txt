revision: 6436410
title: "Donji Mami\u0107i"
url: https://hr.wikipedia.org/wiki/Donji_Mami%C4%87i


---

Donji Mamići su naseljeno mjesto u općini Grude, Federacija BiH, BiH.


== Zemljopis ==
Nalaze se na visoravni sjeveroistočno od Gruda na magistralnom putu Grude – Široki Brijeg.
Zaseoci su Višnjica, Medovići, Ledinac, Podledinac, Pogana Vlaka i Borajna.


== Stanovništvo ==


=== Popisi 1971. – 1991. ===


=== Popis 2013. ===


== Višnjica ==
Višnjica je jedan od zaselaka Donjih Mamića.


=== Krajolik Višnjice ===
Krajolik je obrastao bjelogoričnom šumom (hrastom, jasenom, klenom i grabom) i niskim raslinjem tipičnim za krške krajeve. Blizina mora (40 km) i Neretvanske kotline (30 km) daje ovomu kraju blagu mediteransku klimu, koja povremeno zadobiva i obilježja kontinentalne klime zbog blizine planinskih masiva. Zato je mjesto poznato po dobrim vinogradima, kvalitetnom duhanu, smokvama, trešnjama i višnjama. Žitelji se bave uzgojem duhana, poznatog pod nazivom hercegovački ravnjak od kojeg se dobiva "škija" i vinove loze. 


=== Stanovništvo i običaji ===

Uzgojem navedenih poljoprivrednih kultura sada se uglavnom bave staračka kućanstva i nešto mladih žitelja koji su ostali raditi na zemlji. To je ujedno problem svih sela u Zapadnoj Hercegovini jer je težak težački život, brojnost obitelji uvjetovao ekonomske imigracije žitelja u inozemstvo i druge krajeve ili odlazak na školovanje, gdje su mnogi i ostali trajno živjeti.
Zajednička župna crkva nalazi se u Ledincu, župa Male Terezije. Najvažniji blagdan Višnjičana je Tijelovo kada se na misi za umrle i blagoslov polja na mjesnom groblju skupe svi Višnjičani (domaći i raseljeni). Glavnina žitelja je raseljena, iz ekonomskih razloga ili odlaska na školovanje, diljem zemaljske kugle, a glavnina se nalazi u Zagrebu i Zagrebačkoj županiji u Republici Hrvatskoj.
Zagrepčani podrijetlom iz Višnjice sudjelovali su u realizaciji podizanja spomenika poginulima i nestalima u Domovinskom ratu i 2. svjetskom ratu (Bleiburgu i križnom putu) i biste poginulom, legendarnom branitelju Vukovara, generalu Blagi Zadri, kroz Udrugu Donji Mamići, uz župnu crkvu u Ledincu. 
Višnjica je dala niz poznatih i znamenitih svećenika, liječnika, profesora, ekonomista i gospodarstvenika.


== Poznate osobe ==
Milan Bandić, gradonačelnik Zagreba
Blago Zadro, general-bojnik heroj Domovinskog rata
Milka Tica, hrvatska spisateljica


== Izvori ==


== Vanjske poveznice ==
web-stranica[neaktivna poveznica]