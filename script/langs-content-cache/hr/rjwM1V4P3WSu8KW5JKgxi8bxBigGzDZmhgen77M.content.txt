revision: 6652927
title: Prva nogometna liga Herceg-Bosne
url: https://hr.wikipedia.org/wiki/Prva_nogometna_liga_Herceg-Bosne


---

Prva nogometna liga Hrvatske Republike Herceg-Bosne djelovala je kao nogometno ligaško natjecanje za klubove bosanskohercegovačkih Hrvata u Bosni i Hercegovini koji su živjeli u dijelovima zemlje pod kontrolom HVO-a za vrijeme rata u toj zemlji i poslijeraća. Bila je to prva jednonacionalna nogometna liga nastala za za vrijeme rata u Bosni i Hercegovini, a ligu je organizirao Nogometni savez Hrvatske Republike Herceg-Bosne.
U to vrijeme, nogometna natjecanja su bila podijeljena po narodnosnoj osnovi, tako da su u Bosni i Hercegovini Hrvati i Srbi u dijelovima zemlje pod nadzorom HVO-a, odnosno VRS-a svaki za sebe igrali svoje nacionalne lige. Međunarodno priznati Nogometni savez Bosne i Hercegovine, pod vodstvom vlade u Sarajevu, nije priznavao jednonacionalne nogomentne saveze. Prva nogometna liga Hrvatske Republike Herceg-Bosne ustrojena je 1993. godine.
U nogometnom prvenstvu i kupu Herceg-Bosne igrala je većina nogometnih klubova iz većih općinskih središta pod nadzorom HVO-a, kao što su: HŠK Zrinjski Mostar, NK Široki Brijeg, NK Brotnjo Čitluk, HŠK Posušje, HNK Orašje, NK Žepče, HNK Ljubuški, HNK Grude, NK Troglav Livno, HNK Tomislav Tomislavgrad, HNK Sloga Uskoplje, HNK Rama, HNK Stolac, HNK Čapljina, NK GOŠK Gabela, NK Kiseljak, NK Vitez, NK Stanić Kreševo, NK Novi Travnik, itd.
U sezoni 1997./1998., najbolji nogometni klubovi Prve nogometne lige Hrvatske Republike Herceg-Bosne počeli su se suočavati s najboljim klubovima, članovima Nogometnoga saveza Bosne i Hercegovine za ulazak u UEFA-ina europska klupska natjecanja. Ovi odnosi postojali su sve do sezone 2000./2001., kada su se dvije lige spojile u jednu, stvorivši Premijer ligu BiH.


== Prvaci 1. nogometne lige Herceg-Bosne ==
1993./94. Mladost-Dubint Široki Brijeg
1994./95. Mladost-Dubint Široki Brijeg
1995./96. Široki Brijeg
1996./97. Široki Brijeg
1997./98. Široki Brijeg
1998./99. Posušje
1999./00. Posušje


== Klubovi sudionici ==
Klubovi sudionici 1. nogometne lige Herceg-Bosne, napisani prema teritorijalnoj podjeli (županijama (kantonima), entitetu ili distriktu, te prema gradovima i općinama).


== Vidi još ==
Hrvatski nogomet u Bosni i Hercegovini
Nogometni kup Herceg-Bosne
Premijer liga BiH
Prva nogometna liga FBiH


== Izvori ==
Zvonimir Čilić, Željko Kocaj: 66 godina NK "Vitez", NK Vitez, Vitez, 2013.
Miljenko Karačić: Zlatne godine – Šest desetljeća nogometa u Širokom Brijegu, Široki Brijeg, 2008.
Iljo Dominković: 65 žutih ljeta : NK "Bok" od 1950. do 2015., Orašje, 2015., ISBN 978-953-8085-00-0
Claudio Nicoletti  Inačica izvorne stranice arhivirana 2. lipnja 2016., prvenstva Bosne i Hercegovine 1995. – 2000.
pogled.ba, Sjećanje na prvo poslijeratno nogometno natjecanje u BiH: Liga Herceg-Bosne počela u proljeće 1994., pristupljeno 17. srpnja 2016.