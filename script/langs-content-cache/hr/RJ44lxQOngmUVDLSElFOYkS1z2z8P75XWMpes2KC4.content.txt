revision: 6188103
title: Institucija
url: https://hr.wikipedia.org/wiki/Ustanova


---

Institucija (od latinskog instituere, staviti, osnovati), kao pojam ima više značenja:  

ustanova ili zavod
u društvenim znanostima institucija je naziv za uži skup međusobno povezanih, relativno trajnih društvenih odnosa koji su regulirani ustaljenim društvenim pravilima (običajnim, moralnim, pravnim)
naziv za udžbenike privatnog prava rimskih pravnika. Najpoznatije su Gajeve institucije Institutionum commentarii IV i Codex Justinianeus


== Ustanova ==
Ustanova je pravni subjekt čije je osnivanje i ustrojstvo uređeno zakonom o ustanovama. Ustanova se osniva za trajno obavljanje djelatnosti odgoja i obrazovanja, znanosti, kulture, informiranja, športa, tjelesne kulture, tehničke kulture, skrbi o djeci, zdravstva, socijalne skrbi, skrbi o invalidima i druge djelatnosti, ako se ne obavljaju radi stjecanja dobiti. Ustanova je samostalna u obavljanju svoje djelatnosti i u poslovanju sukladno zakonu, na zakonu utemeljenom propisu i aktu o osnivanju. Rad ustanova je javan. Ustanova može u pravnom prometu stjecati prava i preuzimati obveze, može biti vlasnikom pokretnih i nepokretnih stvari, te može biti strankom u postupcima pred sudovima, drugim državnim organima i tijelima s javnim ovlastima. Ustanovu može osnovati domaća i strana fizička i pravna osoba, ako za obavljanje određene djelatnosti ili za određene ustanove nije zakonom drugačije određeno. 
Naziv ustanova obično se primjenjuje na carinske i druge državne ustanove te javne službe.
Institucije su jedan od glavnih predmeta studija društvenih znanosti, uključujući i sociologiju, političkih znanosti te ekonomiji.


== Izvori ==
Opća enciklopedija JLZ svezak 3, Foc-Iw Zagreb 1977.
http://www.nsz.hr/datoteke/ZAKON_O_USTANOVAMA_procisceni%20tekst.pdf
Rječnik stranih riječi izraza i kratica Dr Bratoljub Klaić Zora Zagreb 1962. str 639


== Vanjske poveznice ==
International Society for New Institutional Economics (engl.)