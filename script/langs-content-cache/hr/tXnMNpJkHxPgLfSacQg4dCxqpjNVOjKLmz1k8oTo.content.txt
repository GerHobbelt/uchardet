revision: 6613119
title: "Dolac (\u0160ibenik)"
url: https://hr.wikipedia.org/wiki/Dolac_(%C5%A0ibenik)


---

Dolac je dio grada Šibenika. U srednjemu je vijeku bio predgrađe grada Šibenika.
Stanovnici su bili težaci i ribari. Od starih su vremena stanovnici Dolca govorili čakavskim narječjem hrvatskoga jezika. Njihovo su narječje odlikovali cakavizmi kojim su govorili sve do šezdesetih godina 20. stoljeća: govorili su c i s umjesto č i š, ponekad i z umjesto ž. U današnje se vrijeme to skoro sasvim izgubilo.
Poznati stanovnici Dolca su hrvatski pjesnici Vinko Nikolić, Nikola Tintić i fra Gašpar Bujas te kipar Aleksandar Guberina.
Poznata kulturna znamenitost ovog dijela Šibenika jest crkva sv. Križa, poznata po legendi o raspelu koje je doplutalo u Dolac morem, a poslije prokrvarilo.


== Izvori ==
Milivoj Zenić: Stari Šibenik kalama, skalama i butama, Izdavač: AGM, Zagreb, 2010., ISBN 978-953-174-382-2, autorica osvrta: Marina Tenžera,