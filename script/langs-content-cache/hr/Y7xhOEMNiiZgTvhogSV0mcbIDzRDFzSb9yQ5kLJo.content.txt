revision: 6388958
title: Vrci
url: https://hr.wikipedia.org/wiki/Vrci


---

Vrci su naseljeno mjesto u općini Konjic, Federacija Bosne i Hercegovine, BiH.


== Zemljopis ==
Nalaze se na području istočnog Klisa na desnoj obali Neretve, od 1954. Jablaničkog jezera. Kroz selo teče Vrčanski potok koji ljeti presuši. Vrci su siromašni izvorima vode. Malo je šume, a zemljišta pogodnog za strojnom obradom nema pa se za obradu koristilo volove i konji te pred Domovinskim rat freze.Do Vrca se dolazi od Konjica asfaltnom cestom preko Pokojišta. Put je 15 km. Nakon što u promet bude pušten most Ante Dragića koji se gradi preko Jablaničkog jezera na potezu Čelebići-Zavratnice, put će biti kraći za 5 km.Naselje pripada župi Obri. Nalazi se na području istočnog Klisa na desnoj obali Jablaničkog jezera omeđeno selima: Lisičići, Donji i Gornji Nevizdraci, Treboje, Strgonice, Grabovci i Hondići, uglavnom muslimanska. Tu je i selo Rajiči. Vrce čine zaseoci: Antin Dolac, Barakovići, Čolopeci, Dol, Grebac, Jezero, Kale, Požanj, Skukrica i Zagaje, koji su naseljeni 100% Hrvatima te Memidžani naseljeni 100% Muslimanima.


== Stanovništvo ==


=== 1991. ===
Nacionalni sastav stanovništva 1991. godine, bio je sljedeći:
ukupno: 237

Hrvati - 134
Muslimani - 103


=== 2013. ===
Nacionalni sastav stanovništva 2013. godine, bio je sljedeći:
ukupno: 109

Bošnjaci - 105
Hrvati - 3
ostali, neopredijeljeni i nepoznato - 1


== Povijest ==
Od 1244. do 1820. godine pripadali su župi Neretvi. Župa Neretva se prvo prostirala područjem Zahumlja, kasnije Podgorja. Vrci su od 1820. do 1919. pripadali župi Podhumu i do 1954. župi Ostrošcu, a nakon toga župi Obrima. U Vrcima je bio franjevački samostan i crkva sv. Mihovila. Zapise o njemu ostavio je fra Marijan Bogdanović u Ljetopisu Kreševskog samostana. Izvorni Vrci bili su u zaselku Jezeru.


== Izvori ==


== Vanjske poveznice ==
Satelitska snimka  Inačica izvorne stranice arhivirana 22. ožujka 2021.