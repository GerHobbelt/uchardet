revision: 6522325
title: Bullet
url: https://hr.wikipedia.org/wiki/Fender_Bullet


---

Model Fender Bullet je električna gitara koju je izvorno dizajnirao John Page, ali je proizvedena i prodavana pod nazivom Fender Musical Instruments Corporation, da bi ju odmah i predstavili kao svoju novu "student" liniju modela gitara koja je zamijenila odlazeće Mustang i Musicmaster modele gitara.


== Izvorna verzija (1981.) ==
Izvorna verzija modela Fender Bullet urađena na temelju Fender Telecaster modela, koju prati jeftina proizvodnja i ugradba jeftinih dijelova. Model je dizajniran tako da čini odraz telekaster gitare, vrat od 21 polja presvučen je hvataljkom od palisandera, s kopiranim telekaster stilom cijele glave vrata. Model Bullet dizajniran je u dvije verzije koje su bile urađene u SAD-u. Prva, Bullet Deluxe sa zasebnom plastičnom pločom na tijelu gitare, i tradicionim fiksnim oblikom mosta.I druga,  Standard Bullet model gitare s metalnom pločom, kombiniranim mostom (bijeli ili crni) s zasebnim sedlima za svaku žicu.  U oba modela ugrađena s dva jednostruka elektromagneta obložena bijelom ili crnom plastikom. Kontrola elektromagneta omogućena je pomoću kliznog tropolnog prekidača. Originalni Fender Bullet model bio je dostupan samo u crvenoj boji (s bijelom, crnom ili krem bojom ploče gitare).


== Nova verzija (1982.) ==
Fender je 1982. godine predstavio pet novih verzija Bullet gitare, uključujući i dva bas modela. Modeli gitara su: Bullet Deluxe S-2, S-3, H-1, i H-2. Ovoj verziji modela glava vrata je zadržala profil Telecaster gitare. Vrat je izgrađen od javora, a tijelo je dizajnirano po obliku Stratocaster gitare, samo nešto manjeg obima. Standardni Bullet model preferirao je "metalni stil" s kombiniranim mostom i dva jednostruka elektromagneta. Kontrola elektromagneta omogućena je pomoću kliznog troplnog prekidača. Model S-2 ima istu konfiguraciju elektromagneta, plastičnu ploču i fiksni most pričvršćen vijcima na tijelu gitare. Novi S-3 model imao je posebno dizajniran nosač ploče (odmaknuta od tijela) gitare, tri jednostruka elektromagneta kojima se kontroliralo pomoću petopolnog prekidača. Model H-1 imao je kombinaciju jednostrukih s jednim dvostrukim elektromagnetom. Isticala ga je dizajnirana metalna sportska linija ploče gitare, a odabir i kontrola elektromagneta bila je omogućena pritiskom gumba prekidača na tijelu gitare. Model H-2 imao je plastičnu ploču na tijelu gitare, tradicionalni fiksni most, i ugrađena dva dvostruka (pojedinačno urađeni od dva jednostruka) elektromagneta s zasebnim kontrolama za svaki elektromagnet. Dva modela bas-gitare imali su ugrađenu standardnu konfiguraciju Fender Mustang elektromagneta, s klasičim dizajnom mosta i plastičnom pločom na tijelu gitare. Modeli baseva razlikuju se samo po dužoj B-34"/863,6 mm, i kraćoj B-30"/762 mm skali. Nova verzija Bullet modela bila je dostupna u standarnim: crvena, krem, sunburst, ili u prilagođenim (tada vrlo popularnim) bojama.


== Squier Bullet ==


=== 1984. – 2007. ===
Fender je 1984. godine donio odluku da daljnju proizvodnju linije modela Bullet gitare preseli, i nastavi u Japanu. Od tada se proizvodnja i prodaja proširila i na druge zemlje gdje se model gitare Bullet predstavio pod logo Squier kao Squier Bullet. Konfiguracija dvostrukih elektromagneta iz izvornih modela s početka 80ih u squier modelima dizajnirana je na isti način (upareni jednostruki elektromagneti) kao u američkim modelima. Također, dostupni su bili modeli po uzoru na Fender Stratocaster gitaru: konfiguracija od tri jednostruka elektromagneta, i fiksni most s ugrađenom tremolo ručicom.


=== 2008. - danas ===

Squier je 2008. godine predstavio novu liniju modela Bullet gitare proizvedenih u Kini.Tablični prikaz:


== Squier Bullet Special ==

Od 1999. – 2004. godine Fender je proizvodio model Squier Bullet Special gitaru. Model je dizajnuran u više verzija: s jednostrukom ili dvostrukom konfiguracijom elektromagneta, i standardnim fiksnim mostom na tijelu gitare. Tijelo gitare izrađeno je od presane iverice u koju je vijcima pričvršćen vrat gitare. Model je bio dostupan u šest boja: crnoj, svijetloj metalik i kobaltno plavoj, metalik crvenoj, narančastoj i srebrnoj boji. Kombinacija boje tijela diktirala je boju mehanike. Tako se slagala narančasta i crvena boja tijela s crnom mehanikom, dok su sve ostale boje tijela gitara imala mehaniku od kroma.
Svi modeli Bullet Special imaju crnu jednoslojnu ploču pričvršćenu na tijelu gitare. Modeli posebno proizvedeni 2002. godine su jubilarni 20-godišnjaci, što je nekolicini modela i ugravirano u pločicu vrata gitare. Jubilarni logo otisak na glavi vrata nisu imali otisnut svi modeli, nego upravo suprotno, u većine modela logo natpis glasio je "Squier Bullet", što ničim ne ukazuje da se radi o "Special" modelu. Modeli Bullet gitara proizvedene u Indoneziji urađene su u "Cort" tvornici (tvornica koja osim što proizvodi vlastiti proizvod, proizvodi dijelove i opremu i za druge firme). Serijski brojevi tih modela počinju s IC, slijede dvije znamenke o godini, zatim oznake mjesecu proizvodnje i oznake boje.


== Vidi još ==
Fender Bullet Bass


== Izvori ==


== Vanjske poveznice ==
"Fender Bullet službena stranica"  Inačica izvorne stranice arhivirana 27. veljače 2012.
"Fender Bullet na h2g2.com"