revision: 6636309
title: Passiflora jianfengensis
url: https://hr.wikipedia.org/wiki/Pasiflora


---

Pasiflora (Kristov cvijet, trubanj; lat. Passiflora) je rod jednogodišnjeg raslinja, trajnica i vazdazelenih
grmastih penjačica iz porodice Passifloraceae. Ovaj je rod dao ime cijeloj obitelji Passifloraceae. Cvjetovi donekle podsjećaju na krunu od trnja pa je prema tome nazvana passio: patnja + lat. flos, genitiv floris: cvijet. Španjolski su je osvajači donijeli u Europu početkom 17 stoljeća. 
Pasiflora je višegodišnja penjačica podrijetlom iz Južne Amerike. Može narasti i do 8 metara.
Za uspješan uzgoj ove biljke u sobi treba imati na umu da pasiflora zahtijeva ne samo mnogo svjetla nego i sunca, te da mora rasti na zračnom mjestu. Budući da ima duge vitice, najčešće se držači postavljaju ukrug. Vitice i izdanci podrezuju se u proljeće. Ako uopće ne procvatu, treba odrezati glavni izdanak iznad 4 ili 6 lista. Grane koje izrastu iz glavne stabljike treba opet podrezati iznad 2 do 3 lista, jer pasiflora cvate isključivo na rodnoj grančici. Cvate od lipnja do kolovoza. Cvjetovi su mirisni promjera 5-8 cm, latice su blijedo ljubičaste, a iz njihove baze izrasta niz nitastih ružičastih do purpurnih članova krunice, tako da se čini da su latice dvovrsne.
Plodovi su jajolike bobe s mnogo sjemenki. Dozrijevaju krajem ljeta i u ranu jesen. Plodovi su bogati vitaminom C, kalcijem i željezom.
Pasiflora ima dugu tradiciju kao ljekovita biljka. Stari južnoamerički indijanci smatrali su njezine cvjetove životnim eliksirom pa su ih stavljali u vodu za piće. Danas se najvažnijim ljekovitim sastojcima smatraju se flavonoidi i maltol koji imaju umirujući i uspavljujući učinak.
Najpoznatije vrste kojima se plodovi poznati pod imenom granadilja (granadilla) i marakuja (maracuja) koriste za jelo su: Passiflora edulis, Passiflora laurifolia, Passiflora quadrangularis, Passiflora ligularis, kao ukrasna se uzgaja Passiflora caerulea, a Passiflora incarnata je ljekovita.


== Popis vrsta ==
Postoje 584 priznate vrste i znatan broj onih čiji status još nije riješen, odnosno još nije ustanovljeno čine li posebnu vrstu ili su sinonim neke druge.

Za rod Hollrungia K.Schum. ne postoji jedinstveno znanstveničko stajalište je li ovaj rod treba smatrati istovjetnim rodu Passiflora ili je samostalni rod.


== Ugroženost ==
Iz ovog roda 27 je vrsta svrstano u IUCN-ov popis ugroženih vrsta.


== Izvori ==


== Literatura ==
J. H. Ross, ur. 1976. Flora of Southern Africa, which deals with the Republic of South Africa, Lesotho, Swaziland and South West Africa. Volume 22. Botanical Research Institute, Department of Agricultural Technical Services, Pretoria. str. 124–126. ISBN 0 621 02870 3


== Vanjske poveznice ==