revision: 6147691
title: Mildred Fay Jefferson
url: https://hr.wikipedia.org/wiki/Mildred_Fay_Jefferson


---

Mildred "Millie" Fay Jefferson (Pittsburg, 6. travnja 1927. - Cambridge, 15. listopada 2010.), američka kirurginja, biologinja i istaknuta pro-life aktivistica, prva crnkinja koja je diplomirala na Harvardskoj Medicinskoj školi.
Rođena je u teksaškom gradiću Pittsburgu kao jedinica u obitelji metodističkog poslužitelja i učiteljice. Već je u ranoj dobi pomažući mjesnom liječniku u obliasku pacijenata stekla zanimanje za liječništvo. Magistrirala je biologiju na Sveučilištu Tuffs te kasnije 1951. diplomirala pri Harvardskoj medicinskoj školi kao prva Afroamerikanka kojoj je to pošlo za rukom.Postala je i prvom ženom i crnkinjom koja se zaposlila u Bostonskoj gradskoj bolnici. Predavala je i na Bostonskom sveučilišnom medicinskom centru. Kasnije je postala i prvom ženom koja je ušla u članstvo Bostonskog kirurškog društva. Napisala je više stručnih i znanstvenih članaka s područja kirurgije.Sudjelovala je u osnivanju National Right to Life Committee, čija je bila potpredsjednica i predsjednica. Nakon što je svojim pismima utjecala na američkog predsjednika Ronalda Raegana na promjenu stajališta o pobačaju, Reagan je organizirao susret s njom i predsjedništvom NRLC-a u Bijeloj kući 1981. godine.
Sebe je opisivala kao "linkolnskog Republikanca". Više puta bila je kandidatkinja Republikanaca za senatoricu (1982., 1990. i 1994.), ali niti jedan prijedlog nije bio potvrđen. Osim sudjelovanja u pripremi Reaganove predsjedničke kampanje 1980. u Massachusettsu nije značajnije politički djelovala.
Godine 1985. uručeno joj je Odličje »James Cardinal Gibbons« Američkog katoličkog sveučilišta za zasluge u promicanju kulture života.
Bila je rastavljena i nije imala djece. Umrla je sredinom listopada 2010. u Cambridgeu, a pokopana je u teksaškom Carthageu. Povodom smrti, New York Times joj je posvetio duplericu.


== Izvori ==