revision: 6599617
title: Geologia Croatica
url: https://hr.wikipedia.org/wiki/Geologia_Croatica


---

Geologia Croatica, hrvatski je znanstveni časopis koji izdaju Hrvatski geološki institut i Hrvatsko geološko društvo  Inačica izvorne stranice arhivirana 29. siječnja 2019.. Časopis izlazi od 1911. godine, a izdavač je bilo Geologijsko povjerenstvo za kraljevine Hrvatsku i Slavoniju na inicijativu Dragutina Gorjanovića Krambergera. Prvo izlazi pod nazivom Vijesti geološkog povjerenstva (1911. – 1916.), zatim Vijesti geološkog zavoda (1925. – 1929.), Vjestnik Hrvatskog državnog geološkog zavoda i Hrvatskog državnog geoložkog muzeja (1942. – 1944.), Geološki vjesnik  (1947. – 1991.), da bi od 1992. godine do danas kontinuirano izlazio pod nazivom [Geologia Croatica].
Časopis objavljuje sve aspekte geoznanosti s naglaskom na problematiku i rezultate istraživanja u području Dinarida, Jadransko-Sredozemnog područja, Panonskog bazena i pitanja krša. Izlazi tri puta godišnje na engleskom jeziku, u formatu A4, a, osim tiskane verzije, izlazi i elektronička verzija časopisa na mrežnoj stranici[neaktivna poveznica]. U elektroničkom izdanju pristup je slobodan za puni tekst. 
Uredništvo kontinuirano radi na poboljšanju kvalitete časopisa i njegovoj međunarodnoj prepoznatljivosti. Časopis je indeksiran u najrelevantnijim bazama podataka poput Web_of_Science (WoS), SCImago s pripadajućom stranicom i Hrčak[neaktivna poveznica] s pripadajućom stranicom.


== Vanjske poveznice ==
Geologia Croatica Hrvatska tehnička enciklopedija, portal hrvatske tehničke baštine. LZMK