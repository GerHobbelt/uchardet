revision: 6463579
title: "Martin Brajkovi\u0107"
url: https://hr.wikipedia.org/wiki/Martin_III._Brajkovi%C4%87


---

Martin III. Brajković (Senj, 1668. – Zagreb, 1708.), senjski i zagrebački biskup.


== Život ==
Rođen je u Senju oko 1668. godine. Stjecao je izobrazbu kod isusovaca u Rijeci, Beču i Trnavi, zatim u Zagrebu i Grazu, a bio je i pitomac germansko-ugarskoga zavoda u Rimu.
Godine 1692. postaje senjskim kanonikom, a tri godine kasnije i zagrebačkim kanonikom. U rujnu 1698. imenovan je senjskim biskupom, a 1703. zagrebačkim.
Zaslužan je za popravak biskupske rezidencije u Pokupskom koju su razorili Turci, a nekoć zauzete posjede vratio je u crkveno vlasništvo. Odlučno se protivio naseljavanju Vlaha u Lici. Bio je banski namjesnik, a zajedno s podbanom Petrom Keglevićem upravljao je Hrvatskom.
Branio je i zauzimao se za prava hrvatskog kraljevstva pred nasrtajima varaždinskih krajiških zapovjednika. Nakon oslobođenja Slavonije, držao je kako granica između Zagrebačke i Pečuške biskupije treba biti hitno uređena, a prostrana Zagrebačka biskupija uzdignuta na rang nadbiskupije te crkveno razlučena od Bačko-kaločne nadbiskupije.


== Izvori ==