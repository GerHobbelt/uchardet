revision: 6610926
title: Kotorska biskupija
url: https://hr.wikipedia.org/wiki/Kotorska_biskupija


---

Kotorska biskupija je biskupija čije se sjedište nalazi u Kotoru u Crnoj Gori. U crkveno-pravnom pogledu podređena je Splitskoj metropoliji. Zaštitnik Kotorske biskupije je Sv. Tripun mučenik.


== Povijest ==
Prvi spomen kotorskog biskupa datira s Nicejskog sabora iz 787. godine. Kotorski biskup spominje se i u aktima splitskih crkvenih sabora iz 925. i 928. godine.
Godine 1025. biskupija se u buli pape Aleksandra II. navodi kao sufragan nadbiskupije Canosa-Bari. Godine 1067. podvrgnuta je dukljansko-barskom metropolitu, 1078. dubrovačkom, a 1089. opet dukljensko-barskom. Od 1172. nalazi se nalazi se u sastavu metropolije Canosa-Bari. U sastavu te metropolije ostaje do 1828. godine kada je podređena Zadarskoj nadbiskupiji u čijem sastavu je do 1932. godine.
U razdoblju 1932. – 1969. podređena je izravno Svetoj Stolici, a od reforme iz 1969. sufragan je splitske metropolije.


== Šematizam župa ==
U biskupiji su četiri dekanata, 26 župa i tri podžupe. U Kotorskom dekanatu su župe Kotor (sv. Tripun, prvostolna i župna crkva), Bogdašići (sv. Petar ap.), Dobrota (sv. Matej ap.), Dobrota (sv. Eustahije), Dobrota-Ljuta (podžupa., crkva sv. Petra ap.), Muo (BDM Pomoćnica kršćana), Prčanj (Rođenje BDM), Donji Stoliv (Ime Marijino), Gornji Stoliv (sv. Ilija pror.), Škaljari (Gospa od Snijega). U Budvanskom dekanatu su župe Brca (podžupa, sv. Andrija ap.), Budva (sv. Ivan Krstitelj), Petrovac (sv. Vid muč.), Sušanj (Rođenje BDM) i Sutomore (sv. Marija). U Hercegnovskom dekanatu su župe Bogišići-Krtole (sv. Ivan Krstitelj), Herceg Novi (sv. Jeronim), Krašići (sv. Nikola bisk.), Pokrivenik (podžupa, sv. Nikola bisk.) i Rose (Gospa od Karmela). U Peraškom dekanatu su župe Perast (sv. Nikola biskup.), Donja Lastva (sv. Rok), Gornja Lastva (Rođenje BDM), Đurići (sv. Ana), Kostanjica (sv. Ivan Krstitelj), Lepetane (sv. Antun Padovanski), Risan (sv. Mihovil arkanđeo) i Tivat (sv. Antun Padovanski).U biskupiji djeluje sedam redovničkih zajednica, tri muške s trojicom članove te četiri ženske s dvadeset i osam članica. Trinaese je dijecezanskih svećenika, četiri su dijecezanska bogoslova. Tri su vjerske udruge, zajednice i pokreti: Kursiljo, Schönstadt, Neokatekumeni. 145 je crkava i kapela, od kojih su neke ruševne. Vjernika je oko deset tisuća (10.000).


== Popis kotorskih biskupa ==


== Vidi još ==
Katoličanstvo u Crnoj Gori
Boka kotorska


== Izvori ==


== Vanjske poveznice ==
Službene stranice Kotorske biskupije
Catholic-Hierarchy Kotor (Cattaro) (Diocese)
GCatholic.org Diocese of Kotor, Montenegro