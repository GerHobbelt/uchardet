revision: 6647710
title: EOQ
url: https://hr.wikipedia.org/wiki/Hrvatsko_dru%C5%A1tvo_za_kvalitetu


---

Hrvatsko društvo za kvalitetu, dragovoljna je stručna udruga koja okuplja stručnjake koji se bave pitanjima kvalitete i građane zainteresirane za područje kvalitete. Rad Hrvatskog društva za kvalitetu je javan. Javnost rada ostvaruje se otvorenošću HDK prema svim građanima zainteresiranim za rad Društva i slobodnim pristupom svim sastancima tijela Društva i skupovima u organizaciji Društva, te objavljivanjem priopćenja u javnim medijima. Hrvatsko društvo za kvalitetu je član Europske organizacije za kvalitetu (EOQ). 


== Vizija ==
HDK je predvodnik u promicanju kvalitete u Hrvatskoj u svim segmentima društva. HDK aktivno podupire kvalitetu šireći na društvenu zajednicu znanja iz upravljanja kvalitetom i potiče razmjenu ideja, informacija, iskustava i novih spoznaja o kvaliteti. HDK potiče primjenu principa upravljanja kvalitetom u hrvatskom gospodarstvu i javnom sektoru radi stalnog poboljšavanja učinkovitosti poslovanja. HDK potiče obrazovanje za kvalitetu u Hrvatskoj na svim razinama obrazovanja, od osnovnog do visokoškolskog.


== Misija ==
Promicanjem uloge i važnost kvalitete i njenog stalnog unapređivanja HDK nastoji:

doprinositi razvoju društva i kvalitete života u Hrvatskoj;
pratiti razvoj kvalitete u svijetu i prenositi nove spoznaje svojim članovima;
promicati korištenje suvremenih metoda za upravljanje kvalitetom koje potiču uključivanje i odgovornosti svakog pojedinca;
poticati obrazovanje za kvalitetu, razmjenu znanja, informacija i iskustava iz područja kvalitete;
sudjelovati u predlaganju zakona i propisa kojima se unaprijeđuje kvaliteta života i rada;
unaprjeđivati kulturu kvalitete društvene zajednice utemeljene na poštenju pojedinaca, jasnim odnosima, uzajamnom povjerenju, solidarnosti i uzajamnom poštovanju.


== Djelatnosti Društva ==
okupljanje fizičkih i pravnih osoba zainteresiranih za pitanja koja se odnose na ostvarivanje kvalitete i upravljanje kvalitetom
organiziranje tribina i drugih oblika rada
njegovanje i razvijanje pristupa, teorije i prakse za ostvarivanje, te upravljanje kvalitetom u hrvatskom gospodarstvu
poticanje razvoja i upravljanja kvalitetom trgovačkih društava koja u ostvarivanju svojih djelatnosti nastupaju u razvijenim tržišnim gospodarstvima ili u tržišnim gospodarstvima u nastajanju
širenje metoda upravljanja kvalitetom svim pogodnim sredstvima, primjerice savjetovanjima, predavanjima, seminarima, dodjelama stipendija, nagrada i slično
izdavanje glasila i objavljivanje dokumenata proizašlih iz rada Društva u skladu s ciljem djelovanja Društva.


== Izvori ==
Hrvatsko društvo za kvalitetu  Inačica izvorne stranice arhivirana 29. studenoga 2014.
Svijet kvalitete


== Vanjske poveznice ==
HDK  Inačica izvorne stranice arhivirana 29. studenoga 2014.