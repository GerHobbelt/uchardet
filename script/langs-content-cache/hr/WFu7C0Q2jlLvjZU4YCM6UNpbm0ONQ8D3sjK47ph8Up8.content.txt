revision: 6404836
title: "Hrvoje Veji\u0107"
url: https://hr.wikipedia.org/wiki/Hrvoje_Veji%C4%87


---

Hrvoje Vejić (Metković, 8. lipnja 1977.) je bivši hrvatski nogometaš.


== Klupska karijera ==
Nogomet je počeo igrati sa 7 godina, u pomlatku Jadrana iz Ploča. Kratko je bio u Dubrovniku, a 1997. godine, ostvario je prijelaz u momčad Zagreba. U klubu iz Kranjčevićeve igrao je do 2001. godine, kada seli u redove splitskog Hajduka.
Tijekom karijere često je igrao u veznom redu, tako da je i prvu sezonu u Hajduku najčešće korišten kao igrač sredine terena. S vremenom se premjestio u poziciju libera gdje je dirigirao obranom Hajduka. U bilom dresu zadržao se do 2004., no ibrzo se vraća natrag. Kasnije je zaradio i kapetansku vrpcu. Vrlo je važan bio u obrani, a i u napadu, pogotovo skok igri, te je svojim golovima glavom par puta spasio momčad. Pamti se i pogodak Varteksu na Poljudu, volejom iz okreta. Bilo je to za vodstvo u zadnjem kolu lige, kad je Hajduk slavio naslov.
Pred sam početak sezone 05./06. i utakmice s Debrecenom otišao je u Sibir, u ruski Tom iz Tomska, nezadovoljan jer mu klub nije isplatio 290.000kn duga. Ipak, izrazio je želju za povratkom u Split, prije ili kasnije. U Tomu se probio do prve momčadi, te s vremenom i do reprezentacije. Početkom 2007. odbio je potisati novi ugovor s ruskim klubom, no, kasnije se ipak predomislio. 
12. siječnja je postigao dogovor sa splitskim Hajdukom i potpisao 3,5 godine dug ugovor. 17. veljače 2015. godine potpisuje ugovor do kraja sezone s NK Zadrom.
Statistika u Hajduku 


== Reprezentativna karijera ==
Za hrvatsku nogometnu reprezentaciju ima 5 nastupa. Pozvao ga je izbornik Slaven Bilić za ogled s Rusima. Uspješno je debitirao protiv Norveške na Kantridi, 7. veljače 2007. godine.


== Izvori ==


== Vanjske poveznice ==
Nogometni-magazin: statistika
Intervju novinama Sovjetski Sport  Inačica izvorne stranice arhivirana 2. listopada 2008. (rus.)