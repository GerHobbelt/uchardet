revision: 6545455
title: "Pre\u0161ov"
url: https://hr.wikipedia.org/wiki/Pre%C5%A1ov


---

Prešov (mađ. Eperjes, njem. Eperies) je grad u Prešovskom kraju u istočnoj Slovačkoj. Grad je upravno središte Okruga Prešov i Prešovskog kraja. 


== Zemljopis ==
Prešov leži na nadmorskoj visini od 250 metara i zauzima površinu od 70,4km2, nalazi se na istočnoj Slovačkoj, na sjevernom dijelu Košičke doline, na ušću rijeke Sekčov u Torysu. Susjedni grad Košice udaljene je 34 km južno, od granice s Poljskom udaljen je 50 km, dok je od glavnog grada Slovačke Bratislave udaljen 410 km.


== Povijest ==
Postojanje života na području Prešova zabilježeno je još u paleolitiku. Najstariji otkriveni alati i mamutske kosti su od prije 28.000 godina. Stalno naselje datira iz 8. stoljeća.
Do kraja 11. stoljeća grad je postao dio Ugarske, a Mađari su naselili grad. Prema legendi današnji grad je osnovao 1132. Bela II. Slijepi. Prvi pisani zapis o Prešovu datira iz 1247. u dokumentu Bela IV.  U 15. stoljeću Prešov je pristupio savezu pet gradova istočne Slovačke (Bardejov, Levoča, Košice, Prešov, i Sabinov).
Godine 1870. izgrađena je željeznica iz Košica do Prešova. Krajem 19. stoljeća, grad uveo struju, telefon, telegraf i kanalizaciju. 1887. požar uništio veliki dio grada. Godine 1918. Prešov je postao dio nove države Čehoslovačke.
1919. godine Prešov postaje glavnim gradom kratkotrajne Slovačke Sovjetske Republike.


== Stanovništvo ==
Napomena: Ako nije drugačije naznačeno, stanovništvo je posljednjeg dana u godini.
Grad Prešov je 2005. godine imao 91.621 stanovnika. Po etničkoj pripadnosti: 

Slovaci – 93,7 %,
Romi – 1,4 %,
Rusini – 1,2 %,
Ukrajinci – 1,1 %,
Česi – 0,8 %,
Mađara – 0,2 %.Po vjeroispovijesti najviše je rimokatolika 66,8 %, ateista 13,6 %, grkokatolika 8,9 %, luterana, 4,8 % i pravoslavaca 1,68 %.


== Gradovi prijatelji ==
 Prague 10, Češka
 Nyíregyháza, Mađarska
 Keratsini, Grčka
 La Courneuve, Francuska
 Mukacheve, Ukrajina
 Pittsburgh, Pennsylvania, SAD
 Remscheid, Njemačka
 Rishon LeZion, Izrael


== Izvori ==


== Vanjske poveznice ==
Službena stranica grada (sl.)


=== Ostali projekti ===