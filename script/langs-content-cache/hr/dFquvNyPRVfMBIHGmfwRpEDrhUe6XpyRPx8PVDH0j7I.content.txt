revision: 6553878
title: "Hrvatsko narodno kazali\u0161te u Splitu"
url: https://hr.wikipedia.org/wiki/Hrvatsko_narodno_kazali%C5%A1te_u_Splitu


---

Hrvatsko narodno kazalište u Splitu utemeljeno je 6. svibnja 1893. godine i nalazi se na Trgu Gaje Bulata u Splitu. Splitski HNK središnje je splitsko kazalište i najznačajnija kazališna ustanova u Dalmaciji. Zgrada kazališta je zaštićeno kulturno dobro.Isprva nije postojao stalni umjetnički ansambl, nego su programe u njemu održavale uglavnom putujuće kazališne operne trupe, među kojima su dominirale one iz Češke i Italije, te Zagreba, Osijeka i Beograda. Između dva svjetska rata u Splitu su gotovo svakoga svibnja gostovale Ljubljanska i Zagrebačka opera, dajući pregršt predstava tijekom svibnja.


== Povijest ==
Godine 1922. osnovan je vlastiti ansambl, koji je davao predstave u svojoj organizaciji. Dio ansambla bili su profesionalci, dio su bili amateri. Veliki zaokret ostvario se animiranjem maestra Ive Tijardovića, koji je svojim operetama "Mala Floramye" (1926.) i "Spli'ski akvarel" (1928.) obilježio i grad i građane, kao i navike života u toj sredini.
Prvi intendant kazališta bio je Ivo Tijardović. Na mjestu intendanta trenutno je Srećko Šestan (mandat od 2019.), koji je zamijenio Gorana Golovka (mandat od 2014. do 2019.). 
U kazalištu se nalaze poprsja velikana splitske i hrvatske kulture: Marka Marulića, Gaje Bulata, Ive Tijardovića, Josipa Hatzea, Josipa Gende, Zdravke Krstulović i Borisa Dvornika.Kroz mnoga desetljeća HNK Split sačuvao je kulturni identitet grada brojnim kazališnim predstavama i koncertima. Članom je Europske kazališne konvencije od 1999. godine.


== Ansambl ==


=== Drama ===
Jelena Bosančić, ravnateljica Drame
Nenni Delmestre, redateljica
Jasen Boko, dramaturg
Ksenija Prohaska, nacionalna dramska prvakinja
Trpimir Jurkić, prvak Drame
Arijana Čulina, prvakinja Drame
Nives Ivanković, prvakinja Drame
Nikola Ivošević, prvak Drame
Filip Radoš, prvak Drame
Snježana Sinovčić Šiškov, prvakinja Drame
Nenad Srdelić, prvak Drame
Mijo Jurišić, prvak Drame
Goran Marković, prvak Drame
Elvis Bošnjak, prvak Drame
Anastasija Jankovska, glumica
Tajana Jovanović, glumica
Vicko Bilandžić, glumac
Andrea Mladinić, glumica
Andrijana Vicković, glumica
Nikša Arčanin, glumac
Pere Eranović, glumac
Petra Kovačić Pavlina, glumica
Marjan Nejašmić Banić, glumac
Zorana Kačić Čatipović, glumica
Stipe Radoja, glumac


=== Opera ===
Jure Bučević, ravnatelj Opere
Ivica Čikeš, nacionalni operni prvak, bas
Terezija Kusanović, operna prvakinja, mezzosopranistica
Špiro Boban, operni solist, tenor
Vinko Maroević, operni solist, tenor
Antonija Teskera, operna solistica, sopranistica
Mate Akrap, operni solist, bas
Bože Jurić Pešić, operni solist, tenor
Branka Pleština Stanić, operna zboristica - solistica, sopran
Marko Lasić, operni zborist - solist, bariton
Vera Obukhova Velić, operna zboristica - solistica, mezzosopran
Joško Tranfić, operni zborist - solist, bas - bariton
Bjanka Ivas, operna zboristica - solistica, mezzosopranZbor i Orkestar HNK Split

Ivo Lipanović, šef-dirigent
Frane Kuss, zborovođa


=== Balet ===
Ilir Kerni, ravnatelj Baleta


== Zanimljivosti ==
Najdugovječniji radnik splitskog HNK bio je dugogodišnji nabavljač, povremeni glumac i statist, najpoznatiji kao pirotehničar Milan Tomić Šerif, koji je 61 godinu radio u splitskom HNK.


== Izvori ==


== Vanjske poveznice ==
Hrvatsko narodno kazalište u Splitu