revision: 5878524
title: Nenni Delmestre
url: https://hr.wikipedia.org/wiki/Nenni_Delmestre


---

Nenni Delmestre (Split, 1958.[nedostaje izvor]), hrvatska kazališna redateljica. 
Na Međunarodnom Sveučilištu Floride, Miami, SAD, diplomira tehnologiju komunikacija 1981., te na istom sveučilištu diplomira kazališnu režiju 1984. Od tada režira u Hrvatskoj, Sloveniji, Venezueli, Meksiku, Italiji i Makedoniji.
Delmestre prevodi dramske tekstove s engleskog, španjolskog i talijanskog jezika. Objavljuje eseje o kazalištu u zemlji i inozemstvu. Od 1997. kućni je redatelj HNK u Splitu, a u sezoni 2002./2003. vrši dužnost ravnateljice Drame HNK Split. Od 2002. do 2004. ravnateljica je dramskog programa Splitskog ljeta. Gotovo sve njene predstave prikazane su na domaćim i međunarodnim festivalima, gdje su ovjenčane brojnim nagradama. Vrlo često režira predstave po tekstovima suvremenih hrvatskih autora kao što su Elvis Bošnjak, Lada Kaštelan, Darko Lukić, Nina Mitrović, Ivan Vidić i drugi.


== Nagrade ==
1991. Marul (Marulićevi dani) za režiju predstave Pustolov pred vratima Milana Begovića.
1993. Judita (Splitsko ljeto) za režiju predstave Saloma Miroslava Krleže.
2001. Marul (Marulićevi dani) za režiju predstave Otac Elvisa Bošnjaka.
2003. Marul (Marulićevi dani) za režiju predstave Nosi nas rijeka Elvisa Bošnjaka.
2005. Marko Fotez (HNK Split) za režiju predstava Oluja Williama Shakespearea i Nosi nas rijeka Elvisa Bošnjaka.


== Vanjske poveznice ==
Službena stranica