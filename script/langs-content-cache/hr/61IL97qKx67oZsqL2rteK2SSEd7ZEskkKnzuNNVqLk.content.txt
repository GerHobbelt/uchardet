revision: 6174910
title: "Sini\u0161a Posari\u0107"
url: https://hr.wikipedia.org/wiki/Sini%C5%A1a_Posari%C4%87


---

Siniša Posarić (Rijeka, 28. srpnja 1959.)  hrvatski književnik, romanopisac, dramski pisac. Piše pjesme, drame, pripovijetke, romane, književne i političke oglede. Bavi se i dramatizacijom književnih djela: Ephraim Kishon, Jaroslav Hašek, A. G. Matoš, Ivan Aleksejevič Bunjin, Fjodor Mihajlovič Dostojevski, Diana Rosandić, Viktor Car Emin.


== Životopis ==
Posarić je rođen u Rijeci 1959. godine. Po zvanju je grafičar, radio je u "Tiskari Rijeka" d.d. (1977. – 1999.) te je nakon stečaja iste ostao bez posla i prihoda nakon 22 godine rada.


== Književni rad ==
Povremeno objavljuje u domaćim tiskovinama (Hrvatsko slovo, Dometi, Književno pero, Književna Rijeka) te na međumrežnim stranicama (Portal HKV, kamenjar.com, Hrvatsko nebo). Prevođen je na engleski i slovenski jezik. Jedan je od osnivača Društva haiku pjesnika Rijeka(2000.). Organizira razne književne tribine, predstavljanja knjiga, kazališne predstave, izložbe te prigodne kulturne programe za djecu i odrasle u okviru riječkih mjesnih odbora. 2002. pokrenuo je tiskarsko-nakladnički obrt Triler koji je skromno poslovao do 2014. Sveukupno (Triler i Društvo haiku pjesnika Rijeka) je uredio i pripremio za tisak pedesetak knjiga. Od 1982. član je Kazališne grupe Viktora Cara Emina, a od 1992. postaje voditelj ovoga najstarijeg amaterskog kazališta u Hrvatskoj. Ostvario je osamdesetak kazališnih predstava, od toga dvadesetak vlastitih drama i komedija te igrokaza za djecu. Sudjelovao je u radu drugih scenskih udruga u Rijeci: Scenska radionica Porat, Otvorena scena Belveder, Zajednica Talijana Rijeka, KUD Primorka Krasica, Dramska skupina Slovenskog kulturno-prosvetnog društva "Bazovica" (u razdoblju 1989. – 2011. kao glumac, redatelj, autor i umjetnički voditelj Dramske skupine ostvario je devet kazališnih predstava).


== Djela ==


=== Proza i poezija ===
Galebov san, priče s mora i kraja (1997.)
Eros u offu i druge komedije (1998.)
Atlantida grmi za vječnost, drama (1999.)
Igra počinje, haiku (2001.)
Slika djetinjstva, haiku (2002.)
Usnula marioneta, roman (2003.)
Pod smućenim bregom, priče (2004.)
Horvatićeve urotničke drame, izvorni znanstveni rad, Dometi 3–4 (2009.)
Nacionalni i politički smisao u dramama Vikotra Cara Emina, ogledni članak Književno pero 8-9 (2011.)
Balada o dvogledu, radio-igra, Hrvatski radio (2013.)
Priče iz Hrvatskog slova, elektroničko izdanje (2016.)
Almis, priče i predaje (2018.)


== Najvažnija scenska djela ==
Posarića je autor i redatelj navedenih predstava:

1992. Horizont, antiratna groteska (Dramska skupina SKPD Bazovica, Rijeka)
1994. Eros u offu, komedija (Dramska skupina SKPD Bazovica, Rijeka)
1996. Smeće, scenski triler (KG Viktora Cara Emina, Rijeka)
1998. Smrdiš, drama (KG Viktora Cara Emina, Rijeka)
1998. Ja sam lud i ništa mi ne možeš, drama (KG Viktora Cara Emina, Rijeka)
2001. Plavi salon, poetska drama (KG Viktora Cara Emina, Rijeka)
2002. Riječanke, scenski triler (KG Viktora Cara Emina, Rijeka)
2006. Matilda, veseloigra (KG Viktora Cara Emina, Rijeka)
2016. Balada o dvogledu, drama (KG Viktora Cara Emina, Rijeka)
2017. Tri u jedan (U očekivanju autobusa, Mi očekujemo vas, Aj, ne sekiraj se), veseloigre (KG Viktora Cara Emina, Rijeka)
2018. Prcići, veseloigra (KG Viktora Cara Emina, Rijeka)
2018. Izgubljena savjest, video-drama (KG Viktora Cara Emina, Rijeka)


=== Igrokazi i lutkarske predstave za djecu ===
Sve u izvedbi KG "V. Cara Emina":

Olovka i gumica (1997.)
Krzno uskrsnoga zeca (1998.)
Šeširica i Kapko (2002.)
Mačak u čizmama i mlada kraljevna (2006.)
Božićna čestitka (2008.)


== Vanjske poveznice ==
https://plus.google.com/u/0/me?tab=wX
https://www.youtube.com/user/sposaric
https://www.hkv.hr/izdvojeno/komentari/j-novak/30072-novak-2.html
https://www.hkv.hr/razgovori/30283-veliki-razgovor-sa-sinisom-posaricem-rijeka-vec-duze-vrijeme-doslovno-izumire.html


== Izvori ==