revision: 6619378
title: Kockica
url: https://hr.wikipedia.org/wiki/Kockica


---

Kockica, znana i pod imenom Zgrada ministarstava, samostojna je višekatnica izgrađena 1968. godine u Zagrebu za sjedište centralnih komiteta Saveza komunista Hrvatske i Saveza omladine Hrvatske te Glavnog odbora Socijalističkog saveza radnog naroda Hrvatske. Još 1961. raspisan je bio natječaj za projekt, na kojemu nije dodijeljena prva nagrada, nego dvije druge, od kojih je Ivo Vitić dobio "prvu drugu", a Boris Čipan i Petar Muličkovski iz Skopja "drugu drugu" nagradu. Izgrađena je na temelju Vitićeva projekta, ali se realizacija odužila zbog poplave Save 1964. godine. Zbog oblika nalik kocki, Zagrepčani su je spontano počeli nazivati Kockica, dok je službeno ime bilo Zgrada društveno-političkih organizacija.Umjetničke intervencije u reprezentativnom dijelu zgrade (predvorje, konferencijska dvorana itd.) koordinirao je Raul Goldoni, zadužen i za staklo i za staklene elemente. Tapiseriju je radila Jagoda Buić, metalnu tapiseriju Dušan Džamonja, metalne reljefe Stevan Luketić, mozaike Edo Murtić i Zlatko Prica.Danas su u zgradi smješteni Ministarstvo pomorstva, prometa i infrastrukture i Ministarstvo turizma Republike Hrvatske.


== Zaštita ==
Zgrada je zaštićena kao kulturno dobro Republike Hrvatske.


== Izvori ==


== Vanjske poveznice ==