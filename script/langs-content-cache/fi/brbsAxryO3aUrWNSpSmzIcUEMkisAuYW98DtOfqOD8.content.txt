revision: 21124947
title: "Hanna Vahvaselk\xE4"
url: https://fi.wikipedia.org/wiki/Hanna_Vahvaselk%C3%A4


---

Hanna Vahvaselkä (s. 1973 Lappeenranta) on suomalainen kuvanveistäjä. Hän valmistui Kuvataideakatemiasta kuvataiteen maisteriksi vuonna 1999. Hänen pääasiallisesti käyttämänsä materiaali on puu. Tekniikan yksityiskohdat ovat vaihdelleet välillä maalauksellisempaan, välillä graafisempaan suuntaan, ja tietyissä teoksissa näkyy installaation piirteitä. Lähiympäristö sekä tavalliset ihmiset ja näiden arki ovat usein toimineet inspiraation lähteinä.Vahvaselkä on pitänyt vuodesta 1996 lähtien eri puolilla Suomea lukuisia yksityisnäyttelyitä, joista yhden hän jakoi Anssi Jääskeläisen kanssa Joensuun taidemuseossa vuonna 2009. Ryhmä- ja yhteisnäyttelyissä Vahvaselkä on ollut töillään edustettuna Suomen lisäksi Saksassa ja Tšekissä. Vuonna 2016 näytteillä oli kuolemaa koskeneiden pohdintojen innoittamaa Vahvaselän taidetta. Hän on Suomen kuvanveistäjäliiton jäsen. Hänelle myönnettiin valtion kolmivuotinen taiteilija-apuraha 2021.


== Lähteet ==


== Aiheesta muualla ==
Viralliset sivut