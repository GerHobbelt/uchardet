revision: 21380309
title: Friends & Brgrs
url: https://fi.wikipedia.org/wiki/Friends_%26_Brgrs


---

Friends & Brgrs on suomalainen pikaruokaravintolaketju, joka on saanut alkunsa Pietarsaaresta. Ketjun ensimmäinen ravintola avattiin Pietarsaareen vuonna 2014, ja vuonna 2023 ketjulla on jo 26 ravintolaa.


== Tuotteet ==
Ketjun konseptiin kuuluu tuotteiden valmistaminen alusta asti itse lähituotetuista raaka-aineista. Sämpylät leivotaan sekä liha jauhetaan ravintoloissa paikan päällä. Myös majoneesit sekä ranskanperunat ovat ravintolahenkilökunnan valmistamia. Ranskanperunat valmistetaan triple cooked -menetelmällä, eli ne uppopaistetaan kolme kertaa eri lämpötilassa. Perunan tärkkelyspitoisuus ja muut ominaisuudet muuttuvat vuoden mittaan, joten perunalajiketta vaihdetaan kahdeksan kertaa vuodessa.  Raaka-aineiden kotimaisuusaste on noin 98 prosenttia. Ketjun annokset ovat lähes kokonaan lisäaineettomia.


== Historia ==

Ensimmäinen Friends & Brgrs avattiin Pietarsaaressa vuonna 2014. Laajentuminen ketjuksi oli päämääränä alusta asti, tavoitteena 20–50 ravintolaa Suomessa. Gloria-lehden Ruoka & viini valitsi Friends & Brgrsin vuoden 2014 tulokkaaksi.Kesällä 2016 yritys avasi ensimmäisen ravintolansa Suomen ulkopuolella Kööpenhaminaan. Ravintola kuitenkin suljettiin vuonna 2019.
Vuonna 2018 yritys aloitti kotiinkuljetukset Pietarsaaressa ja Tampereella.Helmikuussa 2020 uutisoitiin NoHo Partnersin ostaneen 70 prosentin enemmistön hampurilaisketjuketju Friends & Brgrsista. Ketjun perustajat ja pääomistajat jatkavat yhtiössä osakkaina. Yrityskaupan hetkellä ketjulla oli Suomessa yhdeksän ravintolaa ja Saksassa yksi. Yrityskauppa astui voimaan 1. huhtikuuta.


== Lähteet ==