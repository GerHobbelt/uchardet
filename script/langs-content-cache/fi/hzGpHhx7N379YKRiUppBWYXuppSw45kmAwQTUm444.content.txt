revision: 21635424
title: 1. FC Kaiserslautern
url: https://fi.wikipedia.org/wiki/1._FC_Kaiserslautern


---

1. FC Kaiserslautern (tunnetaan myös nimillä Kaiserslautern, 1. FCK tai FCK) on vuonna 1900 Kaiserslauternissa perustettu saksalainen jalkapalloseura. Kaudella 2022–2023 Kaiserslautern pelaa 2. Bundesliigassa.
2. kesäkuuta 1900 Germania 1896 ja FG Kaiserslautern sulautuivat ja näin syntyi FC 1900. Vuonna 1909 seura liittyi yhteen FC Palatian (perustettu 1901) ja FC Bavarian (perustettu 1902) kanssa. Tuosta liitosta syntyi FV 1900 Kaiserslautern. Vielä vuonna 1929 seura sulautui yhteen SV Phönixn kanssa. Näin syntyi FV Phönix-Kaiserslautern, ja kolme vuotta myöhemmin se vaihtoi nimensä nykyiseksi.
Kaiserslautern oli yksi Bundesliigan perustajajäsenistä. Seura pelasi Bundesliigassa yhtäjaksoisesti vuodesta 1963 vuoteen 1996, kunnes putosi 2. Bundesliigaan.
Joukkue on yksi Saksan perinteisimmistä seuroista, ja se on voittanut neljä kertaa Saksan mestaruuden (kahdesti Bundesliigan). Lisäksi palkintokaapista löytyy kaksi Saksan Cupin ja yksi Saksan Supercupin voitto. Kaiserslautern onkin Saksan menestyksekkäimpiä seuroja pokaalien määrällä mitattuna. Kaudella 1997-1998 Kaiserslautern voitti Bundesliigan historiallisesti nousijajoukkueena.
Vuonna 2003 uutisoitiin Kaiserslauternin talousongelmista. Seura muun muassa joutui myymään stadioninsa kauppaa varten perustetulle yhtiölle saadakseen helpotusta tilanteeseensa. Helmikuussa 2003 seuralla oli velkaa 30 miljoonan euron edestä, joukossa muun muassa lähes 13 miljoonan euron edestä rästissä olevia veroja.Kaiserslautern putosi kauden 2005-2006 päätteeksi 2. Bundesliigaan. Joukkue nousi kaudeksi 2010–2011 takaisin Bundesliigaan ja välttyi ongelmistaan huolimatta putoamiselta. Kaudella 2011-2012 joukkue jäi liigassa viimeiseksi voitettuaan 34 ottelustaan vain neljä ja tehtyään vain 24 maalia. Joukkue on siitä lähtien pelannut Saksan toiseksi korkeimmalla sarjatasolla.


== Saavutukset ==
Saksan mestari, 4: 1951, 1953, 1991, 1998
Saksan cup, voitot, 2: 1990, 1996
Saksan cup, finaalit, 7: 1961, 1972, 1976, 1981, 1990, 1996, 2003
2.Bundesliiga, 2: 1997, 2010
UEFA Cup, semifinaalit, 2: 1982, 2001
Mestarien liiga, neljännesvälierä, 1: 1999


== Pelaajat ==
Tilanne 13. helmikuuta 2018


== Entisiä valmentajia ==
 Krasimir Balăkov
 Andreas Brehme
 Karl-Heinz Feldkamp
 Franco Foda
 Konrad Fünfstück
 Eric Gerets
 Kurt Jara
 Eckhard Krautzun
 Marco Kurz
 Gyula Lóránt
 Norbert Meier
 Otto Rehhagel
 Kjetil Rekdal
 Erich Ribbeck
 Milan Šašić
 Wolfgang Wolf


== Lähteet ==


== Aiheesta muualla ==
 Kuvia tai muita tiedostoja aiheesta 1. FC Kaiserslautern Wikimedia Commonsissa