revision: 20283068
title: HMS Agincourt (1817)
url: https://fi.wikipedia.org/wiki/HMS_Agincourt_(1817)


---

HMS Agincourt oli Britannian kuninkaallisen laivaston vuonna 1817 vesillelaskettu Armada-luokan 74-tykkinen kolmannen luokan linjalaiva.


== Valmistus ==
Alus tilattiin 6. tammikuuta 1812 Plymouthin telakalta, jossa rakennustöistä vastasi syyskuuhun 1815 Thomas Roberts ja sen jälkeen Edward Churchill. Köli laskettiin toukokuussa 1813. Alus laskettiin vesille 19. maaliskuuta 1817 ja valmistui huhtikuussa, jolloin se sijoitettiin reserviin. Valmistuskustannukset olivat 85 720 puntaa sisältäen takiloinnin ja varustamisen.


== Palvelus ==
Alus otettiin palvelukseen helmikuussa 1842, jolloin se sijoitettiin Itä-Intian asemalle. Alus muutettiin elokuusta 1833 helmikuuhun 1836 koululaivaksi Plymouthissa. Se palautettiin palvelukseen tammikuussa 1848.Alus nimettiin Amiraliteetin 29. huhtikuuta 1865 antamalla määräyksellä HMS Vigoksi. Siitä tehtiin kolerasairaala toukokuussa 1866, kunnes se sijoitettiin 1870 vastaanottoalukseksi Plymouthiin. Alus myytiin lokakuussa 1884 Castle & Sonsille, joka sai romutuksen Charltonissa päätökseen 5. tammikuuta 1885.


== Lähteet ==
Winfield, Rif: British Warships in the Age of Sail 1793-1817 - Design, Construction and Fates.   Minnesota: Seaforth Publishing, 2005.  ISBN 978-1-84415-717-4.    (englanniksi)
Winfield, Rif: British Warships in the Age of Sail 1817-1863 - Design, Construction, Careers and Fates.   Barnsley: Seaforth Publishing, 2014.  ISBN 978-1-84832-169-4.    (englanniksi)


=== Viitteet ===