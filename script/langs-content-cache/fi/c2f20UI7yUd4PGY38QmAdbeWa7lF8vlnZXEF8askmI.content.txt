revision: 20878605
title: "Kuuba kes\xE4olympialaisissa 2012"
url: https://fi.wikipedia.org/wiki/Kes%C3%A4olympialaiset_2012


---

Vuoden 2012 kesäolympialaiset pidettiin Lontoossa Britanniassa 27. heinäkuuta – 12. elokuuta 2012. Kisatapahtumat alkoivat kuitenkin jo 25. heinäkuuta. Kisat pidettiin Lontoossa kolmatta kertaa, aikaisemmin kaupunki on isännöinyt vuosien 1908 ja 1948 kesäolympialaisia, ja se oli ensimmäinen kaupunki, jossa kisat on järjestetty kolmesti.
Mukana hakuprosessissa olivat lopussa New York, Lontoo, Pariisi, Moskova ja Madrid. Finaaliäänestyksessä olivat mukana Lontoo (54 ääntä) ja Pariisi (50 ääntä). Lontooseen on rakennettu uusi olympiastadion ja joukkoliikennettä kehitetty huomattavasti. Kisojen ajaksi Lontoon metroasemat nimettiin menestyneiden olympiaurheilijoiden mukaan joiden joukossa oli kuusi suomalaista.Intialainen taiteilija Anish Kapoor suunnitteli olympiapuistoon 115 metriä korkean näköalatornin, jonka nimi on ArcelorMittal Orbit. Tornin kustannukset ovat yli 20 miljoonaa euroa.Olympialaisten viralliseksi kisakappaleeksi valittiin brittiläisen Muse-yhtyeen ”Survival”-kappale.


== Valintaprosessi ==

Aiemmin Iso-Britannia oli hakenut Manchesterille vuoden 2000 kesäolympialaisia. 
KOK pudotti 18. toukokuuta 2004 esikarsinnassa neljä hakijaa pois. Lopullisessa äänestyksessä pitopaikka päätettiin KOK:n yleiskokouksessa 6. elokuuta 2005 Singaporessa.Kisojen järjestelytoimikunnan puheenjohtajana toimi entinen yleisurheilija Sebastian Coe.


== Kisapaikat ==


=== Olympic Zone ===

London Aquatics Centre – uimalajit
Basketball Arena – koripallon ja käsipallon pudotuspelit
London Velopark – BMX-pyöräily
Handball Arena – käsipallo ja miekkailu
London Velodrome – ratapyöräily
Olympic Hockey Centre – maahockey
Lontoon olympiastadion – yleisurheilu
Water Polo Arena – vesipallo


=== River Zone ===

Exhibition Centre London – nyrkkeily, miekkailu, judo, pöytätennis, taekwondo ja painonnosto
Greenwich Park – ratsastus
The O2 Arena – koripallon loppuottelu ja trampoliinivoimistelu
Royal Artillery Barracks – ammunta


=== Central Zone ===
All England Lawn Tennis and Croquet Club – tennis
Earls Court Exhibition Centre – lentopallo
Horse Guards Parade – rantalentopallo
Hyde Park – avovesiuinti, triathlon
Lord's Cricket Ground – jousiammunta
Marathon Course – maraton
Regent's Park – pyöräily
Wembley Arena – sulkapallo, rytminen voimistelu
Wembley Stadium – jalkapallon loppuottelu


=== Muualla Britanniassa ===
Lee Valley White Water Centre – koskimelonta
Dorney Lake – soutu, ratamelonta
Hadleigh Farm – maastopyöräily
Weymouth ja Portland – purjehdus


==== Jalkapallo ====
Old Trafford – jalkapallo
St James' Park – jalkapallo
City of Coventry Stadium – jalkapallo
Hampden Park – jalkapallo
Millennium Stadium – jalkapallo


== Logo ==
Lontoon olympialaisten virallinen logo sai ristiriitaisen vastaanoton. Lontoon vuoden 2012 olympialaisten järjestelytoimikunnan puheenjohtajan Sebastian Coen mukaan kyseessä ei ole logo, vaan brändi, jonka on tarkoitus "käyttää olympiahenkeä inspiroimaan kaikkia ja tavoittaa nuoret ympäri maailman." Q Researchin tekemän tutkimuksen mukaan lähes 70 % 11–20-vuotiaista ei kuitenkaan pitänyt logosta, joskin tutkimus oli hyvin suppea. Lisäksi logoa mainostaneen videon on kerrottu laukaisseen katsojissa migreeni- ja epilepsiakohtauksia. Logon kehittäminen maksoi 400 000 puntaa.


== Maskotit ==
Kisamaskotit ovat nimeltään Wenlock ja Mandeville. Mandeville nimettiin Stoke Mandevillen sairaalan kunniaksi. Sairaalassa toiminut lääkäri Ludwig Guttmann perusti 1948 Vammaisurheilun perinteen, joka laajeni paralympialaisiksi. Wenlock on nimetty nykyaikaisten olympialaisten edeltäjän Wenlockin olympialaisten kisojen mukaan.


== Olympiatuli ==

Vuoden 2012 olympialaisten kesäkisojen soihtuviesti aloitti 70 päivää kestävän vaelluksen läpi Britannian 18. toukokuuta 2012.
Kisajärjestäjät ovat arvioineet, että soihtua vie noin 8 000 ihmistä. Yli puolet osallistujista on nuoria. Lontooseen soihtuviesti saapuu noin viikkoa ennen kisojen avajaisia, jotka ovat 27. heinäkuuta.
Suomalaisista tulta pääsivät kantamaan kaikkiaan seitsemän suomalaista eli Skotlannissa kesäkuun alussa uinnin olympiamitalisti Jani Sievinen, ratakelaaja Leo-Pekka Tähti, Vaasan voimisteluyhdistyksen Ida Ahlbom, Kuopion KalPan juniorivalmentaja Iiro Maukonen ja Liperin Hiihtoseuran Mirva Kokko sekä kisojen aattona Lontoossa KOK:n urheilijajäsen Saku Koivu ja Lontoossa työskentelevä kapellimestari Esa-Pekka Salonen.


== Lajit ==
Vuoden 2012 kesäolympialaisissa kilpailtiin kaikkiaan 32 urheilulajissa ja 302 olympiatapahtumassa. Edellisiin olympialaisiin verrattuna suurimpana muutoksena oli baseballin ja softballin putoaminen olympialaisten ohjelmasta. Tenniksessä lajivalikoimaan tuli sekanelinpeli 88 vuoden tauon jälkeen. Naisten nyrkkeily oli olympiaohjelmassa ensimmäistä kertaa ja ratapyöräilyssä lajiohjelma muuttui.Suluissa kilpailutapahtumien määrä.


== Kalenteri ==


== Osallistujat ==
Lontoon vuoden 2012 olympialaisiin osallistui 204 olympiakomiteaa, sekä neljä itsenäistä urheilijaa.


== Mitalitaulukko ==
Kisojen menestyksekkäin maa oli Yhdysvallat. Yksilötasolla menestynein urheilija oli yhdysvaltalaisuimari Michael Phelps neljällä olympiakullalla ja kahdella hopealla.


== Televisiointi ==

Britannian Yleisradion BBC:n mukaan osa kisojen lajeista kuvattiin kolmiulotteisena ja osa Super Hi-Vision tarkkuudella. Yle lähetti kisoja kanavilla Yle TV2 ja Yle Fem. Lähetystä tuli yhteensä 450 tuntia. Yle TV2:n lähetys tuli teräväpiirtoisena Yle HD:lta.


== Suomen joukkue ==
Suomi osallistui Lontoon vuoden 2012 kesäolympialaisissa 14 lajiin yhteensä 56 urheilijan joukkueella. Suomalaiset urheilijat saavuttivat Lontoon olympiakisoihin maa- tai henkilökohtaisia paikkoja seitsemän purjehduksessa, neljä ammunnassa, kolme judossa, kaksi melonnassa, pyöräilyssä, painissa, ratsastuksessa ja sulkapallossa sekä yhden paikan voimistelussa, taekwondossa, tenniksessä ja painonnostossa, minkä lisäksi uinnissa ja yleisurheilussa rikottiin vaadittuja tulosrajoja. Suurimmat urheilijaryhmät Suomella olivat yleisurheilussa, purjehduksessa ja uinnissa. Maan joukkue oli urheilijamäärältään sen historian toiseksi pienin kesäkisoissa.
Kansainväliset lajiliitot valitsevat suomalaisia Lontooseen myös tuomarointitehtäviin. Pekingin kesäolympialaisissakin mukana ollut Ulla Lucenius on valittu Lontoon taitouintikilpailujen tuomaristoon.


== Turvallisuus ==

Kesäolympialaisten turvatoimet yksityistettiin pitkälti G4S-turvallisuusyhtiölle. G4S:llä oli kuitenkin vaikeuksia taata olympialaisten turvallisuus sopimuksen mukaisesti, minkä takia paikalle jouduttiin komentamaan Britannian armeijan joukkoja korvaamaan puuttuvia G4S:n työntekijöitä.


== Parodia ==
Televisiossa 2012: Olympiaseikkailu -komediasarja on dokumentin muotoon puettu poliittinen satiiri, joka kertoo koomisesti Lontoon olympialaisten järjestelytoimista.


== Kuvagalleria ==

		
		
		
		
		
		
		
		
		
		
		
		
		
		
		
		
		
		
		
		


== Katso myös ==
Mario & Sonic at the London 2012 Olympic Games
Kesäparalympialaiset 2012


== Lähteet ==
Yle Urheilu − Lontoo 2012