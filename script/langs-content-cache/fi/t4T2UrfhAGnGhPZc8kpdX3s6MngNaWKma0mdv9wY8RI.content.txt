revision: 21567319
title: Adnan Khashoggi
url: https://fi.wikipedia.org/wiki/Adnan_Khashoggi


---

Adnan Khashoggi (tai Kashoggi, arab. عدنان خاشقجي‎, turk. Adnan Kaşıkçı; 25. heinäkuuta 1935  Mekka – 6. kesäkuuta 2017 Lontoo) oli saudiarabialais-turkkilainen miljonääri, joka toimi arabimaailman asekaupoissa välittäjänä. Hän teki asekaupoilla miljardiomaisuuden 1970- ja 1980-luvuilla, mutta menetti sittemmin suurimman osan omaisuudestaan tuhlailevan elämäntyylinsä ja huonojen sijoitusten takia. Khashoggilla oli vuonna 2013 ainakin 21 miljoonaa dollaria velkaa, ja hän oli omien sanojensa mukaan rutiköyhä.


== Taustaa ==
Khashoggin isä oli turkkilaissyntyinen lääkäri Muhammad Khashoggi., joka oli Saudi-Arabian kuninkaan Ibn Sa’udin henkilökohtainen psykologi.Khashoggi sai koulutuksena Egyptissä ja Yhdysvalloissa. Khashoggi meni töihin Triad Holding Companyyn, joka toimii Salt Lake Cityssä. Myöhemmin firma teki konkurssin. Adnan rupesi myöhemmin asekauppiaaksi ja osti aseita Yhdysvalloista Saudi-Arabiaan 1960-1970-luvuilla.


== Asekauppias ==
Etevänä liikemiehenä Adnan perusti monia yrityksiä Sveitsiin ja Liechtensteiniin niiden löyhän verotuksen takia. Liiketoiminalla hän solmi suhteita merkittäviin henkilöihin, kuten CIA-agentteihin James H. Critchfieldiin ja  Kim Rooseveltiin ja amerikkalaiseen liikemieheen Bebe Rebozoon, joka oli presidentti Richard Nixonin tuttava.
1970-luvulla hän vieraili Suomessa, jonka mediassa häntä kutsuttiin "maailman rikkaimmaksi mieheksi". Vierailu liittyi Suomen ja arabimaailman väliseen kauppaan ja Valmetiin. Kaavaillut miljoonakaupat supistuivat lopuksi muutaman sairaalasängyn ostoon.
Adnan sotkeutui Iran-Contra skandaaliin 1980-luvulla. Hänen osuutensa skandaaliin oli solmia suhteita iranilaiseen liikemieheen Manucher Ghorbanifariin, joka oli lainannut rahaa ostamaan aseita Khashoggilta konkurssiin menneestä pankista. Vuonna 1988 Khashoggi pidätettiin Sveitsissä ja luovutettiin Yhdysvaltoihin, jossa hänet vapautettiin todisteiden puutteessa. 
Viimeinen julkisuuteen tulo oli vuonna 1992, jolloin hän hoiti Libyan johtajan Muammar Gaddafiin sijoituksia Isoon-Britanniaan ja Monacoon.
Khashoggi osti kesällä 2001 lainarahalla GenesisIntermedia -nimisen teknologiayrityksen osakkeita. GenesisIntermedian arvo oli noin 15-kertaistunut parissa vuodessa ja sen kurssi oli kovassa nousussa. Pian Khashoggin oston jälkeen terroristit hyökkäsivät WTC-torneja vastaan ja yrityksen arvo romahti hetkessä. Khashoggille jäi ostosta 21 miljoonan dollarin velat Fleet Securities -nimiselle sijoitusyhtiölle (nykyisin osa Broadridgea), joita velkojat yrittävät yhä periä Khashoggilta oikeusteitse. Khashoggi itse julistautui varattomaksi.


== Yksityiselämä ==
Adnanin sisko Samira Khashoggi oli 1950-luvulla pari vuotta naimisissa egyptiläissyntyisen liikemiehen Mohamed Al-Fayediin. Heidän poikansa Dodi kuoli auto-onnettomuudessa yhdessä Walesin prinsessa Dianan kanssa vuonna 1997 Pariisissa. Adnan Khashoggin veljenpoika oli toimittaja Jamal Khashoggi, joka sai surmansa Istanbulissa Saudi-Arabian konsulaatissa epäselvissä oloissa lokakuussa 2018.   
Khashoggi tuli tunnetuksi tuhlailevasta elämäntyylistään ja hulppeista juhlistaan, jotka lopulta söivät suurimman osan hänen omaisuudestaan. Huippuhetkinään Khashoggin kerrotaan käyttäneen 250 000 dollaria päivässä elämäntyylinsä ylläpitoon. Hän omisti aiemmin asuntoja muun muassa Monte Carlossa, Cannesissa ja New Yorkissa, joista viimeksi mainitussa hän yhdisti 16 asuinhuoneistoa yhdeksi asunnoksi. Omaisuutensa huvettua Khashoggi joutui kuitenkin luopumaan tuhlailustaan ja hulppeista asunnoistaan. Omien sanojensa mukaan Khashoggilla oli vuonna 2013 jäljellä enää kaksi asuntoa Saudi-Arabiassa.


== Lähteet ==


== Aiheesta muualla ==
Ramy El-Batrawi
Rajiv Gandhi Murder Controversy
TIME Magazine Cover: Adnan Khashoggi Jan. 19, 1987 (Arkistoitu – Internet Archive)
Notes on The Richest Man In The World[vanhentunut linkki] by Ronald Kessler ISBN 0-446-51339-3
Profile at NNDB
Death of a Princess (Arkistoitu – Internet Archive)
Did Adnan Khashoggi Throw the Election to Dubya?
More "Six Degrees of Adnan Khashoggi"
TSX member Deutsche Bank in major penny stock scandal (Arkistoitu – Internet Archive) article by Brent Mudry
Banking units embroiled in lawsuit (Arkistoitu – Internet Archive), kopio Karen Howlettiin artikkelista Globe and Mailissa
Why was Richard Perle meeting with Adnan Khashoggi? Seymour Harshin artikkeli The New Yorkerissa maaliskuussa 2003