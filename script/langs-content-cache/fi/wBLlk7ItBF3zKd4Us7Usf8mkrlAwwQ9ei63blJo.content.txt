revision: 20863190
title: Jon Stewart
url: https://fi.wikipedia.org/wiki/Jon_Stewart


---

Jon Stewart (s. 28. marraskuuta 1962 New York City, Yhdysvallat), syntyjään Jonathan Stuart Leibowitz, on yhdysvaltalainen koomikko, näyttelijä ja elokuvaohjaaja, joka tunnetaan erityisesti satiirisen uutisohjelman The Daily Show’n juontajana.
Jonathan Leibowitz syntyi Don ja Marian Leibowitzille, jotka olivat keskiluokkaisia New Jerseystä New Yorkiin muuttaneita juutalaisia. Stewart aloitti uransa stand-up-koomikkona, mutta siirtyi televisioon ja juonsi aluksi Short Attention Span Theater -ohjelmaa Comedy Central -kanavalla. Myöhemmin hän juonsi MTV-kanavalla ohjelmia The Jon Stewart Show ja You Wrote It, You Watch It. Hän on myös näytellyt elokuvissa sekä ohjannut elokuvat Rosewater (2014) ja Irresistible (2020).
Alkuvuodesta 1999 Stewartista tuli The Daily Show’n juontaja. Hän myös käsikirjoitti ja tuotti ohjelmaa. Stewartin aloitettua ohjelman juontajana The Daily Show keräsi tasaisesti suosiota ja tunnustusta kriitikoilta. Stewart sai ensimmäisen Emmy-palkintonsa vuonna 2001. Stewart myös juonsi vuosien 2006 ja 2008 Oscar-gaalat. Vuonna 2012 useat yritykset peruivat mainoksensa Stewartin ohjelmasta, koska Stewart esitti ohjelmassaan Beetlehemin seimen naisen jalkojen välissä. Erityisesti ihmisoikeusjärjestö Catholic League reagoi voimakkaasti, ja pyysi Stewartia pyytämään anteeksi.
Helmikuussa 2015 Stewart ilmoitti jättävänsä The Daily Show’n vuoden 2015 kuluessa. Hän juonsi viimeisen The Daily Show -lähetyksensä 6. elokuuta. Hänen seuraajakseen valittiin eteläafrikkalainen koomikko Trevor Noah.


== Lähteet ==


== Aiheesta muualla ==
 Kuvia tai muita tiedostoja aiheesta Jon Stewart Wikimedia CommonsissaJon Stewart Internet Movie Databasessa. (englanniksi)
manhattan.about.com: Jon Stewart Biography (Arkistoitu – Internet Archive)