revision: 20957936
title: Thomas G. Jones
url: https://fi.wikipedia.org/wiki/Thomas_G._Jones


---

Thomas Goode Jones (26. marraskuuta 1844 Macon – 28. huhtikuuta 1914 Montgomery) oli yhdysvaltalainen demokraattisen puolueen poliitikko, joka toimi Alabaman kuvernöörinä 1890–1894.Jones muutti Alabamaan jo lapsena. Hän meni 20. joulukuuta 1866 naimisiin Georgena Caroline Birdin kanssa. Pari sai kolmetoista lasta, joista neljä kuoli varhaisessa lapsuudessa.Ennen valintaansa kuvernööriksi Jones toimi Alabaman edustajainhuoneen jäsenenä 1884–1888 ja puhemiehenä 1886–1888. Kuvernööriaikansa jälkeen hän toimi vuodesta 1901 kuolemaansa saakka liittovaltion tuomarina Alabamassa. Hänet nimitti tuomariksi presidentti Theodore Roosevelt.Jonesia edelsi Alabaman kuvernöörinä Thomas Seay ja seurasi William C. Oates.


== Lähteet ==