revision: 19966208
title: Adulis
url: https://fi.wikipedia.org/wiki/Adulis


---

Adulis (m.kreik. Αδουλίς, Adūlis tai Adoulis) on historiallinen ja arkeologinen rauniokaupunki Pohjoisella Punaisenmeren alueella nykyisessä Eritreassa, Punaisenmeren länsirannikolla. Kreikkalaisten perustama ja sittemmin Aksumin valtakuntaan kuulunut kaupunki oli aikanaan tärkeä Punaisenmeren kauppakeskus.Adulis sijaitsee noin 49 kilometriä Massawan satamasta etelään. Adulis mainitaan historiallisissa lähteissä ensimmäisen kerran kreikkalaisen merenkävijän kirjoittamassa teoksessa Periplus Maris Erythraei ensimmäiseltä vuosisadalta jälkeen ajanlaskun alun. Paikka asutettiin kuitenkin jo 500-luvulla ennen ajanlaskun alkua. Adulisin satama oli tärkeä kauppapaikka. Sen kautta kulki vientituotteina Aksumista esimerkiksi orjia, norsunluuta, kilpikonnien kuoria, sarvikuonon sarvia, apinoita, virtahevonnahkoja ja obsidiaania. Vastaavasti sataman kautta tuotiin alueelle vaatteita, lasiastioita, työkaluja, kulta- ja hopeakoruja, kuparia, rautaa ja terästä.Adulis alkoi taantua islamin levitessä, kun samalla Punaisenmeren merkitys kaupan kannalta vähentyi. Adulisin taantuminen vaikutti puolestaan laajemmin Aksumin valtakuntaan, joka menetti huomattavan osan tulonlähteistään. Tulojen pieneneminen vaikutti Aksumin asevoimiin, jotka eivät enää pystyneet varmistamaan Aksumin hallussa olleita kauppareittejä. Aksum alkoikin Punaisenmeren sijaan keskittyä laajenemiseen kohti etelää uusille markkinoille. Adulis ryöstettiin useampaan kertaan, eikä se enää koskaan toipunut aikaisemman kukoistuksensa tasolle.


== Lähteet ==