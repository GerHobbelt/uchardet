revision: 20392932
title: Skythes Zanklelainen
url: https://fi.wikipedia.org/wiki/Skythes_Zanklelainen


---

Skythes (m.kreik. Σκύθης, Skythēs, lat. Scythes; 400-luku eaa.) oli antiikin kreikkalainen sisilialaisen Zanklen hallitsija, myös niin kutsuttu tyranni. Hänen aikanaan zanklelaisia lähetettiin Jooniaan kutsumaan heitä avukseen uuden kaupungin perustamisessa Pohjois-Sisiliaan Kale Akten niemelle. Monet Samoksen asukkaat sekä Miletoksen pakolaiset noudattivat kutsua, mutta kun he pääsivät Lokroi Epizefyrioihin Italian niemimaan kärkeen, Rhegionin tyranni Anaksilas oli ottanut Skytheen poissaolosta vaarin ja lähtenyt vihollisuuksiin itse Zanklen kaupunkia vastaan ja saanut sikulit ja samoslaiset mukaansa. Skytheen seuraajaksi tuli Hippokrates Gelalainen, joka kiinnitti Skytheen ja tämän veljen Pythogeneen ketjuihin ja lähetti heidät Inykoniin. Skythes itse onnistui pakenemaan Persian kuninkaan Dareios I:n hoviin, jossa jatkoi uraansa arvostettuna kenraalina.


== Lähteet ==