revision: 20882361
title: Morse Code
url: https://fi.wikipedia.org/wiki/Komisario_Morse_(televisiosarja)


---

Komisario Morse on brittiläinen televisiosarja, joka kertoo brittiläisen Colin Dexterin luomasta poliisista nimeltä Komisario Morse. Sarjaa tehtiin 33 jaksoa, joiden pituus oli sata minuuttia.
Sarjan viehätys perustui sen taitavasti tyypiteltyihin henkilöhahmoihin, eikä vauhdikkaaseen toimintaan tai oveliin juonenkäänteisiin. Päähenkilö, komisario Morse, joi liikaa, ajoi punaisella Jaguarilla eikä kestänyt veren näkemistä.Morsea näytteli John Thaw ja hänen lähintä alaistaan Lewisiä Kevin Whately. Monet myöhemmin kuuluisiksi tulleet näyttelijät esiintyivät sarjan alkupään jaksoissa. Näihin kuuluvat Amanda Burton, Philip Middlemiss, Martin Clunes, Charlotte Coleman ja Elizabeth Hurley. Vanhemmat tähdet vierailivat usein roistojen rooleissa.Sarjan musiikki on Barrington Pheloungin säveltämää. Tunnusmusiikin alkusävelet sisältävät Morsen nimen morseaakkosilla. Sanaristikoita rakastava säveltäjä piilotti musiikkiin myös muita vihjeitä.Sarjan viimeistä jaksoa seurasi Britanniassa noin 13 miljoonaa katsojaa. Kaikkiaan sarjalla laskettiin olevan miljardi katsojaa 200 maassa.Sarja sai parhaan draamasarjan BAFTA-palkinnon 1992 ja 1993 (oltuaan ehdokkaana myös 1990 ja 1991) ja katsojien erikoispalkinnon 2001. John Thaw sai komisarion roolistaan kaksi BAFTA-palkintoa (1990 ja 1993), ja oli ehdokkaana myös 1991 ja 1992. Sarjan äänet palkittiin 1992, ja muita ehdokkuuksia oli kuusi kappaletta 1990-luvun alkuvuosina.


== Lähteet ==