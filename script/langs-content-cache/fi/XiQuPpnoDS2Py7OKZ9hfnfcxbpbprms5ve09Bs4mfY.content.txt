revision: 21510188
title: Michelle Dockery
url: https://fi.wikipedia.org/wiki/Michelle_Dockery


---

Michelle Suzanne Dockery (s. 15. joulukuuta 1981 Romford, Lontoo) on brittiläinen näyttelijä, joka tunnetaan parhaiten Lady Mary Crawleyn roolista draamasarjassa Downton Abbey. Roolistaan näytelmässä Auringon polttama hän sai Olivier-ehdokkuuden parhaasta naissivuosasta. Dockery näyttelee Letty Rainesia draamasarjassa Good Behavior.


== Ura ==
Dockery valmistui Guildhall School of Music and Drama -korkeakoulusta vuonna 2004 ansaiten suorituksestaan the Gold Medal for Drama -palkinnon. Sittemmin hän on esiintynyt teatterissa, lukuisissa televisiosarjoissa ja pienrooleissa elokuvissa, kuten vuoden 2012 Anna Kareninassa.
Läpimurtoroolinsa Dockery teki brittiläisessä draamasarjassa Downton Abbey vuonna 2010 esittäen sarjan yhtä päähenkilöistä, aristokraattiperheen vanhinta tytärtä Lady Mary Crawleya. Sarja osoittautui menestykseksi ja keräsi lukuisia palkintoja tuoden Dockerylle näkyvyyttä. Maaliskuussa 2015 ilmoitettiin, että kuudes kausi jäisi sarjan viimeiseksi ja sarja lopetettiin vuoden 2015 joulujaksoon. Myöhemmin sarjalle on ollut suunnitteilla jatkoa elokuvaversion muodossa, mihin Dockery on ilmaissut halunsa osallistua.Downton Abbeyn jälkeen Dockery otti roolin yhdysvaltalaisessa rikosdraamasarjassa Good Behavior esittäen Letty Rainesia, joka eroaa suuresti Dockeryyn tunnetuimmasta roolista, Lady Marysta. Sarjasta on tehty kaksi kautta, mutta kolmannelle ei ole vielä saatu varmistusta.Vuonna 2017 Dockery esiintyi Netflixin villiin länteen sijoittuvassa draamasarjassa Jumalattomat esittäen yhtä päähenkilöistä, leskeksi jäänyttä Alice Fletcheriä. Sarja on kerännyt hyviä arvosteluja, mutta vielä ei ole tiedotettu saako se jatkoa.Dockery on myös osallistunut hyväntekeväisyystyöhön, jota hän on tukenut muun muassa Instagram -tilillään. Vuonna 2014 Dockery julistettiin Oxfamin ensimmäiseksi humanitaariseksi lähettilääksi. Hän tukenut myös syövän vastaista taistelua esiintymällä lyhytelokuvassa Stand Up for Cancer.


== Yksityiselämä ==
Dockery on pitänyt yksityiselämänsä ja suhteensa poissa julkisuudesta. Hän oli kihloissa irlantilaisen John Dineenin kanssa tämän kuolemaan asti. Dineen menehtyi syöpään joulukuussa 2015. Tämän jälkeen Dockery otti taukoa julkisuudesta ja palasi takaisin näyttelemisen pariin vuonna 2016 yhdysvaltalaisessa sarjassa Good Behavior. Dockery mieltää itsensä leskeksi ja kokee samaistuvansa roolihahmoihinsa Lady Maryyn ja Alice Fletcheriin, koska he ovat molemmat menettäneet aviomiehensä.Vuonna 2014 Dockery muutti Pohjois-Lontooseen lähelle hyvää ystäväänsä Laura Carmichaelia, joka esitti Downton Abbey -sarjassa hänen hahmonsa sisarta Lady Edith Crawleya. Näyttelemisen ohella Dockery on myös jazzlaulaja.


== Valikoitu filmografia ==


== Lähteet ==


== Aiheesta muualla ==
Michelle Dockery Internet Movie Databasessa. (englanniksi) Kuvia tai muita tiedostoja aiheesta Michelle Dockery Wikimedia Commonsissa