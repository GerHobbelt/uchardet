revision: 20868989
title: "J\xE4\xE4pallon SM-sarja 1942"
url: https://fi.wikipedia.org/wiki/J%C3%A4%C3%A4pallon_SM-sarja_1942


---

Vuonna 1942 jääpallon Suomen mestaruudesta ei pelattu jatkosodan takia. Palloliitto päätti kilpailujen perumisesta kokouksessaan 30.joulukuuta 1941, ja tiedotti että kilpailujen järjestäminen jää piirien ja seurojen oman toiminnan varaan. Maaottelu Ruotsia vastaan jäi ainoaksi liiton järjestämäksi tapahtumaksi.
Asemasotavaihe mahdollisti pienimuotoisten kilpailujen järjestämisen ja SM-Sarjan sijaan järjestettiin paikallisia sotasarjoja. Helsingin lisäksi Vaasassa ja Varkaudessa pelattiin sotasarjoja. Helsingin sotasarjassa sodan suomalaisia yhdistävään henkeen kuului, että Palloliiton ja Työväen Urheiluliiton joukkueet pelasivat samassa sarjassa. Palloliiton seuroista sarjassa olivat HIFK, HJK, HPS ja KIF, TUL:n seuroista mukana olivat Työväen Maila-Pojat ja Kullervo. Evakkoseurana Helsinkiin muuttanut Viipurin Sudet ei ollut mukana sarjassa; viipurilaiset odottivat muuttoa takaisinvallattuun kotikaupunkiinsa. Viipurilaisia pelaajia nähtiin kuitenkin helsinkiläisissä joukkueissa. Sarjan voittajaksi selviytyi HIFK, toinen oli HJK ja kolmas TMP.


== Lähteet ==