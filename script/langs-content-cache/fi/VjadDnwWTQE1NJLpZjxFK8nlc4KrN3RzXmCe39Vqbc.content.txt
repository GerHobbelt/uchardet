revision: 17943317
title: Melissa Auf der Maur
url: https://fi.wikipedia.org/wiki/Melissa_Auf_der_Maur


---

Melissa Gaboriau Auf der Maur (s. 17. maaliskuuta 1972) on kanadalainen rockmuusikko. Hän laulaa ja soittaa kitaraa sekä bassoa. 
Montrealissa syntyneen Auf der Maurin vanhemmat ovat poliitikko Nick Auf der Maur ja kääntäjä Linda Gaboriau. Hän oppi äidinkielenään englannin ja valmistui alun perin valokuvaajaksi.
Auf der Maur on muun muassa soittanut bassoa The Smashing Pumpkinsin (1999–2000) ja Holen jäsenenä (1994–1999). Hänen lähtönsä Holesta käytännössä hajotti yhtyeen, vaikka virallisesti hajoamisesta ilmoitettiin vasta 2002. Capitol Records julkaisi Auf der Maurin ensimmäisen sooloalbumin Auf der Maurin 1. kesäkuuta 2004. Hänen toinen levynsä Out of Our Minds (Ooom) julkaistiin maaliskuussa 2010. Tuolloin myös hänen artistinimensä muuttui Auf der Mauriksi. 
Hän on lisäksi tehnyt yhteistyötä Indochinen ja Rufus Wainwrightin kanssa. Auf der Maur on kiertänyt yhdessä HIM-yhtyeen kanssa sen Love Metal -kiertueella.


== Diskografia ==
SooloalbumitAuf der Maur 2004
Out of Our Minds 2010


== Lähteet ==


== Aiheesta muualla ==
 Kuvia tai muita tiedostoja aiheesta Melissa Auf der Maur Wikimedia CommonsissaViralliset kotisivut