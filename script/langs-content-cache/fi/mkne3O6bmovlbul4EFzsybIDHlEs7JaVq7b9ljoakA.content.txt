revision: 18886240
title: Piyush Goyal
url: https://fi.wikipedia.org/wiki/Piyush_Goyal


---

Piyush Goyal (s. 13. kesäkuuta 1964) on intialainen poliitikko, joka toimii maansa nykyisenä rautatieministerinä sekä kauppa- ja teollisuusministerinä. Hänen molemmat vanhempansa ovat poliitikkoja, hänen isänsä entinen ministeri ja äitinsä Maharashtran lainsäätäjä. Nuoruudessaan hän toimi Intian kansanpuolueen nuorisojärjestössä ja Rashtriya Swayamsevak Sanghissa.Mumbain yliopistossa Goyal luki lakia, jonka jälkeen hän työskenteli State Bank of Indiassa ja Bank of Barodassa.Vuoden 2014 parlamenttivaalien aikana Goyal vastasi puolueensa mainoskampanjoista ja sosiaalisesta mediasta.Hän on toiminut parlamentaarikkona Rajya Sabhassa kahdesti sekä sijaistanut talousministeri Arun Jaitleytä tämän ollessa poissa. India Today -lehti valitsi Goyalin Intian seitsemänneksi vaikutusvaltaiseksi poliitikoksi vuonna 2019.


== Yksityiselämä ==
Goyalilla on kaksi lasta, joista molemmat ovat valmistuneet Harvardin yliopistosta.


== Lähteet ==


== Aiheesta muualla ==
 Kuvia tai muita tiedostoja aiheesta Piyush Goyal Wikimedia CommonsissaPiyush Goyalin kotisivujen elämäkerta