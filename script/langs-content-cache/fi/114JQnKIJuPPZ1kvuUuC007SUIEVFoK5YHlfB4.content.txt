revision: 21296010
title: "Essi Hell\xE9n"
url: https://fi.wikipedia.org/wiki/Essi_Hell%C3%A9n


---

Essi Julia Hellén (s. 19. helmikuuta 1988 Helsinki) on suomalainen näyttelijä.Hellén on koulutukseltaan teatteritaiteen maisteri. Hän opiskeli näyttelemistä Teatterikorkeakoulussa vuodesta 2007 ja valmistui vuonna 2012. Syksyllä 2012 hänet kiinnitettiin Kokkolan kaupunginteatteriin, jossa hänen ensimmäinen näytelmänsä oli Fucking Åmål. Hän esitti samannimiseen elokuvaan perustuvan näytelmän toista päähenkilöä Agnesia. Hellén on näytellyt myös Ryhmäteatterin näytelmissä, vuonna 2010 Cyrano de Bergeracissa Suomenlinnan kesäteatterissa ja vuonna 2011 Rikoksessa ja rangaistuksessa Helsinginkadun näyttämöllä. Keväällä 2014 hän muutti Kokkolasta takaisin Helsinkiin ja siirtyi vapaaksi näyttelijäksi.Hellén teki elokuvadebyyttinsä vuonna 2013 ensi-iltansa saaneessa, Johanna Vuoksenmaan ohjaamassa komediassa 21 tapaa pilata avioliitto. Hän esittää elokuvassa päähenkilö Sannan ystävää Ainoa. Hän on näytellyt myöhemmin saman ohjaajan Viikossa aikuiseksi -elokuvassa (2015) ja Ex-onnelliset-televisiosarjassa (2016). Vuosina 2014–2015 Hellén oli näyttelijänä viihdeohjelma Putouksen kuudennella ja seitsemännellä tuotantokaudella. Syksyllä 2015 ja keväällä 2016 hän toimi panelistina urheiluaiheisessa viihdeohjelmassa Villi kortti. Hellén on esiintynyt myös Radioteatterin kuunnelmissa Puhdistus (hahmonaan Zara) ja Akutch – nuoren pakolaisnaisen tarina (hahmonaan päähenkilö Akutch).Hellén on naimisissa näyttelijä Mikko Virtasen kanssa. Heillä on vuonna 2013 syntynyt tytär ja perheen toinen lapsi syntyi marraskuussa 2020.Hellén on kertonut sairastavansa ykköstyypin diabetesta.


== Filmografia ==


=== Elokuvat ===


=== Televisiosarjat ===


=== Tuottajana ===


== Lähteet ==


== Aiheesta muualla ==
Essi Hellén Internet Movie Databasessa. (englanniksi)
Essi Hellén Elonetissä.    
Essi Hellénin profiili Näyttelijäliiton sivuilla
Essi Hellénin profiili Teatterikorkeakoulun sivuilla