revision: 21106277
title: Paranormaali
url: https://fi.wikipedia.org/wiki/Paranormaali_ilmi%C3%B6


---

Paranormaaleilla ilmiöillä tarkoitetaan luonnontieteellistä selitystä vailla olevia outoja ilmiöitä.


== Paranormaalin määritelmä ==
”Paranormaalin ilmiön” määritelmät vaihtelevat. Joskus niillä saatetaan tarkoittaa jopa kaikkia arkipäiväisistä poikkeavia, tiedemaailmassa epänormaaleiksi kutsuttuja ilmiöitä.
Oletetut paranormaalit ilmiöt ovat epäilemättä sukua sellaisille ilmiöille, joita sanotaan epätavallisiksi. Tieteessä esiintyy tapauksia, joita kutsutaan anomalioiksi (antiikin kreikkalaisesta sanasta anomalos, a + omalos joka tarkoittaa poikkeava) eli poikkeavuuksiksi: jokin hyvin toimineen selitysjärjestelmän ennusteet eivät jossakin tapauksessa pidäkään paikkaansa, vaan esille tulee havainto, joka on vastoin selitysjärjestelmän ennustuksia. Näitä ilmiöitä ei kuitenkaan sanota paranormaaleiksi. 
Yhdysvaltalainen filosofian professori Stephen Braude katsoo teoksessaan ESP and Psychokinesis (1979), että paranormaalit ilmiöt ovat anomalioita eli poikkeavuuksia sekä tieteen että arkikokemuksen piirissä. Brauden määritelmän mukaan ilmiö on paranormaali, jos ja vain jos se täyttää seuraavat ehdot: 1) Se on selittämätön vallitsevan tutkimuksen valossa. 2) Sitä ei voi selittää tekemättä tieteeseen suuria muutoksia. 3) Se kumoaa arkiajattelun oletukset siitä, mitä siihen liittyville olioille voi tapahtua. 
Paranormaalien ilmiöiden osajoukoksi Braude määrittelee parapsykologiset ilmiöt. Ne ovat hänen mukaansa ilmiöitä, jotka ovat paranormaaleja ja joissa ilmenee jonkinlaisia tietoisuuden piirteitä. Braude määrittelee myös ihmeen tai vahvasti paranormaalin ilmiön: se on ilmiö, joka on paranormaali, mutta joka ei ole periaatteessakaan selitettävissä. 
Brauden määritelmässä paranormaalilta ilmiöltä siis vaaditaan, että se on vallitsevan tieteen puitteissa selittämätön ja toisaalta ristiriidassa arkiajattelun odotusten kanssa. Jälkimmäinen tunnusmerkki sulkee pois tieteen (esimerkiksi fysiikan) poikkeusilmiöt, joita koskevia arkiajattelun odotuksia meillä ei ole.


== Paranormaalien ilmiöiden jaottelua S. Albert Kivisen mukaan ==
Suomessa Skepsis ry:n puheenjohtajana toiminut filosofi S. Albert Kivinen on tehnyt seuraavan tunnetun jaottelun oletetuista paranormaaleista ilmiöistä. Luettelo perustuu parapsykologisessa kirjallisuudessa yleisesti käytettyyn jaotteluun. Ryhmittely esitetään alla Risto Selinin sanaston (2001) pohjalta tarkennettuna. 

A ESP(Aistien ulkopuolinen havaitseminen, engl. extra sensory perception eli yliaistillinen havainnointi, lyhenne ESP, joskus: psi-gamma)

Ajatuksensiirto kahden henkilön välillä (telepatia, kreikan tele, kaukana, pathos, tunteminen).
Selväaistiminen eli tapahtuman havaitseminen ilman tunnettuja aisteja (ransk. clairvoyance, selvänäkeminen).
Kryptestesia eli piilossa olevan esineen havaitseminen.
Dermo-optinen havaitseminen eli näkeminen ilman silmiä.
Telestesia eli etäällä näkymättömissä olevan kohteen havaitseminen ilman tunnettuja aisteja (engl. remote viewing).
Psykoskopia eli kyky kertoa esineen ja siihen liittyvien henkilöiden menneisyydestä ilman tunnetuin aistein saatua tietoa (psykometria).
Tunnonsiirto eli kyky siirtää oma tuntoaisti johonkin esineeseen.
Ajallinen selväaistiminen (ajallinen ESP).
Ennaltatietäminen, tulevien tapahtumien kertominen johtamatta niitä olemassa olevasta tiedosta (prekognitio).
Retrokognitio eli menneisyyttä koskeva paranormaali tietäminen.B Psykokinesia eli esineisiin, eliöihin ja tapahtumiin vaikuttaminen ilman tunnettuja keinoja(PK, psykokineesi, kreikan psykhe, henki, ja kinesis, liike; joskus: psi-kappa). 

Muutokset esineiden muodossa tai rakenteessa.
Esineiden liikuttaminen ajatusten voimalla sekä liikkeen tai tapahtumien ohjaaminen pelkkien ajatusten voimalla.
Levitaatio eli ilmaankohoaminen, leijunta, kohteiden nostaminen ajatusten voimalla.
Kaukosiirto eli esineiden kaukosiirtäminen ajatusten voimalla (teleportaatio).
Apportit eli esineiden ilmestyminen tyhjiin tiloihin tai kulkeminen kiinteän aineen lävitse.
Räyhähenget (poltergeistit).
Suora mentaalinen yhteys eläviin järjestelmiin eli vaikuttaminen biologisiin järjestelmiin pelkkien ajatusten voimalla (Bio-PK).
Ajatusvalokuvaus.C Etäältä esineisiin, eliöihin ja tapahtumiin vaikuttaminen ilman tunnettuja keinoja.D MuutHenki-ilmestykset eli apparitiot.
Kummittelut (esimerkiksi ääni-, lämpö- ja näkövaikutukset).
Yhteyden ottaminen kuolleiden henkiin (kanavointi ja muut mediumistiset ilmiöt).
Rajakokemukset.
Kehostapoistumiskokemukset
Unennäkö (esimerkiksi enne- ja selväunet).
Hypnoosi.
Aurat eli sädekehät.Yllä lueteltujen ilmiöiden ulkopuolella on vielä joukko muita paranormaalin tutkimuksen kohteita, kuten jälleensyntyminen ja epätavalliset parantamismenetelmät. Laajempi jaottelu alla.


== Muita väitettyjä paranormaali-ilmiöitä ==
Parapsyykkiset ilmiöt
Motoriset ilmiöt
Apportti-ilmiöt
Teleportaatio
Teletemportaatio
Materialisaatio
Dematerialisaatio
Psykokinesia
Makro-PK
Mikro-PK
Monadistiset ilmiöt
Kummittelut
EVP/ITC (transkommunikaatio)
Suoraäänet
Henkikirjoitus
Poltergeist
Levitaatio
Energopsykokinesia
Pyrokinesia
Magnetokinesia
Orgaaninen "magnetismi"
Etiäiset
Kognitiiviset ilmiöt
ESP
Prekognitio
Ennustukset
Enneunet
Ennenäyt
Telepaattiset ilmiöt
Telepatia
Selväaistiminen (esimerkiksi selvänäkö)
Apparatiot
Kaukonäkö
Kryptestesia
Telestesia
Retrokognitio
Psykoskopia
Jälleensyntymämuistot
Mediaaliset ilmiöt
Mediumismi
Automaattikirjoitus
Transsipuhe
Transfiguraatio
Kanavointi
Persoonanvaihdokset
Mediaaliset tapahtumat
Ruumiista irtautuminen
Tajunnan laajentuminenUFO-ilmiöt
Tunnistamattomat lentävät kohteet
Kaukohavainnon kohteet
Yövalot
Yökiekot
Päiväkiekot
Tutkahavainnon kohteet
Tutka/näköhavainnon kohteet
Lähihavainnon kohteet
Enkelinhiukset
Tunnistamattomat astronomiset kohteet
Planetologiset anomaliat
Tunnistamattomat signaalit
Tunnistamattomat vedenalaiset kohteet
Kaukohavainnon kohteet
Lähihavainnon kohteet
Tunnistamattomat laskeutuneet kohteet
Laskeutumisjäljet
Abduktiot
Makuuhuonesieppaukset
Maantiesieppaukset
UfokontaktitParantamisilmiöt
Healing
Kaukoparannus
Lähiparannus
Kosketusparannus
HenkikirurgiaFortilaiset ilmiöt
Uskonnolliset ilmiöt
Stigmat
Ilmestykset
Itkevät patsaat yms.
Poikkeavat luonnonilmiöt
Esinesateet
Orgaaniset sateet
Anomaaliset ympäristöäänet
Pimentymiset
Itsesytyntä (SHC)
Maasäteily
Astrologiset vaikutukset
Supernerous
Laskentaeksentrikoiden kyvyt
Muistieksentrikoiden kyvyt


== Usko paranormaaliin ==
Dosentti Marjaana Lindemanin johtaman tutkimuksen ”Taikauskon vetovoima” mukaan käsitykset, joita on nimitetty joko paranormaaliksi, taikauskoksi, yliluonnolliseksi tai maagiseksi eli taikuudeksi, ovat kaikki yksi ja sama asia. Paranormaaleja uskomuksia voidaan parhaiten selittää yksilön taipumuksella nojautua lapsuudenaikaisiin, eritytymättömiin käsityksiin todellisuudesta. Näissä käsityksissä sekoitetaan elottomien, elollisten ja mielellisten asioiden keskeiset ominaisuudet. Aikuisilla nämä sekaannukset voivat toimia tieteellisen tiedon rinnalla. Voidaan puhua yleisestä taipumuksesta uskoa paranormaaliin.Tutkimukseen osallistui suuri määrä eri koulutustasojen opiskelijoita ympäri Suomea. Tutkimuksen mukaan yliopisto-opiskelijoilla on vain vähän paranormaaleja uskomuksia, vähemmän kuin alemman asteen koulutuksen opiskelijoilla. Jos yliopisto-opiskelijoilla on paranormaaleja uskomuksia, koulutustaso ei vähennä niitä.


== Katso myös ==
Ihme
Parapsykologia
Pseudoskeptismi
Yliluonnollinen


== Lähteet ==


== Kirjallisuutta ==
Jeena Rancken: Yliluonnollinen kokemus : tulkinta, merkitys ja vaikutus.    Vastapaino, 2017.  ISBN 978-951-768-582-5.    
Braude, Stephen E.: ESP and psychokinesis: A philosophical examination. Philosophical monographs, 3rd annual series. Revised edition: BrownWalker Press, 2002.  Philadelphia: Temple University Press, 1979. ISBN 0-87722-163-4.     (englanniksi)
Goode, Erich: Paranormal belief: A sociological introduction.   Prospect Heights, Illinois: Waveland Press, 2000. ISBN 1577660765.     (englanniksi)
Humphrey, Nicholas: Soul searching: Human nature and supernatural belief.   Oxford: Chatto & Windus, 1995. ISBN 978-0-09-927341-7.     (englanniksi)
Heta Häyry & Karttunen, Hannu & Virtanen, Matti (toimittajat): Paholaisen asianajaja: Opaskirja skeptikolle.   Helsinki: Ursa, 1989. ISBN 951-9269-48-7.  Teoksen verkkoversio.   
Marjaana Lindeman-Viitasalo (toim.): Toden näköiset harhat.   Helsinki: Duodecim, 1995. ISBN 951-8917-70-1.     
Selin, Risto: Ihmeellinen maailma: Skeptikon tietosanakirja.   Helsinki: Ursa, 2001. ISBN 952-5329-19-4.  Teoksen verkkoversio.   
Selin, Risto, Ollikainen, Marketta & Salmi, Ilpo V. (toim.): Paholaisen asianajajan paluu: Opaskirja skeptikolle.   Helsinki: Ursa, 1997. ISBN 951-9269-88-6.     
Wiseman, Richard: Yliluonnollinen ilmiö. (Paranormality, 2011.) Suomentanut Tuija Tuomaala.  Jyväskylä: Atena, 2012. ISBN 978-951-796-817-1.     


== Aiheesta muualla ==

Radio-ohjelmia kokemuksista Yhdysvalloissa. (englanniksi)
PSI ajassa ja tilassa. Parapsykologian yliopistotasoista nykytutkimusta koskeva kartoitus.
Kirkon tiedotuskeskus, Tilastoja 1998 (Arkistoitu – Internet Archive).
Paranormaali Blogi (kokemuksia, uutisia, videoita ja kuvia paranormaaleista tapauksista).
Paranormaali.com: Videoita, kuvia, artikkeleita ja uutisia eri puolilla maailmaa sattuneista paranormaaleista tapauksista (Arkistoitu – Internet Archive).
Henkientalo.com: Aaveiden tyypit. Yleisimpiä paranormaaleja ilmiöitä listattuna.
Mysteerien-maailma(ent. paranormaali.com): paranormaaileihin ilmiöihin liittyviä uutisia ja keskustelua (Arkistoitu – Internet Archive).