revision: 21338168
title: Keetmanshoop
url: https://fi.wikipedia.org/wiki/Keetmanshoop


---

Keetmanshoop on kaupunki ǁKarasin alueella eteläisessä Namibiassa. Se sijaitsee TransNamibin Windhoekin ja Upingtonin välisen rautatien varrella. Se on saanut nimensä Johann Keetmanin mukaan, joka oli saksalainen teollisuusmagnaatti ja Keetmanshoopin hyväntekijä.


== Historia ==

Ennen siirtomaa-aikaa Keetmanshoop tunnettiin nimillä ǂNuǂgoaes ja Swartmodder, jotka molemmat tarkoittavat ‘mustaa suota’, ja viittasivat paikalla olleeseen lähteeseen. Ensimmäinen valkoinen uudisasukas, Guilliam Visagie, saapui tänne vuonna 1785. Helmikuussa 1850 Kharoǃoanin klaani (Keetmanshoopin namat) erosi punaisesta kansasta, joka oli namojen tärkein heimo, ja he asettuivat asumaan Keetmanshoopiin. Vuonna 1860 Reinin lähetys perusti tänne lähetysaseman voidakseen käännyttää paikalliset namat kristinuskoon. Ensimmäinen lähetyssaarnaaja, Johann Georg Schröder, saapui Keetmanshoopiin 14.4.1866, ja tätä pidetään nykyisin Keetmanshoopin perustamispäivänä. Lähetysasema nimettiin saksalaisen kauppiaan ja Reinin lähetyksen johtajan Johann Keetmanin mukaan, sillä hän tuki lähetystyötä taloudellisesti. Hän ei itse koskaan käynyt Keetmanshoopissa.


== Huomattavia rakennuksia ==

Reinin lähetyksen kirkko rakennettiin vuonna 1895, ja nykyään rakennuksessa toimii myös museo. Se julistettiin historialliseksi monumentiksi vuonna 1978, ja se on tunnettu maamerkki. Siinä yhdistyvät uusgotiikka ja afrikkalainen kivi, ja se on yksi maan arkkitehtuurin mestariteoksista ja merkittävä ja suosittu turistinähtävyys. Muita merkittäviä rakennuksia ovat  Schützenhaus (‘ampujien talo’, 1905–07), Keetmanshoopin rautatieasema (1908) ja Keisarillinen postitoimisto (nykyään turisti-informaatiopiste, 1910).Kaupungin lähellä sijaitsee kaksi viinipuu (Aloidendron dichotomum) -metsää, joista toinen on kansallinen muistomerkki ja merkittävä turistinähtävyys. Lähellä sijaitsee myös Nauten pato.
Kaupungissa on J. Stephanus Stadium -niminen stadion, jolla pelaa kotiottelunsa Namibian valioliigan jalkapallojoukkue Fedics United F.C.
Keetmanshoop on myös merkittävä karakullampaiden kasvatuksen keskus.


== Politiikka ==
Keetmanshoopia hallinnoi kaupunginvaltuusto, jossa on seitsemän valtuutettua.Namibian vuoden 2010 paikallisvaaleissa voiton vei SWAPO, joka sai noin 48% äänistä. Tulokset olivat seuraavat:
Lähde ei kerro valtuutettujen määriä.
Vuoden 2015 paikallisvaaleissa SWAPO sai paljon suuremman voiton. Tulokset olivat seuraavat:
Vuoden 2020 vaalit voitti Landless People's Movement. Alla vaalitulokset:


== Maantiede ==


=== Ilmasto ===
Keetmanshoop kuuluu Köppenin ilmastoluokituksessa kuumaan aavikkoilmaston (BWh). Kesät ovat pitkiä ja erittäin kuumia ja talvet lämpimiä. Keskimääräinen vuosittainen sademäärä on 159 mm. Keetmanshoop on yksi kaikkein aurinkoisimmista paikoista maan päällä. Auringonpaistetta saadaan yli 3.870 tuntia vuosittain eli 10.7 tuntia päivittäin eli 87% päivänvalon ajasta. Keskilämpötila on 21,1°C, ja keskimääräinen korkein lämpötila 28.8°C ja keskimääräinen alin lämpötila 13.3°C. Ilmastoa luonnehtii auringonpaiste ja kuivuus sekä melko lämmin ilma vuoden ympäri.


== Lähteet ==


== Aiheesta muualla ==