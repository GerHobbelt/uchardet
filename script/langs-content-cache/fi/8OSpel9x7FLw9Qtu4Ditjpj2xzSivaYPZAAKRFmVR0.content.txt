revision: 20656792
title: Bread
url: https://fi.wikipedia.org/wiki/Bread


---

Bread on yhdysvaltalainen soft rock -yhtye, joka perustettiin Los Angelesissa 1969. Kappale "Make It With You" sijoittui ensimmäiseksi Billboard-listalla 1970. Vuonna 1971 "If" oli hitti kaikkialla maailmassa. Yhtye päätettiin lopettaa vuonna 1978, mutta koottiin uudelleen vuosiksi 1996 –1997. Yhtyeen johtaja on David Gates.
Yhtyeen materiaalia sävelsivät David Gates, Robb Royer ja James (Jimmy) Griffin. Heistä Gates sävelsi yhtyeen tunnetuimmat laulut. Yhtyeen tyyli on melodinen, toisinaan kevyesti orkesteroitu soft-rock.Bread-yhtyeen alku oli The Pleasure Fair -niminen yhtye, jossa soittivat Los Angelesissa jo nimeä saaneet muusikot. James Griffin ja Robb Royer olivat kirjoittaneet Oscarilla palkitun laulun “For All We Know” Cy Howardin elokuvaan Rakastajia ja muita veijareita, ja Royer oli vuonna 1967 levyttänyt Reprise Recordsille albumin, jonka oli tuottanut David Gates. Kun Gates päätti liittyä Griffinin ja Royerin yhtyeeseen, sen nimeksi otettiin Bread. Ensialbumi ei päässyt Top 100 -listalle, mutta trio ei luovuttanut vaan vahvisti kokoonpanoaan rumpali Mike Bottsilla. Toinen albumi On the Waters tuotti ykköseksi nousseen hitin ”Make It with You”. Bread alkoi saada yhä suurempaa suosiota hitailla, pehmeillä kappaleillaan kuten “If”, joka nousi listoilla neljännelle tilalle 1971 ja saavutti suurta suosiota paitsi häämusiikkina myös muun muassa Frank Sinatra ja Johnny Mathisin versiomana. Sitä seurasivat ”It Don’t Matter to Me” (1970) ja ”Baby I’m-a Want You” (kultalevy 1971).Robb Royer jätti Breadin vuonna 1971 ja ryhtyi elokuvakäsikirjoittajaksi. Hänen tilalleen otettiin monipuolinen muusikko Larry Knechtel, joka tunnettiin muun muassa Simon & Garfunkelin jättihitin ”Bridge over Troubled Water” pianistina. Breadin hittiputki jatkui: “Everything I Own” (sija 5, 1972), “Diary” (sija 15, 1972), “The Guitar Man” (sija 11, 1972), “Sweet Surrender” (sija 15, 1972) ja “Aubrey” (sija 15, 1973). Vähitellen Griffinin ja Gatesin välit huononivat ja yhtye hajosi.Gates ryhtyi sooloartistiksi ja sai jonkin verran menestystä laululla “Never Let Her Go” (1975), mutta Bread laitettiin uudelleen kokoon 1976, tuloksena sijalle yhdeksän noussut ”Lost without Your Love” Pian rumpali Botts kuitenkin lähti Linda Ronstadtin taustayhtyeeseen ja Bread hajosi taas. Vuonna 1997 se koottiin uudelleen vuoden kestänyttä 25-vuotiskiertuetta varten.


== Jäsenet ==
David Gates laulu, kitara, basso, kosketinsoittimet, jousisoittimet
James Griffin laulu, kitara, kosketinsoittimet
Robb Royer basso, kitara, kosketinsoittimet, huilu, laulu
Mike Botts rummut
Larry Knechtel basso, kitara, kosketinsoittimet. Hän korvasi Royerin 1971.


== Albumit ==
Bread (1969)
On The Waters (1970)
Manna (1971)
Baby I'm-A Want You (1972)
Guitar Man (1972)
The Best Of Bread (1973)
The Best Of Bread Vol.2 (1974)
Lost Without Your Love (1977)


== Lähteet ==