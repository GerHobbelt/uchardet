revision: 20560969
title: HMS Ocean (1805)
url: https://fi.wikipedia.org/wiki/HMS_Ocean_(1805)


---

HMS Ocean oli Britannian kuninkaallisen laivaston vuonna 1805 vesillelaskettu 98-tykkinen toisen luokan linjalaiva. Alus luokiteltiin 1. tammikuuta 1817 ensimmäisen luokan linjalaivaksi.


== Valmistus ==
Sir John Henslow'n suunnittelema alus tilattiin 4. toukokuuta 1797 Woolwichin telakalta, jossa sen vastaavana mestarina oli John Tovery heinäkuuhun 1801 ja sen jälkeen Edward Sison. Suunnitelma hyväksyttiin 21. kesäkuuta 1797, jolloin se siirrettiin omaksi luokakseen Dreadnought-luokasta. Köli laskettiin 1. lokakuuta 1792. Alus laskettiin vesille 24. lokakuuta 1805 ja valmistui takiloitavaksi ja varustettavaksi jo 10. joulukuuta 1801. Valmistuskustannukset olivat 90 076 puntaa sisältäen varustamisen.


== Palvelus ==
Marraskuussa 1805 alus otettiin palvelukseen päällikkönään Francis Pender, jonka alaisuudessa se lähti 1806 Välimerelle. Vuonna 1807 alus oli Välimerellä Collingwoodin lippulaivana päällikkönään Richard Thomas. Alus poistettiin palveluksesta heinäkuussa 1809.Alus oli tammikuusta 1811 huhtikuuhun 1812 Plymouthissa telakalla, jossa sille tehtiin pienehköjä korjauksia ja varustettiin. Telakoinnin kustannukset olivat 49 622 puntaa. Alus palautettiin palvelukseen tammikuussa 1812 päällikkönään Robert Plampin ja lähti Välimerelle 17. huhtikuuta. Se poistettiin palveluksesta heinäkuussa 1814 ja siirrettiin reserviin Plymouthissa.Alus luokiteltiin 1817 ensimmäisen luokan linjalaivaksi. Se muutettiin 1841 emälaivaksi ja romutettiin 1875. Aluksen keulakuva on museoitu Queensboroughiin Kentiin.


== Lähteet ==
Winfield, Rif: British Warships in the Age of Sail 1793–1817 – Design, Construction and Fates.   Minnesota: Seaforth Publishing, 2005.  ISBN 978-1-84415-717-4.    (englanniksi)


=== Viitteet ===