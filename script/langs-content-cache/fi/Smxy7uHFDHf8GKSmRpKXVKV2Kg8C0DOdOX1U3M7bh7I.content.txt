revision: 21600532
title: Flow Festival
url: https://fi.wikipedia.org/wiki/Flow_Festival


---

Flow Festival (lyhyemmin Flow) on Helsingin Suvilahdessa järjestettävä kaupunkikulttuuri- ja musiikkifestivaali. Vuonna 2019 festivaalilla oli 83 000 kävijää.Musiikki Flow Festivalilla on monipuolista kattaen genrejä indierockista ja maailmanmusiikista runsaaseen DJ-tarjontaan sekä klubimusiikkiin. Musiikkitarjonnan lisäksi Flow Festival on perinteisesti panostanut vahvasti myös visuaaliseen taiteeseen ja kaupunkikulttuuriin.
Flow Festival on palkittu Musiikki & Median Industry Awards Gaalassa vuoden festivaalina yhteensä neljä kertaa vuosina 2009, 2011, 2012 ja 2013. Suomalaisessa tapahtumamarkkinointialan Evento Awards -gaalassa Flow Festivalin toimitusjohtaja Suvi Kallio palkittiin huhtikuussa 2017 yhdellä 13 tunnustuspalkinnosta.Vuoden 2020 sekä 2021 Flow Festivalit peruttiin koronaviruspandemian takia. Seuraavan kerran Flow Festival järjestetään 11.–13. elokuuta 2023.


== Historia ==

Flow Festivalin perusti Tuomas Kallio ja tämän yhteistyökumppanit helsinkiläisestä Nuspirit Helsinki -kollektiivista vuonna 2004. Perustajien päämääränä oli tarjota jotain uutta suomalaiselle musiikki- ja kaupunkitapahtumien kentälle. Flow Festival on järjestetty perustamisvuodesta lähtien joka elokuu. Ensimmäinen festivaali järjestettiin VR:n makasiineilla. Vuodesta 2007 lähtien Flow on järjestetty Helsingin Suvilahden teollisuusalueella.
Yli kymmenvuotisen historiansa aikana Flow Festival on järjestetty kolmessa eri paikassa. Tapahtuma on kasvanut suhteellisen pienestä soul- ja jazz-klubitapahtumasta merkittäväksi kansainväliseksi tapahtumaksi.Vuonna 2018 60 prosenttia Flow Festival oy:stä myytiin pääomasijoitusyhtiö Providence Equity Partnersin omistamalle, Luxemburgiin rekisteröidylle tytäryhtiölle.


=== 2000-luku ===


==== 2004 ====
Flow järjestettiin ensimmäistä kertaa vuonna 2004 Helsingissä VR:n makasiineilla 20.–21. elokuuta. Pääesiintyjinä nähtiin Marlena Shaw ja Britti-hiphop-muusikko Ty. Muita esiintyjiä olivat muun muassa Norman Jay, Nicola Conte, The Five Corners Quintet, Jazzanova, Seiji (Bugz in the Attic) ja Nuspirit Helsinki. 


==== 2005 ====
Toisena vuonna Flow-festivaalilla esiintyviä artisteja olivat muun muassa Omar, Husky Rescue, Marva Whitney ja Mark Murphy.


==== 2006 ====
Flow järjestettiin kolmannen kerran vuonna 2006. Tapahtumapaikka vaihtui Helsingin makasiineista Kaikukadulle Sörnäisiin. Esiintyjiin lukeutuivat muun muassa José González, Gravenhurst, Candi Staton, TV-resistori ja Aavikko.


==== 2007 ====
Vuonna 2007 Flow muutti nykyiseen paikkaansa Suvilahden teollisuusalueelle ja vaihtoi nimensä virallisesti Flow Festivaliksi. Esiintyjiä tänä vuonna olivat muun muassa Nicole Willis & The Soul Investigators, Architecture in Helsinki, Op:l Bastards, Risto, Jori Hulkkonen, Pepe Deluxé, Terry Callier sekä The Valkyrians.


==== 2008 ====
Vuoden 2008 Flow Festivalin artisteihin lukeutuivat muun muassa Cut Copy, Kings of Convenience, Crystal Castles, 22-Pistepirkko, The Roots, Sébastien Tellier, Múm sekä Huoratron.


==== 2009 ====
Elokuussa 2009 Flow Festivalin lavoilla nähtiin muun muassa Lily Allen, Kraftwerk, Vampire Weekend, Grace Jones, White Lies, Yann Tiersen, Final Fantasy ja Fever Ray.Kasvanut festivaali keräsi neljän päivän aikana noin 40 000 festivaalivierasta. Samana vuonna Flow Festival palkittiin ensimmäistä kertaa vuoden festivaalina Musiikki & Median Industry Awards Gaalassa.


=== 2010-luku ===


==== 2010 ====
Vuoden 2010 Flow Festivalin esiintyjiä olivat muun muassa The Chemical Brothers, LCD Soundsystem, Big Boi, Air, M.I.A., Robyn, The xx, Ulver ja Beach House.


==== 2011 ====
Vuonna 2011= festivaali järjestettiin 12.–14. elokuuta Suvilahdessa. Pääesiintyjänä oli Kanye West. Muita esiintyjiä olivat muun muassa Mogwai, Röyksopp, Ariel Pink's Haunted Graffiti, Midlake, Warpaint, Asa Masa, Poutatorvi, Hercules & Love Affair, Empire of the Sun, The Human League, Iron & Wine, The Pains of Being Pure at Heart, Desto featuring Jimi Tenor ja Jori Hulkkonen is Third Culture.Festivaalien pääyhteistyökumppani vuonna 2011 oli Nokia. Muita kumppaneita olivat HS/Nyt, JCDecaux, Radio Helsinki, Brand Factory, Diesel, Heineken, RGB, UPM Timber ja Viinimaa.
Flow Festival palkittiin Musiikki & Median vuoden festivaalina toisen kerran.


==== 2012 ====
Vuonna 2012 festivaali järjestettiin 8.–12. elokuuta. Ulkomaisia esiintyjiä olivat muun muassa Björk, Bon Iver, Lykke Li, Yann Tiersen, The Black Keys, Feist, Frank Ocean, Flying Lotus ja Ane Brun. Myös Bobby Womackin oli määrä esiintyä festivaaleilla, mutta esiintyminen peruttiin sairastumisen vuoksi.Lisäksi festivaaleilla esiintyi useita kotimaisia esiintyjiä, muun muassa Jukka Poika, Phantom, Manna, Gracias, Motelli Skronkle, Nicole Willis (USA) & The Soul Investigators, Huoratron, Verneri Pohjola Quartet, Desto, Pekka Airaksinen, Yön syke feat. Jaakko Eino Kalevi, Kuusumun Profeetta, Pepe Deluxé ja French Films.Vuonna 2012 Flow Festival voitti jo kolmannen Musiikki & Median Vuoden festivaali -palkintonsa.


==== 2013 ====
Kymmenvuotista taivaltaan juhlineen Flow'n artistikattaukseen kuuluivat muun muassa Nick Cave & The Bad Seeds, Alicia Keys, Kendrick Lamar, Kraftwerk, Public Enemy, Cat Power, The Knife, My Bloody Valentine, Beach House ja Cody Chesnutt.Flow rikkoi kävijäennätyksen houkutellen Suvilahteen yli 60 000 festivaalivierasta. Artisteja festivaaleilla nähtiin yli 150. Flow Festival sai Musiikki & Median vuoden festivaalin tunnustuksen kolmantena peräkkäisenä vuonna. Yhteensä palkintoja festivaalilla on jo neljä. 


==== 2014 ====
Festivaali järjestettiin 8.–10. elokuuta. Tunnetuimpia esiintyjiä olivat muun muassa OutKast, The National, Manic Street Preachers, Janelle Monáe ja Skrillex.


==== 2015 ====
Festivaali järjestettiin 12.–14.elokuuta.. Tunnetuimpia esiintyjiä olivat muun muassa Major Lazer, Pet Shop Boys, Beck, ja Florence and the Machine


==== 2016 ====
Festivaali järjestettiin 12.–14. elokuuta 2016. Tunnetuimpia esiintyjiä olivat muun muassa Sia, Morrissey, New Order ja Iggy Pop.


==== 2017 ====
Festivaali järjestettiin 11.–13 elokuuta. Tunnetuimpia esiintyjiä olivat muun muassa Aphex Twin, Lana Del Rey, London Grammar, Roy Ayers, Skott, The xx, Alma ja Frank Ocean. 


==== 2018 ====
Festivaali järjestettiin 10.–12 elokuuta. Tunnetuimpia esiintyjiä ovat muun muassa Kendrick Lamar, Arctic Monkeys, Patti Smith, Lauryn Hill, St. Vincent, Charlotte Gainsbourg, Lykke Li ja Fleet Foxes.Loppuunmyydyn viikonlopun aikana Flow keräsi 84 000 kävijää.


==== 2019 ====
Festivaali järjestettiin 9.–11. elokuuta.  Tunnetuimpia esiintyjiä olivat muun muassa The Cure, Solange, Tame Impala, Robyn, Modeselektor, Mitski ja Tove Lo.


=== 2020-luku ===


==== 2020 ====
Toukokuussa 2020 kerrottiin, että Flow Festival 2020 on peruttu koronaviruspandemian takia.  Flow oli tarkoitus järjestetään 14.–16. elokuuta 2020.


==== 2021 ====
Vuoden 2021 Flow Festival oli tarkoitus järjestää 13.–15. elokuuta 2021. Festivaali kuitenkin peruttiin koronapandemian vuoksi. Vuoden 2020 tapahtumaan ostettujen lippujen oli tarkoitus käydä sellaisenaan vuoden 2021 Flow Festivaalille ja ne käyvätkin edelleen vuoden 2022 Flow Festivaaleille.


==== 2022 ====
Vuoden 2022 Flow Festival järjestettiin 12.–14. elokuuta 2022. Festivaali teki kävijäennätyksensä kun kaikki kolme päivää olivat loppuunmyytyjä ja kävijöitä oli yhteensä 90 000.


==== 2023 ====
Vuoden 2023 Flow Festival on tarkoitus järjestää 11.–13. elokuuta 2023 Suvilahdessa.


==== 2024 ====
Vuoden 2024 festivaalia ei järjestetä Suvilahdessa, koska alue menee remonttiin, vaan jossain muualla.


== Lähteet ==


== Aiheesta muualla ==
 Kuvia tai muita tiedostoja aiheesta Flow Festival Wikimedia CommonsissaFlow Festivalin kotisivut.