revision: 20911334
title: Negeri Sembilan
url: https://fi.wikipedia.org/wiki/Negeri_Sembilan


---

Negeri Sembilan (jawiksi نڬري سمبيلن) on Malesian osavaltio, joka sijaitsee Malakan niemimaan länsirannikolla. Sen naapuriosavaltioita ovat Malakka, Johor, Pahang ja Selangor. Lounaassa osavaltio rajoittuu Malakansalmeen. Negeri Sembilanin pinta-ala on 6 686 neliökilometriä ja asukasluku noin 1 miljoona. Osavaltion pääkaupunki on Seremban.


== Historia ==
1400-luvulla nykyinen Negeri Sembilanin alue oli osa Malakan sulttaanikuntaa. Malakan sulttaanikunta kukistui vuonna 1511, kun Portugali valloitti alueen. Vuonna 1641 hollantilaiset vuorostaan valloittivat alueen portugalilaisilta.Siirtomaavaltojen päähuomion kiinnittyessä muihin alueisiin, nykyisen Negeri Sembilanin alueelle virtasi minangkabaulaisia uudisasukkaita Sumatralta 1700-luvulla. Malakan niemimaalle tuli uudisasukkaita myös toisesta suunnasta; bugislaisia Sulawesiltä. Negeri Sembilanin alue oli turvaton ulkoisia uhkia vastaan, ja bugislaisten vaikutusvallan kasvaessa alueella minangakabaut kääntyivät entisen kotimaansa puoleen saadakseen suojelua alueelleen. Negeri Sembilan ei ollut yhtenäinen alue, vaan alueella oli yhdeksän pientä valtiota, mistä juontuu myös osavaltion nimi; Negeri Sembilan tarkoittaa suomeksi yhdeksää valtiota.Vuonna 1773 alueen yhdeksän minangakabau-valtiota yhdistettiin, sillä alue pystyi yhtenäisempänä vastaamaan paremmin ulkoisiin uhkiin. Löyhän valtioliiton ensimmäiseksi hallitsijaksi, eli Yang di-Pertuan Besariksi, tuli Raja Melewar, joka oli Minangakabau-prinssi Sumatralta. Negeri Sembilanin alueella on runsaat tinavarannot, mistä kiinnostuivat myös muut. Tinasta aiheutuneet kiistat aiheuttivat poliittista epävakautta, ja Raja Melewarin kuoltua Negeri Sembilan ajautui poliittisesti erilleen Sumatrasta.Paikalliset poliittiset epävakaudet päättyivät kun Malakan niemimaata hallinneet britannialaiset painostivat Negeri Sembilanin yhdeksän valtion päälliköt liittymään yhteen, ja Negeri Sembilan liittyi Liittoutuneisiin malaijivaltioihin vuonna 1896.Toisen maailmansodan aikana japanilaiset miehittivät alueen, ja sodan loputtua alue palasi brittien hallintaan. Negeri Sembilan itsenäistyi Britanniasta osana Malaijan liittovaltiota, vuonna 1957.


== Lähteet ==


== Aiheesta muualla ==