revision: 17556758
title: Jessica Jerome
url: https://fi.wikipedia.org/wiki/Jessica_Jerome


---

Jessica Jerome (s. 8. helmikuuta 1987) on yhdysvaltalainen mäkihyppääjä, joka kilpaili vuosina 2000–2015. 
Jerome aloitti mäkihypyn 7-vuotiaana, ja vuosina 2001 ja 2002 hän voitti Amateur Athletic Unionin järjestämän  AAU Junior Olympic Gamesin.  Vuonna 2006 hän sijoittui kolmanneksi Continental Cupin kokonaiskilpailussa. Hän on voittanut Continental Cupissa kerran, Rovaniemellä joulukuussa 2010, ollut kuusi kertaa toinen ja 16 kertaa kolmas. Maailmancupissa hän on sijoittunut kolmanneksi Hinterzartenissa tammikuussa 2012 ja toiseksi Râșnovissa maaliskuussa 2014. MM-kilpailuissa hän on ollut kuudes Liberecissä 2009 ja Val di Fiemmessä 2013 sekä yhdeksäs Falunissa 2015. Sotšin olympialaisissa 2014 hän sijoittui kymmenenneksi. Hän on voittanut maansa mestaruuden ainakin vuosina 2002, 2003 ja 2005.
Jerome on pituudeltaan 163-senttinen ja painaa 53 kiloa. Hän edustaa Park City -seuraa ja hänen valmentajansa on Casey Colby.


== Lähteet ==
Jessica Jerome Kansainvälinen hiihtoliitto (FIS).    (englanniksi)
Ladies-Skijumping.com