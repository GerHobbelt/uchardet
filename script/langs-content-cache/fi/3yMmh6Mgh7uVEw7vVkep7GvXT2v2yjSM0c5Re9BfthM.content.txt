revision: 19422662
title: Kari Aartoma
url: https://fi.wikipedia.org/wiki/Kari_Aartoma


---

Kari Aartoma (s. 1958) on suomalainen runoilija, kirjailija, kääntäjä ja pakinoitsija, joka asuu Turussa.Hänen esikoisrunokokoelmansa Pilvet eivät pidä mistään kiinni ilmestyi vuonna 1998 Nihil Interitin kustantamana. Kirjailija Juha Siron mukaan Aartomalla on oma, selkeästi tunnistettava ääni, jolla hän raivaa omaa reviiriään runoilijoiden rintamaan ja hänen vahvuutensa on yllättävissä sanojen ja assosiaatioiden yhdistämisessä.Toinen runokokoelma Betonischubert ilmestyi Sammakon kustantamana vuonna 2001.
Runojen lisäksi Aartoma on kirjoittanut kuunnelmia, novelleja, pakinoita ja kaksi romaania. Hetero, jonka kustansi Sammakko ilmestyi vuonna 2005 ja Kahden joen kaupunki Enostone kustannukselta vuonna 2019. Helsingin Sanomien kriitikko Pertti Lassila luonnehti romaania eroottis-seksuaalisten kokemusten varaan rakennetuksi omaelämäkerraksi ja arveli Aartoman ottaneen oppia Charles Bukowskilta ja mahdollisesti myös Henry Milleriltä.Aartoma on suomentanut John Fanten romaanin Rypäleen veljeskunta sekä Dan Fanten romaaneja, lyhytproosaa ja runoja.Aartoma on runoperformanssiryhmän Hellät elätit jäsen.


== Teokset ==
Pilvet eivät pidä mistään kiinni.   Helsinki: Nihil Interit, 1999. ISBN 952-9886-13-6.     
Betonischubert.   Turku: Sammakko, 2001. ISBN 952-5194-26-4.     
Hetero.   Turku: Sammakko, 2005. ISBN 952-483-004-3.     
Nurkan takana kuje.   Turku: Turbator, 2010. ISBN 978-952-5666-41-0.     
Kahden joen kaupunki: romaani kypsään ikään ehtineille lapsille.   Vantaa: Enostone kustannus, 2019. ISBN 978-952-5960-83-9.     


== Suomennokset ==
Fante, Dan: Aasin vaihteet. (Chump Change, 1998).  Turku: Sammakko, 2003. ISBN 952-5194-62-0.     
Fante, Dan: Pönttö. (Mooch, 2001).  Turku: Sammakko, 2004. ISBN 952-5194-81-7.     
Fante, Dan: Unohda Guggenheim. Runoja 1983–2002. (A Gin-pissing-raw-meat-dual-carburetor-v8-son-of-a-bitch from Los Angeles, 2002).  Turku: Sammakko, 2004. ISBN 952-5194-82-5.     
Fante, Dan: Pilvien pesijä. (Spitting Off Tall Buildings, 2002).  Turku: Sammakko, 2005. ISBN 952-483-012-4.     
Fante, Dan: Korkinimijä. Taksikuskin tarinoita L.A.:n kaduilta. (Short dog. Cab driver stories from the L. A. streets, 2002).  Turku: Sammakko, 2007. ISBN 978-952-483-051-5.     
Fante, Dan: Moottorisahasäkeitä. (Kissed by a Fat Waitress, 2008).  Turku: Sammakko, 2009. ISBN 978-952-483-106-2.     
Fante, John: Rypäleen veljeskunta. (The Brotherhood of the Grape, 1977).  Turku: Sammakko, 2009. ISBN 978-952-483-107-9.     


== Lähteet ==


== Aiheesta muualla ==
Kari Aartoma Sammakon sivuilla
Kari Aartoman runoja