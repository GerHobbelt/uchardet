revision: 21151143
title: "N\xE4kemiin Helena"
url: https://fi.wikipedia.org/wiki/N%C3%A4kemiin_Helena


---

Näkemiin Helena Lasse Pöystin ohjaama elokuva vuodelta 1955. Elokuva on Pöystin toinen ohjaus. Se perustuu Aino Räsäsen romaaniin Näkemiin, Helena. Koko perheen elokuvan tapahtumat sijoittuvat 1950-luvun alkuun, ja elokuvaan liittyy takautumina katkelmia edellisestä Helena-elokuvasta.Helena on jo ikääntynyt maalaistalon emäntä, niinpä aiheena ovat Junkkerin suvun jälkikasvun rakkausmurheet. Lapsuudenystävä Lennu haikailee perheen tarmokkaan tyttären Päivin perään, ja Arttu-pojalla on avioliitossaan ongelmia.


== Näyttelijät ==


== Arviot ==
Pöystin edellinen ohjaus Kummituskievari oli Leo Nordbergin (Uusi Suomi) mukaan ollut ”surullisen huono”, eikä Pöysti tässäkään elokuvassa hänen mukaansa ole löytänyt kykyjään. Tosin ei kirjakaan juuri tarjoa mahdollisuuksia, ja ”viikonloppuromaanin epämääräinen sivumaku tuntuu filmiä katsottaessa liian selvästi suussa”. Elokuvalle olisi Ylioppilaslehden nimimerkki Varjostimen mukaan ollut hyväksi, jos käsikirjoitusta olisi pelkistetty. Tomira Savtschenko (Työkansan Sanomat) näki elokuvan ansiot: ”Tämä on Lasse Pöystin onnistunein filmi.” Kuvaajista toinen, Esko Töyri, sai jälleen kiitosta.


== Lähteet ==