revision: 14584350
title: "Carlos Secret\xE1rio"
url: https://fi.wikipedia.org/wiki/Carlos_Secret%C3%A1rio


---

Carlos Secretário (s. 12. toukokuuta 1970 São João de Madeira, Portugali) on portugalilainen entinen jalkapalloilija, pelipaikaltaan puolustaja.Secretário edusti suurimman osan ammattilaisurastaan portugalilaista FC Portoa, jossa hän pelasi kymmenen kauden aikana yhteensä 225 Primeira Ligan ottelua ja voitti mestaruuden kuudesti (1994–1995, 1995–1996, 1997–1998, 1998–1999, 2002–2003 ja 2003–2004). Lisäksi hän voitti seurassa Portugalin cupin viisi kertaa (1993–1994, 1997–1998, 1999–2000, 2000–2001 ja 2002–2003). Secretário pelasi Portugalin pääsarjaa myös FC Penafielissa, FC Famalicãossa ja SC Bragassa. Secretárion ainoa kausi ulkomailla oli 1996–1997, jolloin hän edusti Espanjan Primera Divisiónin Real Madridia ja voitti Espanjan mestaruuden.Portugalin maajoukkueessa Secretário pelasi vuosina 1994–2001 yhteensä 35 ottelua, joissa hän teki yhden maalin. Hän oli mukana EM-kisoissa 1996 ja 2000.


== Lähteet ==