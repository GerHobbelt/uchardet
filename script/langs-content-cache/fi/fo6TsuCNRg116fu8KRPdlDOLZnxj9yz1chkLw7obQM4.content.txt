revision: 21230805
title: '"One in a Million" (Guns N'' Rosesin kappale)'
url: https://fi.wikipedia.org/wiki/GN%E2%80%99R_Lies


---

GN’R Lies on yhdysvaltalaisen hard rock-yhtye Guns N’ Rosesin toinen studioalbumi. Albumi julkaistiin Yhdysvalloissa 30. marraskuuta 1988, ja se koostuu yhtyeen ensimmäisen EP-levy Live ?!*@ Like a Suiciden materiaalista sekä neljästä akustista kitarointia esitelleestä kappaleesta, joista vain kolme ovat täysin uutta materiaalia. Akustinen osion yhtye nauhoitti vuoden 1988 alkupuolella yhdessä tuottaja Mike Clinkin kanssa.Yhtye oli alun perin kaavaillut antavansa albumille nimen Lies! The Sex, the Drugs, the Violence, the Shocking Truth parodiana englantilaistabloideista. Geffen torjui ajatuksen ja päätyi nimeämään albumin napakammalla ja lyhennelmällä GN’R Lies. Ilmestyessään albumi ponnahti suoraan Yhdysvaltain albumilistan kakkoseksi, jolloin Guns N’ Rosesista tuli viiteentoista vuoteen ensimmäinen yhtye, jolla oli yhtäaikaisesti kaksi albumia viiden parhaan joukossa yhtyeen debyyttialbumi Appetite for Destructionin ollessa edelleen listakolmosena.Albumin kappale "One in a Million" joutui kovan kritiikin kohteeksi ja suurennuslasin alle, sillä se sisälsi Axl Rosen vuolasta puhetta, jossa homoseksuaalit ja maahanmuuttajat esiteltiin moraalittomina taudinlevittäjinä ja tummaihoiset kultaketjuilla koreilevina nekruina. Kappaleessa Rose puolustelee mielipiteitään olemalla valkoihoinen pikkukaupungin poika, jolle kenenkään ei tule tyrkyttää omaa arvomaailmaansa. Rose on sittemmin oikaissut kappaleen aiheuttamia keskusteluja sanoen, "ettei hauku kappaleessa kaikkia tummaihoisia vaan pelkästään niitä, jotka tekivät hänen elämänsä hankalaksi hänen muuttaessaan Los Angelesiin." Rose poisti kappaleen levyn myöhemmistä painoksista kunnianosoituksena Queen-yhtyeen edesmenneelle, biseksuaalina tunnetulle laulajalle Freddie Mercurylle.


== Kappalelista ==
Live ?!*@ Like a Suicide

Reckless Life (Hollywood Rose -cover) – 3.20 (säv. Axl Rose, Izzy Stradlin, Chris Weber)
Nice Boys (Rose Tattoo -cover) – 3.03 (säv. Angry Anderson, Mick Cocks, Georgie Leach, Dallas Royall, Peter Wells)
Move to the City – 3.42 (säv. Del James, Rose, Slash, Stradlin, Chris Weber)
Mama Kin (Aerosmith-cover) – 3.57 (säv. Steven Tyler)GN’R Lies

Patience – 5.56 (säv. Stradlin)
Used to Love Her – 3.13 (säv. Rose, Stradlin)
You're Crazy – 4.10 (säv. Rose, Slash, Stradlin)
One in a Million – 6.10 (säv. Rose)


== Kokoonpano ==
W. Axl Rose – laulu
Slash – soolo- ja rytmikitara
Izzy Stradlin – rytmikitara, taustalaulu
Duff McKagan – bassokitara, kitara, taustalaulu
Steven Adler – rummut


== Arvostelut ==
All Music Guide -lehden arvostelu: 
Rolling Stone -lehden arvostelu: 


== Lähteet ==