revision: 21522567
title: Elvira Madigan
url: https://fi.wikipedia.org/wiki/Elvira_Madigan


---

Elvira Madigan, oikea nimi Hedvig Antoinette Isabella Eleonore Jensen (4. joulukuuta 1867 Flensborg (saks. Flensburg), Schleswig-Holstein silloisessa Preussissa (Saksa) – 19. heinäkuuta 1889 Nørreskov, Tåsinge, Tanska) oli tanskalainen sirkustaiteilija: hän oli nuorallatanssija, taitoratsastaja, jonglööri ja tanssija.
Nykyisin Elvira Madigan tunnetaan suhteestaan aateliseen rakuunaluutnanttiin Sixten Sparreen. Heidän kuolemansa herätti suurta huomiota, ja sitä käsitteli muiden joukossa Johan Lindström Saxon suurta suosiota saaneessa laulussaan, joka alkaa "Sorgeliga saker hända". 
Yhteisestä sopimuksesta Sparre ampui ensin Madiganin, sitten itsensä. Madiganin taskusta löytyi ruotsin, tanskan, norjan ja saksan sekakielellä kirjoitettu runo, joka on käännetty nykyruotsiksi:

 
Laajalle levinneestä rakkaustarinasta tuli romanttisen rakkauden vertauskuva. Moralistinen ja viihdyttävä tarina kuvasi sirkusprinsessaa, jota piiritti aatelismies. Suosiota saaneesta tarinasta tehtiin lauluja ja runoja, ja siitä kerrottiin lehdissä. Klas Grönqvist on kirjassaan  En droppe föll – En bok om Elvira Madigan (2013) esittänyt Sparren sairastaneen kaksisuuntaista mielialahäiriötä, sillä hän oli tuhlannut järjestelmällisesti omaisuutensa ja oli veloissa; hän oli irtaantunut perheestään ja asemaansa liittyvistä arvoista, ja suhdetta sirkustaiteilijaan pidetään sairauden ilmentymänä. Kathinka Lindhe puolestaan arvioi hänet kirjassaan Sorgeliga saker hände: Elvira Madigan, Sixten och mig narsistiseksi persoonallisuudeksi.


== Elvira Madigan kulttuurissa ==
Åke Ohberg on ohjannut tarinasta vuonna 1943 ensimmäisen elokuvaversion Elvira Madigan, jossa pääosia näyttelevät hän itse ja Eva Henning. Sixten Sparren jälkeläisten painostuksesta etunimeksi tuli Christian.
Bo Widerberg on ohjannut vuonna 1967 elokuvan Elvira Madigan, jossa pääosia näyttelevät Pia Degermark ja Thommy Berggren. Myös tanskalainen Poul Erik Møller Pedersen on ohjannut aiheesta elokuva, jossa Anne Mette Michelsen näyttelee Elvira Madigania. 


== Lähteet ==


== Aiheesta muualla ==

http://elviramadigan.se (ruotsiksi)
Elvira Madigan - Ett Tragiskt Kärleksdrama i en Svunnen Tid (ruotsiksi)