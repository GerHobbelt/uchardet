revision: 20888970
title: Lom (Norja)
url: https://fi.wikipedia.org/wiki/Lom_(Norja)


---

Lom on Norjan kunta Gudbrandsdalenissa Opplandin läänissä. Sen rajanaapureita ovat luoteessa Skjåk, pohjoisessa Lesja, idässä Vågå, etelässä Vang ja lounaassa Luster. Kunnan nimi pohjautuu Loarin tasamaa-alueeseen Lomin sauvakirkon ympärillä. Tammikuussa 2013 tehdyn väestönlaskennan mukaan Lomin kunnassa oli 2 364 asukasta.

Kuntakeskuksen nimi on Fossbergom, jossa useimmat ansaitsevat elantonsa matkailusta, kaupasta ja palveluista. Muutoin kunnan pääelinkeino on maa- ja metsätalous. Muita asutuksia ovat Garmo ja Bøverdalen. Kunnan läpi kulkee tie numero 15, ja Fossbergomista alkaa tie numero 55 Sognefjelletin ylitse. Lomissa sijaitsevat Norjan korkeimmat vuorenhuiput Galdhøpiggen ja Glittertind sekä puolet Jotunheimenin kansallispuistosta.


== Lähteet ==


== Aiheesta muualla ==
 Kuvia tai muita tiedostoja aiheesta Lom (Norja) Wikimedia CommonsissaVisitLom (Arkistoitu – Internet Archive)