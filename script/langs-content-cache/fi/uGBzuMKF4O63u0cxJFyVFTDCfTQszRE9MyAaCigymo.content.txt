revision: 20304204
title: Robert Wickens
url: https://fi.wikipedia.org/wiki/Robert_Wickens


---

Robert Tyler Wickens (s. 13. maaliskuuta 1989 Toronto) on kanadalainen moottoriurheilija. Kausilla 2012–2017 hän kilpaili DTM-sarjassa. Vuonna 2018 Wickens siirtyi Yhdysvaltoihin IndyCar-sarjaan.


== Ura ==

Wickens on aiemmin kilpaillut Formula BMW, Formula Renault, World Series by Renault, Champ Car Atlantic, A1 Grand Prix, Formula 3 ja Formula 2 -sarjoissa. Hän voitti Formula BMW -sarjan mestaruuden vuonna 2006. F2-vuonnaan Wickens saavutti kaksi voittoa ja toisen sijan sarjassa. Vuonna 2010 Wickens siirtyi GP3-sarjaan Status Grand Prix -talliin. Hän saavutti kolme voittoa ja sijoittui sarjan kakkoseksi. Kaudella 2011 Wickens teki paluun World Series by Renault -sarjaan voittaen sarjan mestaruuden ajamalla 5 voittoa, 7 paalupaikkaa ja keräten 241 pistettä. Vuodesta 2012 lähtien Wickens on ajanut DTM-sarjassa.


== Onnettomuus ==
Wickens koki vakavan onnettomuuden IndyCar-kilpailussa Pocono Racewaylla 19. elokuuta 2018. Kierroksella 7 uusintalähdön jälkeen Wickens ajoi takasuoraa vierekkäin Ryan Hunter-Reayn kanssa kohti mutkaa numero 2, missä kumpikaan kuljettajista ei perääntynyt ja heidän autojensa pyörät koskettivat. Tämän seurauksena Hunter-Reayn auto kääntyi poikittain Wickensin eteen ja Wickensin auto sinkoutui sen nokan yli ilmaan, törmäten radan suoja-aitaan usean metrin korkeudella. Wickensin ruhjoutunut auto kimposi takaisin radalle ja liukui sen poikki, kilpakumppanien yrittäessä väistellä sitä ja toisiaan.
Wickens oli tajuissaan onnettomuuden jälkeen ja siirrettiin helikopterilla sairaalaan, jossa hänen vammoikseen todettiin rintakehän ja selkärangan murtuma, niskamurtuma, molempien jalkojen sääri- ja pohjeluun murtumat, murtumat molemmissa käsissä, murtunut oikea kyynärvarsi, murtunut kyynärpää, neljä murtunutta kylkiluuta, keuhkoruhje ja selkäydinvamma. Myöhemmin paljastettiin, että hän oli halvaantunut kolarin seurauksena.


== GP3-tulokset ==
Lihavointi tarkoittaa paalupaikkaa, kursivointi kilpailun nopeinta kierrosta. Muut selitteet löytyvät täältä.


== Formula 1 -tulokset ==


== Lähteet ==