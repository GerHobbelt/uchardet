revision: 20509610
title: "Suulaj\xE4rvi (Lentiera)"
url: https://fi.wikipedia.org/wiki/Suulaj%C3%A4rvi_(Lentiera)


---

Suulajärvi (ven. Су́ла, Sula) on Vuoksen vesistöön kuuluva järvi Karjalan tasavallan Mujejärven piirin Lentieran kunnassa Venäjällä. Sen pinta-ala on 27,1 neliökilometriä, valuma-alueen laajuus 3 970 neliökilometriä, keskisyvyys 6,1 metriä ja suurin syvyys 18,0 metriä.Suulajärveen virtaavat Kivi-, Marja- ja Suulajoet sekä kymmenen puroa. Se laskee Lieksanjoen kautta Lentieranjärveen. Järvessä on 12 saarta, joiden yhteispinta-ala on 8,2 neliökilometriä. Kalalajeja ovat taimen, siika, muikku, harjus, hauki, särki, salakka, säyne, seipi, made, ahven, kiiski ja kivisimppu.Järven keskellä olevassa saaressa on sijainnut Šuuloansaaren kylä.


== Lähteet ==