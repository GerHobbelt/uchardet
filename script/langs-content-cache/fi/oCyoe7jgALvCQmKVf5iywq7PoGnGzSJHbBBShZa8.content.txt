revision: 17622874
title: Handelsblatt
url: https://fi.wikipedia.org/wiki/Handelsblatt


---

Handelsblatt on saksalainen sanomalehti. Se on suurin saksan kielellä ilmestyvä talous- ja finanssilehti ja sitä julkaisee düsseldorfilainen Verlagsgruppe Handelsblatt, Verlagsgruppe Georg von Holtzbrinckin tytäryhtiö. Lehden päätoimittajia ovat Gabor Steingart ja Bernd Ziesemer. Handelsblattin ensimmäinen numero ilmestyi 16. toukokuuta vuonna 1946. 
Vuonna 1970 Handelsblattiin liitettiin kilpaileva talouslehti Industriekurier. Vuodesta 1999 lehti on ollut yhteistyössä yhdysvaltalaisen kustantajan Dow Jones & Companyn kanssa. Handelsblattilla on maailmanlaajuisesti noin 200 toimittajaa ja kirjeenvaihtajaa. Se on Saksan siteeratuin talousmedia ja ilmestyy maanantaista perjantaihin. Lehti siirtyi marraskuussa 2009 tabloid-formaattiin.


== Aiheesta muualla ==
Viralliset Internet-sivut