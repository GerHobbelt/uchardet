revision: 21555090
title: "KHL-kausi 2012\u20132013"
url: https://fi.wikipedia.org/wiki/KHL


---

KHL (ven. Континента́льная хоккейная ли́га, Kontinentalnaja hokkeinaja liga, engl. Kontinental Hockey League, suom. Mantereen jääkiekkoliiga) on monikansallinen jääkiekon ammattilaisliiga.
KHL korvasi Venäjän superliigan kaudesta 2008–2009 alkaen. Sarjaan osallistuu venäläisten joukkueiden lisäksi joukkueita Kazakstanista, Kiinasta ja Valko-Venäjältä.


== Kauden rakenne ==
Runkosarjan aikana kukin joukkue pelaa neljästi oman divisioonansa joukkueita vastaan ja kahdesti muiden divisioonan joukkueita vastaan, jolloin ottelumääräksi joukkuetta kohti tulee 62. Runkosarjan päätteeksi 8 joukkuetta molemmista konferensseista etenee pudotuspeleihin. Kaksi ensimmäistä paikkaa molemmista konferensseista menee divisioonien voittajille. Divisioonan voittajien paremmuusjärjestys selviää keskinäisten otteluiden perusteella. Sijat 2–8 määritetään myös keskinäisten otteluiden perusteella.lähde?Tällä tavalla 16 joukkuetta saadaan runkosarjan pohjalta ns. paremmuusjärjestykseen. Konferenssin ensimmäinen kohtaa konferenssin kahdeksannen, ja toinen seitsemännen jne. Pudotuspelit pelataan paras seitsemästä -periaatteella. Loppuottelun voittaja palkitaan Gagarin-pokaalilla.Kaudeksi 2018–19 KHL:ään tuli uusi pisteytysjärjestelmä ja tätä on noudatettu kyseisestä kaudesta lähtien. Voitosta joukkue saa 2 sarjapistettä, riippumatta tuleeko voitto varsinaisella peliajalla tai jatkoajalla. Jatkoajan häviäjäjoukkue saa tappiosta yhden pisteen. Tällainen pisteenlasku on käytössä myös NHL:ssä.lähde?


== Historia ==


=== Perustaminen (2008) ===
KHL perustettiin vuonna 2008. Kun liiga perustettiin, siinä oli 24 joukkuetta, joista 20 oli otettu Venäjän superliigasta. Lisäksi liigaan otettiin toisen sarjantason voittaja, sekä yksi joukkue Latviasta, Valko-Venäjältä ja Kazakstanista. Joukkueet jaettiin neljään divisioonaan, joiden joukkueet jaettiin edellisten kausien suoritusten perusteella. Ensimmäinen kausi päättyi huhtikuussa 2009. Ak Bars Kazanista tuli ensimmäinen Gagarin Cup -voittaja.lähde?


=== Moskovan joukkueiden yhdistäminen (2010) ===
Ennen kolmannen KHL-kauden alkamista HK MVD ja Dynamo Moskova yhdistettiin. Joukkueen nimeksi tuli OHK Dinamo Moskova.lähde?


=== Laajentuminen Keski-Eurooppaan ja Lokomotiv Jaroslavlin lento-onnettomuus (2011–2012) ===
Useiden kieltäytymisten jälkeen laajentuminen entisen Neuvostoliiton rajojen ulkopuolelle tapahtui viimein 2011, kun slovakialainen Lev Poprad liittyi KHL:ään. Lev ei kuitenkaan ollut liigassa kuin yhden kauden ajan, kunnes tšekkiläinen joukkue Lev Praha korvasi sen. Joukkue oli samankaltaisesta nimestään huolimatta täysin erillinen organisaatio. Samalla kaudella sarjaan liittyivät slovakialainen Slovan Bratislava ja ukrainalainen Donbass Donetsk.Neljännen KHL-kauden alkua varjosti Lokomitv Jaroslavlin joukkueen lento-onnettomuus. Lentokone putosi pian nousun jälkeen. Joukkue oli matkalla Minskiin pelaaman kauden avausottelua. Koko joukkue kuoli onnettomuudessa. Kun uutinen onnettomuudesta saapui, avausottelu oli jo käynnissä. Kautta lykättiin viidellä päivällä. Jaroslavl joutui vetäytymään sarjasta, mutta palasi seuraavalle kaudelle.lähde?


=== NHL:n työsulkupelaajat (2012–2013) ===
Kaudella 2012–2013 otettiin käyttöön Nadežda Cup, joka on turnaus pudotuspeleistä ulosjääneille joukkueille. Voittajajoukkue sai varata ensimmäisenä KHL:n varaustilaisuudessa.NHL:n työsulun myötä KHL:ään lisättiin 16. syyskuuta 2012 sääntö, jonka mukaan yksi KHL-joukkue saisi hankkia enintään kolme NHL-pelaajaa, joista vain yksi saisi olla ulkomaalainen.  KHL:ssä pelasi kauden aikana yli 40 NHL-pelaajaa, joista suurin osa oli venäläisiä. Mestariksi kaudella 2012-13 selviytyi Dinamo Moskova.lähde?


=== Lev Praha Gagarin Cup -finaaleihin (2013–2014) ===
Kaudelle 2013–2014 liiga muuttuu jonkun verran, kun kaikki sen neljä divisioonaa ovat seitsemän joukkueen kokoisia. Konferensseja on yhä kaksi (läntinen ja itäinen), joissa molemmissa on 14 joukkuetta. Jokainen joukkue pelaa 54 ottelua, vähintään kaksi jokaista muuta vastaan.lähde?Tšekkiläinen Lev Praha teki KHL-historiaa yltämällä ensimmäisenä Venäjän ulkopuolisena joukkueena loppuotteluihin. Joukkue kuitenkin hävisi sarjan voitoin 4–3 venäläiselle Metallurg Magnitogorskille. Kauden päätteeksi Spartak Moskova vetäytyi sarjasta talousvaikeuksien vuoksi.lähde?


=== KHL levittäytyy Suomeen (2014–2015) ===
Ensimmäisenä suomalaisena jääkiekkoseurana KHL:ään liittyi Helsingin Jokerit kaudeksi 2014–2015. Jokerit selviytyi pudotuspelien toiselle kierrokselle, mutta putosi TsSKA Moskovalle otteluvoitoin 4-2. Jokereiden lopullinen sijoitus tulokaskaudellaan oli 6. ja mestariksi selviytyi SKA Pietari. Kauden päätteeksi Atlant Mytištši vetäytyi sarjasta talousvaikeuksien vuoksi.lähde?


=== Spartak palaa sarjaan (2015–2016) ===
Spartak Moskova palasi KHL:ään yhden kauden tauon jälkeen. Kaudella 2015-2016 Konferenssi- ja divisioonajaot sekä ottelumäärä pysyvät ennallaan, mutta otteluohjelman muodostamiseen tulee yksi merkittävä muutos.  Kaudella 2015-2016 kaikki joukkueet kohtaavat toisensa kertaalleen niin kotona kuin vieraissa. Pelkkä kaksinkertainen sarja tarkoittaisi 54 ottelua. Näiden lisäksi joukkueet pelaavat kuusi ylimääräistä peliä, joissa vastustajien perusteina ovat maantieteellisyys ja tietynlainen paikallispelien luonne. KHL käytti esimerkkinä TsSKA:n ja Spartakin kohtaamista. Myös pudotuspeleissä otteluohjelma kokee pienen muutoksen. Enää joukkueet eivät pelaa otteluita peräkkäisinä päivinä, kuten viime kaudella kahden ensimmäisen pudotuspelikierroksen alussa. Lisäksi läntinen ja itäinen konferenssi pelaavat pudotuspelejä vuoropäivinä, jotta kannattajilla on mahdollisuus seurata molempia puolia kaaviosta.lähde?


=== Kiinalainen KHL-seura (2016–2017) ===
Kesällä 2016 järjestettiin toistaiseksi viimeinen KHL:n varaustilaisuus. Ennen kautta KHL laajeni Kiinaan, kun Red Star Kunlun liittyi monikansalliseen liigaan kaudeksi 2016–2017.lähde?


=== 10-vuotisjuhlakausi (2017–2018) ===
KHL:n 10-vuotisjuhlakaudelle 2017–2018 otettiin käyttöön voittolaukauskilpailussa viisi laukaisukierrosta. Kauden aikana järjestettiin Helsingin Kaisaniemessä Jokereiden ja Pietarin SKA:n välinen ulkoilmaottelu, jossa rikottiin KHL:n yleisöennätys. Ottelua seurasi 17 645 silmäparia. Mestariksi kaudella selviytyi Ak Bars Kazan.lähde?Talousvaikeuksien vuoksi ennen kautta 2017–2018 kroatialaisseura Medveščak Zagreb vetäytyi KHL:stä. Medvescak palasi monikansalliseen EBEL-liigaan. Venäläisjoukkue Metallurg Novokuznetsk kärsi myös talousvaikeuksista, ja seura pudotettiin VHL:ään.


=== Jugra Hanti-Mansijsk ja Lada Toljatti jäävät pois (2018–2019) ===
KHL:n tulevaisuuden suunnitelmiin kuuluu sarjan joukkuemäärän vähentäminen ja sen vuoksi Jugra Hanti-Mansijsk ja Lada Toljatti pudotettiin VHL:ään. Pudotuksen syynä on sijoittuminen KHL rankingissa viimeisille sijoille. Rankingiin vaikuttaa mm. fanikulttuuri, urheilullinen menestys ja talous.lähde?


=== Slovan Bratislava jää pois (2019–2020) ===
Sarjan ainut slovakialainen joukkue Slovan Bratislava luopui sarjapaikastaan ennen kauden alkua talousvaikeuksien vuoksi. Slovan palasi kaudeksi 2019-20 Slovakian pääsarjaan pelaamaan. KHL-kausi 2019–2020 keskeytettiin maaliskuussa 2020 maailmanlaajuisen koronaviruspandemian takia. Loppukausi peruttiin kokonaan maaliskuun lopulla.


=== Koronakriisin jälkeinen aika (2020–2021) ===
Koronaviruspandemian vuoksi taloudellisen tukensa menettänyt Admiral Vladivostok vetäytyy sarjasta ainakin kaudeksi.Kaudella 2020–2021 otetaan käyttöön palkkakattojärjestelmä. Lisäksi kaukokaloita kavennetaan. Jatkossa sarjassa pelataan 26 tai 28 metriä leveillä kaukaloilla entisten 30 metriä leveiden sijasta.Kaudella 2021–2022 Pekingin talviolympialaisten jälkeen Venäjä hyökkäsi Ukrainaan. Dinamo Riika ja Helsingin Jokerit lähtivät kokonaan KHL:stä. Jokerit ilmoitti, että se ei osallistu kaudella pudotuspeleihin.. Spartak olisi ollut Jokereita vastassa pudotuspelien ensimmäisellä kierroksella, joten Spartak sai jatkaa pudotuspelien seuraavalle kierrokselle.


== Parhaat joukkueet kausittain ==


=== Yleisömäärät ===
Kokonais- ja keskimääräinen läsnäolo kausi, mukaan lukien pudotuspelit.


== Palkinnot ==
Kauden päätteeksi KHL järjestää NHL:n tyyliin palkintojenjakotilaisuuden, jossa palkitaan kauden mittaan menestyneet pelaajat, joukkueet ja valmentajat.


=== Joukkueiden palkinnot ===
Lokomotiv Cup, kauden avausottelun voittaja (ottelussa kohtaavat edellisen kauden kaksi parasta)
Gagarin Cup, mestari
Runkosarjan mestari
Vsevolod Bobrov -palkinto, eniten maaleja tehnyt joukkue


=== Henkilökohtaiset palkinnot ===
Pistepörssin voittaja
Paras puolustaja
Paras maalintekijä
"Alkuperäinen" -palkinto, jaetaan kauden nopeimman maalin tehneelle ja myöhäisimmän maalin tehneelle
Omistautuminen jääkiekolle, jaetaan veteraanipelaajalle, joka on eniten vaikuttanut omaan joukkueeseensa
Teräsmiespalkinto, jaetaan pelaajalle, joka on pelannut eniten otteluita viimeisen kolmen kauden aikana
Herrasmiespalkinto, jaetaan herrasmiesmäisestä pelaamisesta
Aleksei Tšerepanovin muistopalkinto, jaetaan kauden parhaalle tulokkaalle
Paras maalikolmikko, jaetaan eniten maaleja tehneelle ketjulle
Paras maalivahti
Kultainen maila, liigan arvokkain pelaaja
Pudotuspelien arvokkain pelaaja
Vuoden valmentaja
Valentin Syš -palkinto, paras toimitusjohtaja
Andrei Starovoitov -palkinto, paras tuomari
KHL:n tähdistökentällinen


== Joukkueet kaudella 2022–2023 ==
Sarjaan osallistuu 22 joukkuetta, jotka jaetaan kahteen konferenssiin, jotka taas jaetaan neljään divisioonaan. Divisioonat on nimetty neuvostojääkiekkolegendojen mukaan Bobrov, Tarasov, Harlamov ja Tšernyšov. Konferenssijako tuli kaudelle 2009–2010, jolloin myös joukkueet jaettiin divisiooniin maantieteellisen sijainnin mukaan.lähde?

* KHL-joukkueet Google Mapsissa


=== Entiset joukkueet ===
Himik Voskresensk, HK MVD, Jugra Hanty-Mansijsk, Lada Toljatti, Lev Poprad, Lev Praha, Donbass Donetsk, HK Atlant, Metallurg Novokuznetsk, KHL Medveščak Zagreb, HC Slovan Bratislava, Dinamo Riika ja Helsingin Jokerit. 


=== Areenat 2022–2023 ===
Areenat on järjestetty kapasiteetin mukaan suurimmasta pienimpään.lähde?
 Minsk-Arena (15 086 paikkaa) - Dinamo Minsk
 Pietarin jääpalatsi (12 300 paikkaa) - SKA Pietari
 TsSKA Arena (12 100 paikkaa) - TsSKA Moskova / Spartak Moskova
 Barys Arena (12 000 paikkaa) - Barys Astana
 Bolšoi-areena (12 000 paikkaa) - HK Sotši
 VTB Arena (12 000 paikkaa) - Dinamo Moskova
 Tatneft Arena (10 000 paikkaa) - Ak Bars Kazan
 Arena 2000 (8 905 paikkaa) - Lokomotiv Jaroslavl
 Ufa-Arena (8 400 paikkaa) - Salavat Julajev Ufa
 Arena Metallurg (7 705 paikkaa) - Metallurg Magnitogorsk
 Fetisov Arena (7 500 paikkaa) - Admiral Vladivostok
 Traktor Arena (7 500 paikkaa) - Traktor Tšeljabinsk
 Sibirin urheilukeskus (7 385 paikkaa) - Sibir Novosibirsk
 Platinum Arena (7 200 paikkaa) - Amur Habarovsk
 Tšerepovetsin jääpalatsi (6 065 paikkaa) - Severstal Tšerepovets
 Nogornyin viihdekeskus (5 600 paikkaa) - Torpedo Nižni Novgorod
 Balašiha Arena (5 525 paikkaa) - Avangard Omsk
 Sokolniki-urheilupalatsi (5 500 paikkaa) - Spartak Moskova
 Neftehimikin jääpalatsi (5 500 paikkaa) - Neftehimik Nižnekamsk
 Vitjazin jääurheilupalatsi (5 500 paikkaa) - HK Vitjaz
 KRK Uralets (5 500 paikkaa) - Avtomobilist Jekaterinburg
 Feiyangin luistelukeskus (4 800 paikkaa) - HC Red Star Kunlun


== Liigan piirteitä ==


=== Kaukalo ===
KHL-liigassa kaukalon pituus on 60 metriä ja leveys joko 26 tai 28 metriä. Uudistettu kaukalokoko otetaan käyttöön kaudella 2020–2021. 30 metriä leveitä kaukaloita nähdään ainoastaan Dinamo Riialla ja Kunlun Red Starilla, jotka myös siirtyvät kapeampaan kaukaloon kaudeksi 2021–2022. Peliä yritetään kaukalon kaventamisella kehittää nopeammaksi ja fyysisemmäksi.


=== Pelaajat ===
Koska seurat ovat pääosin entisestä Venäjän Superliigasta, suurin osa sarjan pelaajista on Venäjältä, vuonna 2012 yli 60 prosenttia pelaajista. KHL:n venäläisjoukkueet saavat kuitenkin peluuttaa otteluissa vain viittä ulkomaalaispelaajaa. Sen sijaan ulkomaalaisjoukkueiden ainoa rajoitus on peluuttaa vähintään viittä oman maan pelaajaa jokaisen pelin kokoonpanossa. KHL:ssä otettiin varaustilaisuus käyttöön vuonna 2009, mutta sen vaikutus on huomattavasti NHL:n vastaavaa pienempi. Aleksandr Radulovin sopimuskiista  KHL:n ja IIHF:n välillä toi esiin ongelmia yhtenäisten toimintasääntöjen tulkitsemisessa. Radulov oli tehnyt sopimuksen KHL:n kanssa  5. heinäkuuta ennen NHL:n ja muiden liigojen sopimusta 10. heinäkuuta 2008.lähde?Venäjän Ukrainaan 2022 tekemän hyökkäyksen aikana monet suomalaispelaajat ovat jättämässä KHL-seuransa. Venäläistaholta väitetään heitä painostetun.


=== Antidoping ===
KHL:ään on perustettu yksi tehokkaimmista antidopingsäännöksistä koko Venäjän urheilussa. Ohjelma noudattaa täysin Kansainvälisen antidopingtoimikunnan ja Kansainvälisen jääkiekkoliiton sääntöjä. KHL:n tarkoituksena ei ole ainoastaan noudattaa tiukkaa ja tinkimätöntä valvontaa vaan myös suojella urheilijoiden terveyttä ja antaa urheilijoille perehdytystä antidopingsäännöksistä, jotta urheilijat ymmärtäisivät omia oikeuksia ja velvollisuuksia dopingvalvonnassa. Dopingvalvontaa suoritetaan säännöllisesti runkosarja- ja pudotuspelien yhteydessä KHL:n ja Venäjän antidopingtoimikunnan yhteistyönä.


== Ennätykset ==
 


=== Yksittäisillä kausilla ===


=== Koko ajalta ===


== Lähteet ==