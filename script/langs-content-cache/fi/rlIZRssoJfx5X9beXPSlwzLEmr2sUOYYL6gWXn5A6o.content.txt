revision: 21378688
title: McDonnell Douglas CF-18 Hornet
url: https://fi.wikipedia.org/wiki/McDonnell_Douglas_F/A-18_Hornet


---

McDonnell Douglas F/A-18 Hornet on yhdysvaltalaisen McDonnell Douglasin (nykyään Boeing) valmistama kaksimoottorinen hävittäjä ja rynnäkkökone. F/A-18A ja C ovat yksipaikkaisia malleja, ja F/A-18B ja D kaksipaikkaisia.
F/A-18 Hornetia käyttävät muun muassa Yhdysvaltain laivasto ja merijalkaväki, NASA, Australian kuninkaalliset ilmavoimat (RAAF), Kuwaitin ilmavoimat, Sveitsin ilmavoimat, Malesian ilmavoimat, Kanadan ilmavoimat, Espanjan ilmavoimat ja Suomen ilmavoimat.


== Kehitys ja tuotanto ==
Vuoden 1973 jälkipuoliskolla Yhdysvaltain laivasto esitti vaatimukset uudeksi monikäyttöiseksi hävittäjäksi ja kevyeksi rynnäkkökoneeksi, minkä perusteella ilmailuteollisuudelle lähetettiin tarjouspyynnöt kesäkuussa 1974. Yhdysvaltain kongressi määräsi kuitenkin 28. elokuuta laivaston valitsemaan jommankumman Yhdysvaltain ilmavoimien kevyt hävittäjäkilpailun ehdokkaasta (General Dynamics YF-16 tai Northrop YF-17) laivaston uudeksi NACF-hävittäjäksi (engl. Navy Air Combat Fighter).


=== F/A-18A/B ===
McDonnell Douglasin ja Northropin yhdessä edelleen kehittämä YF-17 valittiin 2. toukokuuta 1975 NACF-kilpailun voittajaksi. Koneesta piti valmistaa kolme eri versiota: yksipaikkainen F-18 korvaamaan hävittäjänä F-4 Phantom II, yksipaikkainen A-18 korvaamaan rynnäkkökoneena A-7 Corsair II ja kaksipaikkainen TF-18A koulukoneeksi. Yksipaikkaisten F-18- ja A-18-koneiden ero rajoittui asekuormaan sekä avioniikkaan. TF-18A-kone oli yhtä taistelukykyinen kuin yksipaikkaiset, mutta sen sisäinen polttoainemäärä oli hieman pienempi. Suunnittelun tuloksena yksipaikkaisten ominaisuudet saatiin yhdistettyä F/A-18A:ksi ja taistelukykyinen kaksipaikkainen koulukone nimettiin uudelleen TF/A-18A:ksi ja edelleen F/A-18B:ksi.Esitellyn koneen voimanlähteenä oli kaksi General Electric F404-GE-400. Tutkaksi valittiin Hughes AN/APG-65. Omasuojana koneessa oli kaksi Sidewinder-ohjusta ja 20 millimetrin M61-kanuuna. Kone kykeni kuljettamaan rynnäkkökoneena Sparrow-ohjuksia sekä erilaisia pommeja.Marraskuussa 1975 General Electric vastaanotti tarjouksen F404-moottoreiden kehittämisestä ja tammikuussa 1976 McDonnell Douglas sai tilauksen yhdeksästä yksipaikkaisesta ja kahdesta kaksipaikkaisesta esisarjan koneesta. Koneiden ensilennon piti olla heinäkuussa 1978. Kehitys prototyypistä tuotantokoneeksi vaati kuitenkin suunniteltua enemmän aikaa ja ensimmäinen tilatuista koneista (BuNo 160775) valmistui St. Louisin tehtaalta 13. syyskuuta 1978. Jack E. Krings teki koneella ensilennon 18. marraskuuta Lambert Fieldissä.Tammikuussa 1979 pääosa koelennoista mukaan lukien laivaston vastaanotto ja viralliset hyväksyntälennot oli suoritettu laivaston Patuxent Riverin koelentokeskuksessa. Lentotukialustestit aloitettiin kolmannella valmistuneella koneella (BuNo 160777) USS Americalla Virginia Capen edustalla 30. lokakuuta.


=== F/A-18C/D ===
Myöhemmin esiteltiin C- ja D-mallit, jotka ovat yksi- ja kaksipaikkaiset uudemmat versiot. Kaksipaikkaista D-mallia käytetään tiedusteluun, tactical air control ja forward air control -tehtäviin Yhdysvaltain laivastossa. Tila takaohjaamolle on saatu avioniikan uudelleensijoituksella ja kuusi prosenttia pienemmällä polttoainesäiliöllä. Kaksipaikkaisia malleja käytetään etupäässä koulutukseen, mutta ne ovat myös täysin taistelukykyisiä ja varustelultaan samanlaisia yksipaikkaisten koneiden kanssa.


=== F/A-18E/F Super Hornet ===
F/A-18E/F Super Hornet on Yhdysvaltain laivaston käyttämä vuonna 1999 käyttöönotettu edelleen kehitetty hävittäjämalli, joka on kehitetty C/D-mallien Hornetista. E-malli on yksipaikkainen ja F-malli kaksipaikkainen. Käytännössä Super Hornet on eri konemalli kuin alkuperäinen F/A-18.  Super Hornet on kookkaampi kuin aiempi malli (suluissa C/D-malli):

Pituus: 18,31 m (17,1 m)
Kärkiväli: 13,62 m (12,3 m)
Korkeus: 4,88 m (4,7 m)
Siipipinta-ala: 46,5 m² (38 m²)Super Hornet suuremman kokonsa puolesta mahdollistaa suuremman polttoainekuorman kantamisen sisäisesti sekä ulkoisesti useamman lisäsäiliön käyttämisen samanaikaisesti.
Boeing F/A-18 Super Hornet oli yksi HX-hävittäjähankkeen ehdokkaista F/A-18 Hornetin seuraajaksi Suomen Ilmavoimille mutta se hävisi Lockheed Martin F-35 Lightning II:lle.


=== Northrop F-18L ===
Northrop ehdotti vientimallia F-18L, jossa tukialuskäyttöön tarkoitettuja ominaisuuksia on karsittu:
taittuvat siivet korvattu kiinteillä
ilmanottoaukoista asepaikka siirretty siipeen
laskeutumistelineiden korvaaminen F-16:sta käytetyllä vahvistamattomalla mallilla


=== NASAn käyttämät mallit ===

Vuonna 1985 laivasto siirsi viisi F/A-18A:ta (BuNo 160777, 160778, 160780, 160782 ja 160785), F/A-18B (BuNo 160781) ja kaksi esisarjan F/A-18A:ta (BuNo 161121 ja 161251) NASAlle. Koneita käytettiin Ames-Dryden Flight Research Facilityssä tutkittaessa erilaisia lentotiloja. Näiden lisäksi Nasa käytti saamiaan koneita erilaisissa tutkimusprojekteissa, joista ensimmäinen oli maaliskuussa 1987 alkanut lentokoneen ympäristön ilmavirtauksia suurissa kohtauskulmissa ja suihkuvirtauksen ohjauksen vaikutuksia tutkinut High Alpha -ohjelma.


==== X-53 ====
X-53 Active Aeroelastic Wing (AAW), NASA:n käyttämä tutkimus- ja teknologiademonstraatiokone.


== Käyttö ==
F/A-18 todettiin palveluskelvolliseksi Patuxent Riverin koelentokeskuksessa tehtyjen koelentojen ja niitä seuranneiden Point Mugussa VX-4:ssä ja China Lakessa VX-5:ssä tehtyjen operatiivisten testien päätyttyä. Koneiden sijoittaminen koulutus- ja taisteluyksiköihin alkoi Yhdysvaltain laivaston hävittäjä- ja rynnäkkölaivue VFA-125:stä, joka oli perustettu Kalifornian NAS Lemooressa 13. marraskuuta 1980. Laivue vastaanotti ensimmäiset koneensa kolme kuukautta myöhemmin. Aluksi laivue keskittyi F-4 ja A-7 koneilla lentäneiden koulutukseen, mikä vaihtui myöhemmin uusien lentäjien tyyppikoulutukseen. Myöhemmin perustettiin koulutustehtäviin itärannikolle NAS Cecil Fieldiin Floridaan VFA-106 ja merijalkaväelle MCAS El Toroon Kaliforniaan VMFAT-101.Ensimmäiset operatiiviset laivueet olivat merijalkaväen VMFA-314 ja VMFA-323 MCAS El Torossa, mitkä vastaanottivat koneensa tammikuussa ja maaliskuussa 1983. Laivaston A-7E-konein varustetut rynnäkkölaivueet NAS Lemooressa VA-113 ja VA-25 nimettiin uudelleen VFA-113:ksi ja VFA-25:ksi ennen uudelleen varustamista Horneteilla syksyllä 1983. Tämän jälkeen Hornetit vaihdettiin kaikkiin merijalkaväen (VMFA-115, -122, -212, -232, -235, -251, -312, -333, -451 ja 531) ja kahteen laivaston F-4 laivueeseen (VFA-151 ja -161) sekä kahteentoista laivaston A-7 laivueeseen (VFA-15, -81, -82, -83, -86, -87, -131, -132, -136, -137, -146 ja -147). Ensimmäisen kerran osallistui F/A-18C kalustolla partiomatkaan, kun VFA-82 ja VFA-86 sijoitettiin USS Americalle elokuussa 1989.Laivaston reservin lentoyksiköihin aloitettiin kaluston sijoittaminen lokakuussa 1985 ja vuoden 1989 puoleenväliin mennessä oli kalustettu VFA-203, -303 ja -305. Ensimmäinen yksikkö, joka vastaanotti yötoimintaan kykenevät F/A-18D Hornetit korvaamaan Grumman A-6E -koneet, oli toukokuussa 1990 VMFA(AW)-121 MCAS El Torossa Arizonassa. Merijalkaväen reservilaivueet VMFA-112 ja VMFA-321 vaihtoivat F-4S-koneet Horneteihin vuoden 1990 alusta alkaen.


=== Kuwait ===
Kuwait tilasi 32 F/A-18C:tä ja kahdeksan kaksipaikkaista F/A-18D:tä, joilla se varusti Ahmed Al Jaberin lentotukikohtaan sijoitetut 9. ja 25. hävittäjälaivueet sekä 61. koulutuslentolaivueen.


=== Australia ===
Vuonna 1981 Australian ilmavoimat tilasi 57 F/A-18A:ta ja 18 F/A-18B:tä. Ilmavoimat vastaanotti koneet vuosina 1984–1990. Niillä on kalustettu kolme 16 koneen hävittäjälaivuetta sekä koulutusyksikkö.


=== Kanada ===
Kanada tilasi 98 F/A-18A:ta, jotka nimettiin CF-188A:ksi ja tunnetaan kansanomaisesti myös nimellä CF-18A. Tilaukseen kuului myös 40 F/A-18B:tä, jotka vastaavasti tunnetaan nimillä CF-188B ja kansanomaisesti CF-18B.


=== Suomi ===
Suomi tilasi 57 F-18C:tä ja seitsemän F-18D:tä. Koneet luovutettiin ilmavoimille marraskuusta 1995 elokuuhun 2000. Niillä on varustettu laivue sekä Lapin että Karjalan lennostoissa. Hankintavaiheessa Suomea rajoitti vielä Pariisin rauhansopimuksen rajoitteet joten koneiden varustelusta ja aseistuksesta oli karsittu hyökkäystointaan liittyviä ominaisuuksia. Myöhemmin päivityksissä Suomen koneet päivitettiin F/A-versioiksi.


=== Sveitsi ===
Sveitsi osti 26 F/A-18C:tä ja kahdeksan F/A-18D:tä, jotka toimitettiin tammikuusta 1996 joulukuuhun 1999. Koneet on sijoitettu kolmeen hävittäjälaivueeseen.


=== Malesia ===
Malesian ilmavoimien 18. laivueessa on kahdeksan F/A-18D:tä.


=== Espanja ===
Espanja tilasi 1983 kaikkiaan 60 EF-18A:ta ja kaksitoista kaksipaikkaista EF-18B:tä. Koneet luovutettiin ilmavoimille marraskuusta 1985 heinäkuuhun 1990. Niiden tyyppimerkintänä on Espanjan ilmavoimissa C.15 ja CE.15. Espanjan kahdentoista lisäkoneen optiota ei rahoitusvaikeuksien vuoksi lunastettu.


== Käytöstä poistaminen ==
Suomi suunnittelee poistavansa Hornetinsa käytöstä vuosina 2025–2030; Yhdysvallat suunnittelee lopettavansa niiden käytön 2030; Kanada vuonna 2032; Espanja vanhimpien mallien osalta 2025 ja uudempien 2035; Sveitsi 2030; Malesia 2035 ja Kuwait 2020-luvulla.


== Tekniset tiedot (F/A-18C/D) ==
Lähde: U.S. Navy fact file, Frawley Directory, Great Book
Yleiset ominaisuudet

Miehistö: 1 (F/A-18C), 2 (F/A-18D)
Pituus: &&&&&&&&&&&&&017.07000017,07 m
Kärkiväli: &&&&&&&&&&&&&011.043000011,43 m
Korkeus: &&&&&&&&&&&&&&04.06700004,67 m
Siipipinta-ala: &&&&&&&&&&&&&038.&&&&0038 m²
Tyhjäpaino: &&&&&&&&&&010680.&&&&0010 680 kg
Lentopaino: &&&&&&&&&&016850.&&&&0016 850 kg
Suurin lentoonlähtöpaino: &&&&&&&&&&023541.&&&&0023 541 kg
Polttoainemäärä: 4 930 l
Voimalaite: &&&&&&&&&&&&&&02.&&&&002 × General Electric F404-GE-402 jälkipolttavaa ohivirtausmoottoria; &&&&&&&&&&&&&048.020000048,2 kN  per moottori kuivana, &&&&&&&&&&&&&079.020000079,2 kN jälkipolttimellaSuoritusarvot

Suurin nopeus: &&&&&&&&&&&01915.&&&&001 915 km/h (Mach &&&&&&&&&&&&&&01.08000001,8) 12 190 metrissä
Lentomatka: &&&&&&&&&&&03700.&&&&003 700 km lisäsäiliöiden kanssa korkealla, 740 km hävittäjätehtävä; noin 1 000 km rynnäkkötehtävä
Siirtolentomatka: &&&&&&&&&&&03330.&&&&003 330 km
Lakikorkeus: &&&&&&&&&&015000.&&&&0015 000 m
Nousukyky: &&&&&&&&&&&&0254.&&&&00254 m/s
Siipikuormitus: &&&&&&&&&&&&0454.&&&&00454 kg/m²
Teho-painosuhde: 0.00,96 (1,13 normaalilentopainolla ja 50 % polttoainevaroilla)AseistusTykit
1 × 20 mm M61 Vulcan kiinteä Gatling-tykki (578 ammusta)
Pommit
B61-ydinpommi 
JDAM
Paveway-sarjan laser-ohjattuja pommeja
Mk 80 -sarjan ohjaamattomia rautapommeja
CBU-78 Gator
CBU-87
CBU-97
Mk 20 Rockeye II
Raketit:
70 mm Hydra 70 -raketteja
127 mm Zuni-raketteja
Ohjukset:
Ilmasta-ilmaan:
4 × AIM-9 Sidewinder tai 4 × AIM-132 ASRAAM tai 4 × IRIS-T tai 4 × AIM-120 AMRAAM ja
2 × AIM-7 Sparrow tai 2 × AIM-120 AMRAAM
Ilmasta-maahan:
AGM-65 Maverick
AGM-84H/K SLAM-ER
AGM-88 HARM
AGM-154 JSOW
AGM-158 JASSM
Taurus KEPD 350
Meritaistelu:
AGM-84 Harpoon
SUU-42A/A soihtupodi tai
ECM-podi (Electronic countermeasures) tai
AN/AAS-38 Nite Hawk -tähtäyslaite (vain US Navy), aitotaan korvata AN/ASQ-228 ATFLIR -tähtäyslaitteella tai
Litening -tähtäyslaite (USMC, Australian ilmavoimat, Espanjan ilmavoimat ja Suomen ilmavoimat) tai
maksimissaan 3 × 1 200 litran Sargent Fletcher pudotettavaa polttoainesäiliötä siirtolennoille tai pidemmän toiminta-ajan saavuttamiseksiAvioniikka
Hughes APG-73-tutka
ROVER-antenni (Remotely Operated Video Enhanced Receiver)


== Lähteet ==


== Aiheesta muualla ==

F/A-18 Hornet strike fighter Yhdysvaltain laivaston sivusto.  Arkistoitu 11.1.2014.  Viitattu 25.4.2009. 
The Hornet’s ten years in service Ilmavoimien sivusto.  Arkistoitu 14.4.2009.  Viitattu 27.4.2009. (englanniksi)
Yle: Hornet-onnettomuudet Suomessa vuodesta 1996 lähtien
Ylen Elävä arkisto: Hornet uudisti ilmavoimat
Ylen Elävä arkisto: Frankenplane ja muita Suomen Hornet-onnettomuuksia