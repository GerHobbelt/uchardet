revision: 21457189
title: Taitoluistelun maailmanmestaruuskilpailut
url: https://fi.wikipedia.org/wiki/Taitoluistelun_maailmanmestaruuskilpailut


---

Taitoluistelun maailmanmestaruuskilpailut on Kansainvälisen luisteluliiton (engl. International Skating Union, ISU) vuosittain järjestämä urheilutapahtuma, jossa kilpaillaan kolmessa taitoluistelun osalajissa, naisten ja miesten yksinluistelussa, pariluistelussa ja jäätanssissa.Taitoluistelun maailmanmestaruuskilpailuja on järjestetty vuodesta 1896 alkaen, jolloin ne järjestettiin Pietarissa, Venäjän keisarikunnan pääkaupungissa. MM-kilpailujen alkuaikoina maailmanmestaruudesta kilpailivat vain miehet. Naisten yksinluistelu oli ensimmäistä kertaa kisaohjelmassa vuonna 1906, jolloin kilpailut järjestettiin Sveitsin Davosissa. Pariluistelu on ollut kisaohjelmassa vuodesta 1908 ja jäätanssi vuodesta 1952.MM-kilpailut ovat jääneet väliin viitenätoista vuonna. Vuosina 1915–1921 niitä ei järjestetty ensimmäisen maailmansodan vuoksi ja vuosina 1940–1946 toisen maailmansodan vuoksi. Vuonna 1961 kilpailut peruttiin  vakavan lento-onnettomuuden vuoksi. Sabena-lentoyhtiön lennon 548 syöksyttyä maahan Brysselissä 15. helmikuuta 1961, surmansa sai yhteensä 73 ihmistä, mukana Prahan MM-kilpailuihin matkalla ollut Yhdysvaltain taitoluistelujoukkue. 
Yksittäisistä maista MM-kilpailut on järjestetty useimmin Sveitsissä, jossa on kilpailtu yhteensä 16 kertaa mutta joinakin vuosina pelkästään miesten, naisten tai parien kilpailussa. Davos on ollut isäntäkaupunki 11 kertaa, Geneve kahdesti sekä Sankt Moritz, Zürich ja Lausanne kerran. Ruotsissa on kilpailtu 15 kertaa, Saksassa ja Yhdysvalloissa 13 kertaa sekä Kanadassa kymmenen kertaa. Saksan kaupungeista  Berliini on ollut isäntänä kuudesti ja Yhdysvaltain kaupungeista Colorado Springs viidesti.
Miesten yksinluistelussa eniten maailmanmestaruuksia voittanut urheilija on ruotsalainen Ulrich Salchow, joka voitti vuosina 1901–1905 ja 1907–1911 kymmenen maailmanmestaruutta. Muita yksinluistelussa menestyneitä miehiä ovat muun muassa seitsemän kertaa maailmanmestaruuden voittanut itävaltalainen Karl Schäfer, viisi kertaa mestaruuden voittanut yhdysvaltalainen Dick Button sekä neljä kertaa maailmanmestaruuden voittaneet itävaltalainen Willy Böckl, yhdysvaltalainen Hayes Alan Jenkins, yhdysvaltalainen Scott Hamilton, kanadalainen Kurt Browning ja venäläinen Aleksei Jagudin. Naisista menestynein yksinluistelija on norjalainen Sonja Henie, joka voitti vuosina 1927–1936 kymmenen yksinluistelun maailmanmestaruutta. Muita yksinluistelussa menestyneitä naisia ovat muun muassa viisi mestaruutta voittaneet itävaltalainen Herma Szabo, yhdysvaltalainen Carol Heiss ja yhdysvaltalainen Michelle Kwan sekä neljä mestaruutta voittaneet unkarilainen Lily Kronberger ja saksalainen Katarina Witt.


== Mitalistit ==


=== Miesten yksinluistelu ===
(Aluksi avoin miehille ja naisille)


=== Naisten yksinluistelu ===


=== Pariluistelu ===


=== Jäätanssi ===


== Lähteet ==


== Aiheesta muualla ==
Kansainvälisen luisteluliiton ISUn verkkosivut