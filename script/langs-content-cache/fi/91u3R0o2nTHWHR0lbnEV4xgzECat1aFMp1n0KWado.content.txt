revision: 21600849
title: Nolan North
url: https://fi.wikipedia.org/wiki/Nolan_North


---

Nolan Ramsay North (s. 31. lokakuuta 1970 New Haven, Connecticut, Yhdysvallat) on yhdysvaltalainen näyttelijä, joka tuli tunnetuksi Cris Ramseyn roolista televisiosarjasta General Hospital. Sittemmin hän on tultu tuntemaan lukuisista äänirooleista videopeleissä ja animaatiosarjoissa.


== Elämäkerta ==
North pelasi collegessa baseballia, mutta joutui lopettamaan pelaamisen olkapäävamman vuoksi. Valmistumisensa jälkeen hän työskenteli muun muassa toimittajana ennen kuin siirtyi opiskelemaan teatteria ja komiikkaa New Yorkiin, mistä North jatkoi Kaliforniaan pyrkiäkseen näyttelijäksi.


=== Näyttelijänä ===
Uransa alkuvaiheessa North esiintyi televisiosarjoissa, kuten Port Charles, General Hospital ja Mullan alla. Näiden jälkeen hän on keskittynyt enemmän ääninäyttelemiseen erityisesti videopeleissä. Ääniroolien ohella North on tehnyt edelleen muutamia vierailevian rooleja televisiosarjoissa, kuten Ruma Betty, C.S.I. Miami ja Dirty Sexy Money.


=== Ääninäyttelijänä ===
North päätyi ääninäyttelemisen pariin sattuman kautta ja teki ensimmäisen ääniroolinsa videopeliin Interstate '82 vuonna 1999. Seuraavan kerran häntä kuultiin kalan roolissa samannimiseen elokuvaan perustuvassa videopelissä The Cat in the Hat. Ensimmäiset roolit North teki animaatioon vuonna 2006 The Grim Adventures of Billy & Mandy ja Ben 10 sekä animaatioelokuvassa Ultimate Avengers. Vuonna 2007 North tunnetaan myös elokuvasta TMNT, jossa hän toimi Raphaelin äänenä. Samana vuonna North antoi äänensä Uncharted: Drake’s Fortunen päähahmolle Nathan Drakelle. Hän ääninäyttelee Drakea myös pelin jatko-osissa Among Thieves (josta North huomioitiin Spike Video Game Awards -ehdokkuudella vuonna 2009) ja Drake’s Deception. North on myös animaatiossa Wolverine and the X-Men Kykloopin ääniroolissa. Häntä kuultiin vuonna 2009 Deadpoolin äänenä hahmon ensimmäisessä esiintymisessä animaationa elokuvassa Hulk vs. North koe-esiintyi myös Mikki Hiiren ääniroolia varten sen jälkeen, kun hahmon ääninäyttelijä Wayne Allwine kuoli. North teki yhteensä yksitoista vierailua koe-esiintyessään roolia varten, joka lopulta meni Bret Iwanille.Syksyllä 2009 Top of the Limit -sivusto listasi Northin kymmenenneksi, laatimassaan kymmenen parhaan videopelien ääninäyttelijän luettelossa.Hän on voittanut The Game Awards -palkinnon Best Performance -kategoriassa roolistaan Nathan Drakena pelissä Uncharted 4: A Thief’s End.


== Filmografia ==


=== Elokuvat ===


=== Televisiosarjat ===


=== Ääninäyttely videopeleissä ===


== Lähteet ==


== Aiheesta muualla ==

The NOLAN NORTH Home Page
Nolan North TV.comissa (englanniksi)
About.com
Nolan North Voice Chasersissa (englanniksi)