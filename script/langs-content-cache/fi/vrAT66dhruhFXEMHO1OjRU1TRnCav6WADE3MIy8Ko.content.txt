revision: 21312997
title: Chiedozie Ogbene
url: https://fi.wikipedia.org/wiki/Chiedozie_Ogbene


---

Chiedozie Ogbene (s. 1. toukokuuta 1997 Lagos, Nigeria) on nigerialais-irlantilainen jalkapalloilija, pelipaikaltaan laitahyökkääjä. Hän edustaa Englannin mestaruussarjassa pelaavaa Rotherham Unitedia. Hän on pelannut Irlannin maajoukkueessa vuodesta 2021.Nigeriassa syntynyt Ogbene muutti vanhempiensa mukana Irlantiin vuonna 2005. Hän edusti Irlannin pääsarjassa Cork Cityä ja Limerickiä. Vuonna 2016 hän voitti Cork Cityn joukkueessa Irlannin cupin. Tammikuussa 2018 Ogbene siirtyi Englantiin, jossa hän on edustanut mestaruussarjassa Brentfordia, lainasopimuksella kakkosliigassa Exeter Cityä sekä elokuusta 2019 alkaen ykkösliigassa ja mestaruussarjassa Rotherham Unitedia.Ogbene pelasi Irlannin maajoukkueessa ensimmäisen kerran kesäkuussa 2021 ystävyysottelussa Unkaria vastaan. Hän on pelannut helmikuun 2023 loppuun mennessä 13 maaottelua, joissa hän on ollut kahdeksan kertaa avauskokoonpanossa. Maaotteluista kolme on kuulunut MM-kisojen karsintaan ja neljä Kansojen liigaan. Ogbene on tehnyt maaotteluissaan kolme maalia: lokakuussa 2021 MM-karsinnassa Azerbaidžania, marraskuussa 2021 MM-karsinnassa Luxemburgia ja maaliskuussa 2022 ystävyysottelussa Belgiaa vastaan.


== Lähteet ==