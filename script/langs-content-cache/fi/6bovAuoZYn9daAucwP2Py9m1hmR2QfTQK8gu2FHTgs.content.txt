revision: 20374045
title: "Kalle M\xE4\xE4tt\xE4 (maaherra)"
url: https://fi.wikipedia.org/wiki/Kalle_M%C3%A4%C3%A4tt%C3%A4_(maaherra)


---

Kaarle (Kalle) Nikolai Määttä (1. elokuuta 1900 Oulu – 31. lokakuuta 1985 Oulu) oli suomalainen kansanedustaja ja Oulun läänin maaherra.Vuonna 1918 Määttä osallistui Suomen sisällissotaan valkoisten joukoissa ja Viron vapaussotaan. Hän kirjoitti ylioppilaaksi Oulun lyseosta 1920, opiskeli Helsingin yliopistossa ja valmistui maatalous- ja metsätieteiden kandidaatiksi vuonna 1927.Maalaisliittoa edustanut Määttä valittiin eduskuntaan Oulun läänin vaalipiiristä vuoden 1939 eduskuntavaaleissa. Hän oli eduskunnassa vain yhden kauden eli vuoteen 1945 asti. Määttä valittiin Oulun läänin maaherraksi 1949 ja hän toimi virassa vuoteen 1967 asti. Hän vaikutti keskeisesti Oulun yliopiston perustamiseen.


== Lähteet ==


== Kirjallisuutta ==
Mäkinen, Riitta: ”Määttä, Kalle (1900–1985)”, Suomen kansallisbiografia, osa 6, s. 831–832.   Helsinki: Suomalaisen Kirjallisuuden Seura, 2005. ISBN 951-746-447-9.  Teoksen verkkoversio.