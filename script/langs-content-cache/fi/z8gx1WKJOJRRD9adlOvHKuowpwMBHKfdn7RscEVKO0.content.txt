revision: 21579511
title: "P\xE4ivien viem\xE4\xE4"
url: https://fi.wikipedia.org/wiki/P%C3%A4ivien_viem%C3%A4%C3%A4


---

Päivien viemää (Days of our Lives) on yksi pitkäaikaisempia ja suosituimpia yhdysvaltalaisia iltapäivän saippuaoopperoita. 


== Tausta ==
Televisiosarjan ensimmäinen jakso esitettiin yhdysvaltalaisella NBC-televisiokanavalla 8. marraskuuta 1965. Sarjaa on syndikoitu monissa maissa ympäri maailmaa.Sarjan loi pariskunta Ted ja Betty Corday Irna Phillipsin kanssa ja monet ensimmäisten jaksojen käsikirjoituksista kirjoitti William J. Bell. Päivien viemää on toiseksi pisimpään pyörinyt käsikirjoitettu televisiosarja Yhdysvalloissa. Pitempään on vain pyörinyt General Hospital, jonka ensimmäinen jakso esitettiin vuonna 1963. Päivien viemää on neljännellä sijalla luettelossa jaksojen lukumäärän mukaan. Edellä ovat Guiding Light, As the World Turns ja General Hospital. Sarjan 10 000. jakso esitettiin 21. helmikuuta 2005. Tammikuussa 2014 sarjasta solmittiin kaksivuotinen jatkosopimusn NBC:n kanssa, joten se jatkuu ainakin vuoteen 2016 asti. Tammikuussa 2013 Yhdysvalloissa esitettiin  sarjan 12 000. jakso.
Päivien viemää kertoo kuvitteellisen Salem-nimisen pikkukaupungin asukkaista ja heidän elämästään. Sarjan ytimessä ovat Hortonin ja Bradyn suvut. Useita muita sukuja on lisätty sarjaan ja monet niistä esiintyvät yhä siinä. Hortonin perheen matriarkka Frances Reid kuului sarjan näyttelijöihin sen alkamisesta asti kuolemaansa vuonna 2010 saakka, joskin hän esiintyi sarjassa viimeisen kerran vuonna 2007. Maggie Hortonia esittävä Suzanne Rogers on sarjan pisimpään mukana ollut hahmo. Hän on esiintynyt sarjassa 37 vuotta, enemmän tai vähemmän ensimmäisestä esiintymisestään vuonna 1973 saakka. Useista sarjan näyttelijöistä on tullut kuuluisuuksia ja monet ovat siirtyneet sarjoihin Kauniit ja rohkeat tai Tunteita ja tuoksuja.
Sarjaa on parodioitu muun muassa sitcom-televisiosarjassa Frendit. Jotkut sarjan näyttelijöistä myös vierailivat Frendeissä, kuten Kristian Alfonso, Roark Critchlow, Matthew Ashford, Kyle Lowder ja Alison Sweeney.Suomessa sarjaa alettiin esittää vuonna 2003, vuoden 2001 jaksoilla. Sarja jäi Suomessa yli puolen vuoden tauolle 31. toukokuuta 2010, mutta palasi Nelosen ohjelmistoon taas 27. joulukuuta, jolloin vuoden 2008 jaksot alkoivat. Viimeisin Suomessa esitetty jakso näytettiin 26. elokuuta 2011, jolloin Suomessa oli menty yli puolivälin tuotantokaudesta 2008. Nelosen katsojapalvelun mukaan sarja ei jatka kanavan ohjelmistossa.


== Tarina ==


=== Tapahtumapaikka ===
Sarjan tapahtumapaikka on kuvitteellinen Salem-niminen kaupunki Yhdysvaltojen Keskilännessä. Yhdysvalloissa on myös useita todellisia Salem-nimisiä kaupunkeja. Illinois’n osavaltiossa sijaitsevassa Salemissa pidetään vuosittain festivaalit, joilla käy vierailemassa useita televisiosarjan näyttelijöitä.
Sarjan Salemilla on monia oikean suurkaupungin tuntomerkkejä. Siellä toimivat monikansalliset yhtiöt Titan Industries ja Basic Black, Mythic Incorporated, samoin kuin yliopisto ja kansallinen lentokenttä. Kaupungissa on vuosien saatossa ollut useita outoja tapahtumia. Siellä on muun muassa ollut vakoilijoita ja järjestäytynyttä rikollisuutta. Vuonna 2003 kaupunkia koetteli sarjamurhaaja.


=== Tarinan alku: ensimmäinen jakso ===
Sarjan ensimmäisen jakson päähenkilö on teini-ikäinen Julie Olson, joka varastaa minkkiturkin tavaratalosta ja valehtelee nimekseen Julie Horton. Tohtori Tom Horton ja hänen poikansa Mickey joutuvat menemään poliisiasemalle selvittämään asiaa. Kotona Tomin vaimo Alice murehti, että kaikki hänen lapsensa jättävät hänet, tytär Marie oli menossa naimisiin Tony Merrittin kanssa.


=== 2000-luku ===
2000-luvulta eteenpäin sarjassa on alettu keskittyä yhä enemmän nuoriin hahmoihin. Katsojalukujen ollessa kaikkien aikojen alimmat ja NBC:n uhatessa lopettaa sarjan James Reilly palasi pääkäsikirjoittajaksi vuonna 2003. Hänen tehtävään oli palauttaa sarjan katsojaluvut. Hänen keksintönsä oli kyseenalainen Salemin sarjamurhaaja-juoni.


== Palkinnot ==
Sarja on palkittu moneen kertaan, mukaan lukien Daytime Emmy -palkinnolla parhaasta draamasarjasta vuonna 1978 ja 2013 sekä Writers Guild of America -palkinnolla parhaasta päivädraamasta vuosina 2000 ja 2013.
Myös sarjan näyttelijät ovat saaneet palkintoja: Macdonald Carey (Dr. Tom Horton) voitti parhaan miesnäyttelijän palkinnon vuonna 1974 ja 1975, Susan Flannery (Laura Horton) parhaan naisnäyttelijän palkinnon vuonna 1975, Suzanne Rogers (Maggie Horton) ja Leann Hunley (Anna DiMera) parhaan naissivuosan palkinnot vuosina 1979 ja 1986 sekä Billy Warlock (Frankie Brady) parhaan nuorisonäyttelijän palkinnon vuonna 1988.


== Alkukappale ja -tunnus ==
Sarjan alkutunnus on vaihtunut monta kertaa, mutta tunnuskappale on pysynyt samana: "Kuin tiimalasin hiekka ehtyy, on elämämmekin päivien viemää" (''Like sands through the hourglass, so are the days of our lives"). Vuodesta 1966 lähtien äänenä on toiminut Macdonald Carey (1913–1994), joka näytteli sarjassa Dr. Tom Hortonia. Hän kuoli keuhkosyöpään.


=== Nykyiset näyttelijät (Suomen jaksojen mukaan) ===


== Lähteet ==


== Aiheesta muualla ==
Päivien viemää Internet Movie Databasessa. (englanniksi)
Salemin asukkaat – sarjan epävirallinen suomalainen fanisivusto