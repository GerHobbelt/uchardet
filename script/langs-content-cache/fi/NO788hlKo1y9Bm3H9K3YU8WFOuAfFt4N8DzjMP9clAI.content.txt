revision: 21526937
title: Axel Ottosson
url: https://fi.wikipedia.org/wiki/Axel_Ottosson


---

Frans Axel Ottosson (s. 19. huhtikuuta 1996 Uumaja, Ruotsi) on ruotsalainen jääkiekkoilija, joka pelaa SM-liigajoukkue KooKoossa. Hän on pelipaikaltaan keskushyökkääjä, mutta Ottosson osaa pelata myös laidassa.


== Ura ==


=== Seuraura ===
Ottosson on IF Björklövenin kasvatti. Hän toimi kaudella 2011–2012 seuran U16-joukkueen varakapteenina. Ottosson oli U16 SM:ssä Björklövenin paras pistemies ja syöttäjä tehoilla 4+6=10. Kaudeksi 2012–2013 hän siirtyi MODO Hockeyn J18-joukkueeseen. Ottosson oli J18 Elitissä tehoilla 18+24=42 joukkueen paras syöttäjä ja hän jakoi sisäisen pistepörssin voiton Robin Byströmin kanssa. J18 Allsvenskanissa Ottosson jakoi MODO:n sisäisen pistepörssin voiton Lucas Ekeståhl Jonssonin kanssa tehoilla 7+14=21, kuten myös pudotuspeleissä Simon Engströmin kanssa tehoilla 2+4=6. Joukkueen kausi päättyi hopeaan. Ottosson pelasi osan kaudestaan myös MODO:n J20-joukkueessa, jossa hän voitti J20 SuperElitin hopeaa. Kaudella 2013–2014 Ottosson voitti J18 Allsvenskanin mestaruuden.Kaudella 2014–2015 Ottosson jakoi tehoilla 18+26=44 MODO Hockeyn J20-joukkueen sisäisen pistepörssin toisen sijan Kristian Jakobssonin ja Lucas Ekeståhl Jonssonin kanssa edellään Linus Sandin. Kolmikko jakoi koko J20 SuperElitin pistepörssin kymmenennen sijan Örebro HK:n Rasmus Fyrpihlin ja Rögle BK:n Erik Santessonin kanssa. Ottosson debytoi samalla kaudella myös seuran SHL-joukkueessa, jossa hän pelasi 11 runkosarjaottelua tehden yhden maalin. Ottosson teki SHL-debyyttinsä 1. marraskuuta 2014 vieraissa HV71:tä vastaan. Hän sai ottelussa jääaikaa 1.33 minuuttia. SHL-uransa avausmaalin Ottosson teki seitsemännessä ottelussaan 26. joulukuuta 2014 Växjö Lakers HC:tä vastaan. Huhtikuussa 2015 hän teki MODO:n kanssa kaksivuotisen SHL-sopimuksen. Syyskuussa seura lainasi Ottossonin Ruotsin toiseksi korkeimmalle sarjatasolle HockeyAllsvenskan-joukkue Timrå IK:hon, jossa hän pelasi kolme ottelua. Ottosson vakiinnutti kaudella 2015–2016 paikkansa MODO:n SHL-joukkueessa, jossa hänen tulokaskautensa toi 42 runkosarjaottelussa tehot 1+8=9 ja seitsemässä karsintasarjan ottelussa yhden syöttöpisteen. Joukkueen kausi päättyi kuitenkin putoamiseen Allsvenskaniin.
Ottosson ei jatkanut MODO Hockeyssa enää toista sopimuskauttaan Allsvenskanissa, vaan hän palasi kaudeksi 2016–2017 kaksivuotisella sopimuksella samassa sarjassa pelaavaan kasvattajaseuraansa IF Björklöveniin. Kaudella 2017–2018 Ottosson voitti joukkueen sisäisen piste-, maali- ja syöttöpörssin tehoilla 17+26=43, joilla hän jakoi koko Allsvenskanin pistepörssin viidennen sijan HC Vita Hästenin Marcus Erikssonin kanssa. Ottosson jakoi myös Björklövenin sisäisen tehotilaston voiton David Lindquistin kanssa lukemalla +16 ja SHL:n nousukarsintasarjassa joukkueen sisäisen maalipörssin voiton kolmella osumallaan Austin Farleyn kanssa.Kaudeksi 2018–2019 Ottosson siirtyi kaksivuotisella sopimuksella SHL-joukkue Färjestad BK:hon. Hän pelasi siellä 44 runkosarjaottelua tehopistein 2+9=11 ja yhden playoff-ottelun ilman tehopisteitä sekä neljä Mestarien liigan ottelua ilman tehopisteitä. Ottossonin oli kuitenkin vaikea löytää sopivaa roolia, joten hänen sopimuksensa purettiin Ottossonin omasta aloitteesta syyskuussa 2019. Samalla hänen uutisoitiin jatkavan SHL-pelejään loppukauden 2019–2020 kattavalla sopimuksella Linköping HC:ssä. Ottosson teki siellä 28 ottelussa vain tehot 1+1=2, kunnes hänen sopimuksensa purettiin tammikuussa 2020. Seuraavana päivänä Ottossonin tiedotettiin palaavan loppukauden kattavalla sopimuksella kasvattajaseuraansa Björklöveniin. Maaliskuussa hän teki seuran kanssa vuoden mittaisen jatkosopimuksen.Ottosson eteni kaudella 2020–2021 Björklövenin kanssa Allsvenskanin finaaleihin, mutta mestaruuden voitti ja SHL:ään nousi kuitenkin Timrå IK otteluvoitoin 4–1. Toukokuussa 2021 hän teki seuran kanssa vuoden mittaisen jatkosopimuksen. Kaudella 2021–2022 Ottosson oli Björklövenin paras pistemies ja syöttäjä tehoilla 15+33=48, joilla hän jakoi Allsvenskanin pistepörssin seitsemännen sijan Kristianstads IK:n Kristoff Kontosin kanssa. Ottosson jakoi myös joukkueensa sisäisen tehotilaston voiton Daniel Rahimin kanssa lukemalla +26. Hän teki Björklövenin kanssa jälleen finaaleihin, mutta mestaruuden vei ja SHL:ään nousi kuitenkin HV71 otteluvoitoin 4–2.
Ottosson siirtyi kaudeksi 2022–2023 1+1-vuotisella sopimuksella SM-liigajoukkue KooKoohon. Hän loukkaantui kauden avausottelussa ja oli sivussa lähes kaksi kuukautta marraskuulle 2022 saakka. 17. helmikuuta 2023 Ottosson taklasi Pelicansin Saku Salmista pään seudulle. Hänelle tuomittiin tilanteesta 5+20-minuutin ottelurangaistus. Ottosson asetettiin viiden ottelun mittaiseen pelikieltoon. Hän pelasi runkosarjassa vain 38 ottelua, mutta Ottosson jakoi 11 osumallaan KooKoon sisäisen maalipörssin kolmannen sijan Emil Molinin kanssa. Hän jakoi myös joukkueen sisäisen tehotilaston voiton Miska Kukkosen kanssa lukemalla +8. Huhtikuussa 2023 KooKoo käytti Ottossonin sopimuksessa olleen option ja teki vuoden mittaisen jatkosopimuksen hänen kanssaan.


=== Maajoukkueura ===
Ottosson pelasi alle 18-vuotiaiden MM-kilpailuissa vuonna 2014. Yhteensä hän on pelannut seitsemän nuorten ja 37 poikien maaottelua.


== Tilastot ==


== Lähteet ==
Axel Ottosson The Internet Hockey Databasessa (englanniksi)
Axel Ottosson Eurohockey-sivustolla (englanniksi)
Axel Ottosson Elite Prospects. Everysport Media Group AB.    (englanniksi)


=== Viitteet ===