revision: 19424612
title: Europe (Jits Bakkerin veistos)
url: https://fi.wikipedia.org/wiki/Europe_(Jits_Bakkerin_veistos)


---

Europe on hollantilaisen taiteilijan Jits Bakkerin Turun kaupungille lahjoittama pronssiveistos, jonka jalusta on mustagraniittia.Alun perin veistos saapui Turkuun vuonna 2004 Hansapäivien aikaan. Teos oli tuolloin esillä kaupungintalon ala-aulassa. Lopullisen sijoituspaikkansa veistos sai paljastustilaisuudessa 11. kesäkuuta 2008 osoitteessa Yliopistonkatu 2.Bakker on hakenut innoituksensa teokseen kreikkalaisesta mytologiasta. Europe tai Europa oli Foinikian prinsessa, johon ylijumala Zeus iski silmänsä. Valkoisen härän hahmossa hän vietteli prinsessan. Tämän istuuduttua härän muodossa olevan jumalan selkään härkä juoksi meren poikki Kreetalle, jossa paljasti todellisen olemuksensa. Useiden taiteilijoiden käyttämä aihe havainnollistaa Lähi-idästä Eurooppaan saatuja kulttuurivaikutteita.


== Lähteet ==