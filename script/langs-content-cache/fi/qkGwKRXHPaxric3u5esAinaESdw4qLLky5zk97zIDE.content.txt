revision: 21591362
title: Franck Dumoulin
url: https://fi.wikipedia.org/wiki/Franck_Dumoulin


---

Franck Dumoulin (s. 13. toukokuuta 1973 Denain) on ranskalainen pistooliampuja, maailmanmestari ja olympiavoittaja.


== Olympialaiset ==
Dumoulin voitti Sydneyssä 2000 olympiakultaa 10 m ilmapistoolilla tuloksella 688,9 (590+98,9). 50 m pistoolilla hän jäi toistamiseen kolmella pisteellä ulos finaalista. Täten hänen tuloksekseen jäi 559.
Neljä vuotta aikaisemmin Atlantassa hän sijoittui ilmapistoolilla vasta 36:nneksi saatuaan kokoon 573 pistettä. Dumoulin ampui myös samaisissa olympialaisissa 50 m pistoolilla 11:nneksi ja jäi 560 pisteellä vain kolmen pisteen päähän finaalipaikasta.
Pekingissä 2008 Dumoulin ei menestynyt. Hän jäi 25. 10 m ilmapistoolissa, jääden finaalipaikasta viiden pisteen päähän tuloksella 576. Hän osallistui myös 50 m pistooliin, jossa hän oli 33., jääden tuloksella 548 yhdentoista pisteen päähän finaalista.


== Maailmanmestaruuskilpailut ==
Zagrebissa maailmanmestaruuskilpailuissa 2006 Dumoulun saavutti joukkue pronssia 10 m ilmapistoolissa Ranskan joukkueessa.
Lahden maailmanmestaruuskilpailuissa 2002 Dumoulin voitti pronssia ilmapistoolilla tuloksella 683,4 (584+99,4) ja jäi vain 0,5 pisteen päähän hopeasta.
Edellisissa kaikkien lajien maailmanmestaruuskilpailuissa Barcelonassa 1998 Dumoulin voitti 50 m pistoolin näytöstyyliin 673,4 (577+96,4) pisteellä. Hän voitti toiseksi tulleen saksalaisen Hans-Jürgen Bauer-Neumaier 6,7 pisteellä.
Dumoulin voitti ensimmäisen henkilökohtaisen maailmanmestaruutensa vuonna 1994 Milanossa 10 m ilmapistoolissa niukasti tuloksella 683,7 (584+99,7). Valkovenäläinen Igor Basinski jäi 1,5 pisteen päähän. Dumoulin hankki Milanosta myös 50 m pistoolin pronssia tuloksella 657,7 (563+94,7). Hän jäi voittajasta, kiinalaisesta Wang Yifuista 5,8 pistettä ja toiseksi tulleesta ukrainalaisesta Viktor Makarovista kaksi pistettä.
Dumoulin menestyi myös nuorten sarjassa 10 m ilmapistoolilla. Hän voitti henkilökohtaisen hopean Stavangerissa 1991 tuloksella 574 ja jäi kolmen pisteen päähän voittaneesta neuvostoliittolaisesta Konstantin Lukashikistä. Dumoulin voitti Stavangerista vielä joukkuekultaa ja kirkasti kaksi vuotta aikaisemmin Sarajevosta saadun joukkuehopean.


== Lähteet ==
ISSF.tv (Profiili) issf.tv.  Arkistoitu 12.9.2008.  Viitattu 16.9.2008. (englanniksi)
MEDALLISTS ISSF WORLD CHAMPIONSHIPS (team events) issf-shooting.org.   Viitattu 16.9.2008. (englanniksi)[vanhentunut linkki]
MEDALLISTS ISSF WORLD CHAMPIONSHIPS (current events) issf-shooting.org.   Viitattu 16.9.2008. (englanniksi)[vanhentunut linkki]
MEDALLISTS ISSF WORLD CHAMPIONSHIPS JUNIOR (current events) issf-shooting.org.   Viitattu 16.9.2008. (englanniksi)[vanhentunut linkki]
MEDALLISTS ISSF WORLD CHAMPIONSHIPS JUNIOR (team events) issf-shooting.org.   Viitattu 16.9.2008. (englanniksi)[vanhentunut linkki]
MEDALLISTS OLYMPIC GAMES (current events) issf-shooting.org.   Viitattu 16.9.2008. (englanniksi)[vanhentunut linkki]