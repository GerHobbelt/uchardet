revision: 20694104
title: Blues Lovers
url: https://fi.wikipedia.org/wiki/Blues_Lovers


---

Blues Lovers ry, viralliselta nimeltään Pirkanmaan bluesyhdistys – Blues Lovers ry, on pirkanmaalainen blues- ja rootsmusiikin tukiyhdistys.


== Historia ==
Pirkanmaan bluesyhdistys – Blues Lovers ry perustettiin ensimmäisen kerran Tampereen Tullikamarin Klubilla 17. joulukuuta 1989. Yhdistyksen ensimmäiseksi puheenjohtajaksi valittiin Waldemar Wallenius, joka myös ideoi yhdistyksen nimen. Järjestettyjen tapahtumien nimeksi tuli Klubi Blues. Vuodesta 1990 lähtien järjestettiin myös vuosittaisia Talviblues-nimisiä tapahtumia. Näitä järjestämässä oli mukana liikemies ja bluesharrastaja Chip Covington. Muita tapahtumia olivat kesäisin järjestetyt ruokateemalla höystetyt Louisiana Cajun Partyt sekä perjantaisin Laukontorin Pub Armadassa järjestetyt jamit.
Vuoden 1992 Klubi Bluesin jälkeen Chip Covington vetäytyi yhteistoiminnasta päättäen myös Talviblues-kiertueet. Myös Klubi-iltojen suosio alkoi laskea. Blues Lovers sulautettiin 1990-luvun puolivälissä useamman musiikkiyhdistyksen yhteisyhdistykseen Trefeen ja lakkasi olemasta.
2000-luvulla kiinnostus pirkanmaalaisiin blues-tapahtumiin kääntyi kasvuun. Kehitystä tukemaan päätettiin käynnistää Pirkanmaan Blues Lovers ry:n toiminta uudestaan. Yhdistys rekisteröitiin uudelleen 11. kesäkuuta 2008.


== Toiminta ==
BluesLovers järjestää elo-toukokuun välillä noin kuukausittain vaihtuvilla esiintyjillä Down Home Kivi -tapahtumia Kulttuuriravintola Kivessä. Yhdistys pyrkii järjestämään vuosittain myös musiikkifestivaaleja. Alkuvuodesta joko Klubi- tai Talviblues-tapahtuman ja kesäisin Louisiana Cajun Partyn. Muu toiminta kattaa erilaiset opetustyöpajat (workshopit), ja toiminnan esittelyt.


== Jemma-palkinto ==

Blues Lovers on jakanut vuodesta 2008 lähtien Jemma-palkintoa (käsin tehty taidepuukko) blues- ja roots-musiikkia edistäneille henkilöille. Palkinto on Suomen ensimmäinen kansallinen valtakunnallisesti jaettava blues- ja roots-musiikin erikoispalkinto.


=== Jemma-palkinnon saajat: ===
2008 Wentus Blues Band (Robban Hagnäs)
2009 Esa Kuloniemi
2010 Pepe Ahlqvist
2011 Hessu Heinonen
2012 Jo’ Buddy (Jussi Raulamo)
2013 Ville ”Lefty” Leppänen
2014 Marjo Leinonen
2015 Tomi Leino
2016 Waldemar Wallenius
2017 Ismo Haavisto
2018 Finnish Blues Society (FBS) / Blues News-lehti
2019 Jussi Niemi
2021 Masa Orpana


== Lähteet ==