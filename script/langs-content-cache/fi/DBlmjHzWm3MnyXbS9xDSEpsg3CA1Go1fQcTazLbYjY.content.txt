revision: 19593604
title: "Sleipner-luokka (h\xE4vitt\xE4j\xE4)"
url: https://fi.wikipedia.org/wiki/Sleipner-luokka_(h%C3%A4vitt%C3%A4j%C3%A4)


---

Sleipner-luokka oli Norjan laivaston kuuden hävittäjän muodostama alusluokka, jonka aluksia valmistettiin vuodesta 1936 aina Saksan hyökkäykseen 1940 saakka. Alukset olivat edistyksellisiä ja ne olivat samalla Norjan laivaston ensimmäisiä aluksia, joissa käytettiin materiaalina alumiinia komentosillalla, mastossa ja savuhormien ulkoisissa osissa. Erikoislujaaterästä käytettiin runkorakenteissa. Edellisestä Draug-luokasta poiketen aluksen aseistus oli tasapainossa pintamaaliammunnan sekä ilma- ja sukellusveneidentorjunnan välillä.  
Luokan alukset on useissa lähteissä luokiteltu torpedoveneiksi niiden pienen uppouman ja kevyehkön aseistuksen vuoksi.


== Aseistus ==
Aseistus vaihteli luokan alusten välillä jonkin verran. KNM Ægerille asennettu aseistus on listattu tietolaatikossa. KNM Sleipnerille asennettiin ainoastaan kaksi 100 millimetrin tykkiä ja niiden korkeussuuntaus ei mahdollistanut ilma-ammuntaa. KNM Gyllerille asennettiin kaksi ylimääräistä torpedoputkea, joten sillä oli niitä yhteensä neljä. KNM Odinilla oli 40 millimetrin ilmatorjuntatykki korvattu 20 millimetrin tykillä. KNM Balder ja KNM Tor olivat edelleen kesken hyökkäyksen alkaessa.   


== Alukset ==


== Lähteet ==
Whitley, M. J.: Destroyers of World War Two - an international encyclopedia.   Lontoo: Arms and Armour, 1988.  ISBN 0-85368-910-5.    (englanniksi)
Gardiner, Robert (toim.): Conway's All the World's Fighting Ships 1922-1946.   Lontoo, Englanti: Conway Maritime Press, 1987.  ISBN 0-85177-146-7.    (englanniksi)


=== Viitteet ===