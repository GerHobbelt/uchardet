revision: 21232502
title: Kadun kasvot
url: https://fi.wikipedia.org/wiki/Kadun_kasvot


---

Kadun kasvot (engl. Five Corners) on John Patrick Shanleyn käsikirjoittama ja Tony Billin ohjaama draamaelokuva vuodelta 1987. Intohimon ja koston teemoja käsittelevän elokuvan pääosia näyttelevät John Turturro ja Jodie Foster sekä Todd Graff ja Tim Robbins. Independent-elokuvan tuotti George Harrisonin HandMade Films. Elokuvan alussa soi The Beatlesin kappale ”In My Life”.


== Juoni ==
Vuoden 1964 New Yorkissa vankilasta vapautuva, mielenterveysongelmainen Heinz (Turturro) palaa naisystävänsä Lindan (Foster) luo, mutta sopeutumista hankaloittavat Lindan hylkäämä miesystävä James (Graff) ja kaidalle tielle palannut entinen kovanaama Harry (Robbins).


== Vastaanotto ==
Helsingin Sanomien Petri Immosen mielestä elokuva alkaa kuin elämänmakuinen ja nostalgisoiva nuortenelokuva, mutta vaihtaa tunnelmiaan absurdiuden ja jopa julmuuden puolelle. Hän kehuu komeaa kuvausta ja latautuneita näyttelijäsuorituksia. Video-oppaassa vuodelta 1994 Asko Alanen piti Kadun kasvoja erikoisena nostalgiapalana, jota värittävät oudot jousiaseella tehdyt henkirikokset ja ihmisoikeusaatteet. Hän antoi elokuvalle kolme tähteä viidestä, mikä vastaa sanallista arviota ”hyvä”.


== Lähteet ==