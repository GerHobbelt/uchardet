revision: 21580256
title: Luettelo televisiosarjan Glee kappaleista (1. tuotantokausi)
url: https://fi.wikipedia.org/wiki/Glee


---

Glee on yhdysvaltalainen musikaalia, draamaa ja komediaa yhdistelevä televisiosarja, jota esitettiin kuuden tuotantokauden ajan vuosina 2009–2015. Sarja kertoo ohiolaisen high schoolin epäsuosituimmista oppilaista, jotka pyrkivät etsimään omaa identiteettiään ja toteuttamaan unelmiaan koulun showkuorossa.


== Tuotanto ==
Sarjan pilottijakso esitettiin Yhdysvalloissa American Idolin jälkeen 19. toukokuuta 2009. Varsinaisesti ohjelman ensimmäinen kausi käynnistyi 9. syyskuuta 2009. Saman vuoden joulukuussa sarja jäi neljän kuukauden tauolle ja palasi ohjelmistoon huhtikuussa 2010. Sarjan toinen tuotantokausi alkoi syksyllä 2010. Sarjaa esittävä televisiokanava Fox ilmoitti 23. toukokuuta 2010 – ennen kuin edes sarjan ensimmäinen tuotantokausi oli ehtinyt päättyä – että sarja jatkuu kolmannelle tuotantokaudelle.Suomessa sarjaa ovat esittäneet Sub, AVA ja Kutonen. Sarjan esittäminen alkoi Suomessa 16. lokakuuta 2010. Sarja on tilattu kymmeniin eri maihin, muun muassa Isoon-Britanniaan, Ruotsiin, Italiaan, Japaniin, Uuteen-Seelantiin ja Turkkiin.Sarja on kerännyt paljon positiivista palautetta kriitikoilta. Se on voittanut lukuisia palkintoja, muun muassa parhaan komediasarjan Golden Globe -palkinnon. Näyttelijä Jane Lynch on palkittu roolistaan Golden Globe ja Primetime Emmy -palkinnoilla. Chris Colfer on voittanut roolistaan Golden Globen. Neil Patrick Harris ja Gwyneth Paltrow ovat molemmat voittaneet vierailevan näyttelijän Primetime Emmy -palkinnot.


== Musiikki ==
Sarjassa kuullaan ja esitetään paljon musiikkia. Suurin osa näyttelijöiden sarjassa esittämistä kappaleista on coverversioita tunnetuista popkappaleista ja musikaalisävelmistä. Sarjan musiikkia on julkaistu useilla albumeilla sekä ladattavassa muodossa nettikaupoissa.


=== Albumit ===
Glee: The Music, Volume 1 (2009)
Glee: The Music, Volume 2 (2009)
Glee: The Music, Volume 3 Showstoppers (2010)
Glee: The Music, The Christmas Album (2010)
Glee: The Music, Volume 4 (2010)
Glee: The Music, Volume 5 (2011)
Glee: The Music Presents the Warblers (2011)
Glee: The Music, Volume 6 (2011)
Glee: The 3D Concert Movie (2011)
Glee: The Music, The Christmas Album, Volume 2 (2011)
Glee: The Music, Volume 7 (2011)
Glee: The Music, The Graduation Album (2012)
Glee: The Music, Season 4, Volume 1 (2012)
Glee: The Music, The Christmas Album Volume 3 (2012)
Glee Sings the Beatles (2013)


=== EP:t ===
Glee: The Music, The Power of Madonna (2010)
Glee: The Music, Journey to Regionals (2010)
Glee: The Music, The Rocky Horror Glee Show (2010)
Glee: The Music, Love Songs (2010)
Glee: The Music, Dance Party (2011)
Britney 2.0 (2012)
Glee: The Music Presents Glease (2012)
The Quarterback (2013)


== Tarina ==
Sarjan tapahtumat sijoittuvat kuvitteelliseen William McKinley High Schooliin Liman kaupungissa Ohiossa. Koulun popmusiikkia ja musikaalisävelmiä esittävä glee-kuoro on ollut vaikeuksissa jo vuosien ajan. Kun kuoronvetäjän paikka vapautuu, kouluaikanaan kuorossa laulanut espanjanopettaja Will Schuester päättää nostaa kuoron takaisin huipulle. Kuorolaisia pidetään koulun pohjasakkana, joten kuoroon liittyy aluksi vain pieni joukko oppilaita. Kuoro alkaa kuitenkin harjoitella tulevia aluekilpailuja varten. Vaikeuksia heille aiheuttavat Willin ja kuorolaisten ajoittaiset erimielisyydet ja ongelmat sekä cheerleadingjoukkueen valmentaja Sue Sylvester, joka yrittää lakkauttaa kuoron.


== Näyttelijät ja hahmot ==

Will Schuester (Matthew Morrison) on espanjanopettaja, joka ottaa sarjan alussa ohjattavakseen koulunsa glee club -kuoron. Hän nimeää kuoron Uusiksi Tuuliksi. Will on naimisissa lukioaikaisen tyttöystävänsä Terrin kanssa, mutta jättää tämän saatuaan selville, että tämä oli valehdellut olevansa raskaana. Will tajuaa rakastavansa koulun opinto-ohjaajaa Emmaa, mutta kestää aikansa ennen kuin pari päätyy pysyvästi yhteen. Kolmannella tuotantokaudella Willin opettama aine vaihtuu espanjasta historiaksi.
Sue Sylvester (Jane Lynch) on huutosakin ilkeä päävalmentaja, joka yrittää keinoja kaihtamatta tuhota Willin johtaman kuoron. Hänellä on kehitysvammainen isosisko Jean, joka kuitenkin kuolee toisen tuotantokauden lopulla. Kolmannella tuotantokaudella Sue pyrkii kongressiin kampanjoimalla taideaineita vastaan, mutta Burt Hummel voittaa hänet. Kauden lopulla hän hankkiutuu raskaaksi.
Emma Pillsbury (Jayma Mays) on pakko-oireisesta häiriöstä kärsivä opinto-ohjaaja. Hän on rakastunut opettajakollegaansa Will Schuesteriin, eikä tunne ole täysin yksipuolinen – vaikka Will on sarjan alussa naimisissa. Emmakin ehtii olla kihloissa liikunnanopettaja Ken Tanakan kanssa ja Las Vegasissa solmitussa lyhyessä avioliitossa hammaslääkäri Carl Howellin kanssa ennen kuin hän ja Will lopulta päätyvät yhteen kolmannella tuotantokaudella.
Terri Schuester (Jessalyn Gilsig) on Will Schuesterin vaimo. Pariskunta on ollut yhdessä high schoolista lähtien. Terri luulee olevansa raskaana, mutta kun paljastuu että kyseessä onkin valeraskaus, hän ei uskalla tunnustaa sitä miehelleen ja suunnittelee adoptoivansa salaa Quinn Fabrayn lapsen. Valheiden paljastuttua Will jättää hänet. Toisen tuotantokauden lopussa Terri kertoo muuttavansa Miamiin, Floridaan.
Rachel Berry (Lea Michele) on yksi Uusien tuulien alkuperäisistä jäsenistä. Hän on lahjakas laulaja ja unelmoi Broadway-tähteydestä. Rachel on juutalainen ja asuu kahden homoisänsä kanssa. Sarjan edetessä paljastuu, että hänen biologinen äitinsä on Shelby Corcoran (Idina Menzel), kilpailevan Vocal Adrenaline -showkuoron ohjaaja. Rachel on ihastunut Finn Hudsoniin, jonka kanssa hän ehtii erota ja palata yhteen sarjan aikana useasti. Finnin lisäksi hän ennättää seurustella myös Vocal Adrenalinen pääsolistin Jesse Saint Jamesin kanssa. Kolmannen tuotantokauden lopussa Rachel valmistuu ja pääsee opiskelemaan New York Academy of Dramatic Artsiin (NYADA), newyorkilaiseen teatterikouluun.
Finn Hudson (Cory Monteith) on koulun jalkapallojoukkueen pelinrakentaja ja Glee Clubin jäsen. Sarjan alussa Finn seurustelee Quinnin kanssa, mutta heidän suhteensa loppuu, kun Finn saa selville Quinnin odottavan Finnin parhaan kaverin, Puckin, lasta. Finnin ja Rachelin välille kehittyy suhde, joka kuitenkin loppuu Finnin päätöksestä. Finn tajuaa myöhemmin välittävänsä Rachelista, mutta silloin tällä on jo uusi poikaystävä. Rachel alkaa seurustella Finnin kanssa, mutta raivostuu saatuaan tietää että Finn menetti neitsyytensä Santanalle. Loukattu Rachel yrittää saada Puckin kanssaan sänkyyn,ja he suutelevatkin, mutta Puck kieltäytyy vedoten ettei voi tehdä sitä toista kertaa Finnille. Rachel kertoo Finnille totuuden joka jättää tämän ja alkaa seurustella Quinnin kanssa. Rachelin ex-poikaystävä, Jesse, palaa takaisin ja Finn on mustasukkainen. Finn jättääkin Quinnin ja Finn ja Rachel palaavat yhteen. Kolmannella kaudella Finn ei kestä Santanan itsekkyyttä ja sitä kuinka tämä loukkaa kaikkia, ja sanoo, että jos Santana tulisi kaapista ulos, hänen ei ehkä pitäisi saada muita tuntemaan oloansa kurjaksi. Jaksossa Yes/No Will pyytää Finniä bestmanikseen ja Finn suostuu, mutta kertoo samalla puhuneensa armeijan esimiehen kanssa, sillä hän on aikonut mennä armeijaan. Finn kutsutaan myöhemmin tapaamiseen Willin, Emman, Finnin äidin Carolen sekä Finnin isäpuolen Burt Hummelin kanssa jotka eivät tienneet hänen armeijasuunnitelmistaan. Finn perustelee valintaansa sillä mitä hän tuntee kuollutta isäänsä sekä tämän hyvyyttä kohtaan ja ihmisten auttamiseen, sillä hän haluaa olla samanlainen. Finnin äiti Carol paljastaa ettei Finnin isä kuollut Irakissa vaan tällä oli post-traumaattinen stressi siellä ja hänet oli tilapäisesti hyllytetty ja hän kuoli huumeiden yliannostukseen tultuaan kotiin. Uutinen järkyttää Finniä ja hän, Rachel ja Kurt puhuvat kuinka  tulevaisuus on tullut eikä niin lupaavana. Rachel laulaa kappaleen Without You Finnille ja he syleilevät toisiaan. Finn kosii Rachelia jaksossa Yes/No, mutta Rachel ei vastaa mitään kosintaan, sillä tarvitsee miettimisaikaa. Rachel kuitenkin hyväksyy Finnin kosinnan kun Rachelin Nyada koe-esiintyminen menee mönkään ja Rachel tajuaa että jos hän ei voi saada kaikkea, ainakin hänellä on Finn. Pari eroaa 3.kauden viimeisessä jaksossa koska Finn haluaa että Rachel menee New Yorkiin koska Rachel pääsikin Nyadaan Aluekilpailuiden takia. Viidennen tuotantokauden kolmas jakso on omistettu kuolleelle Finnille.
Mercedes Jones (Amber Riley) Mercedes Jones on diiva. Hän on voimakastahtoinen nuori, joka ei halua olla kenenkään taustalaulaja, vaan show’n tähti. Glee-kerhossa hän onkin yksi kaikista oppilaista. Mercedesilla on huono itsetunto, joka kuitenkin kohoaa roimasti, kun hän pääsee mukaan Cheeriosiin ja tulee koulun suosituimmaksi tytöksi. Myöhemmin hän kuitenkin eroaa cheerleader-joukkueesta. Kurt Hummel on hänen paras ystävänsä. Mercedes seurustelee vähän aikaa Samin kanssa, mutta kun kolmas kausi on alkanut ovat he jo eronneet Samin muutettua pois isänsä työn takia. Kesäloman aikana hän alkaa seurustella uuden pojan, Shanen, kanssa. Sam palaa kuitenkin kuvioihin ja vannoo että hän yrittää saada Mercedesin takaisin itselleen. Turhaantuneena siitä, ettei saa sooloja, hän eroa Gleestä. Mercedes hakee myös Marian roolia koulun musikaalissa, vastustajanaan Rachel. Kun heidät tuplaroolitetaan, Mercedes raivostuu, ja ilmoittautuu Shelbyn kuoroon, joka on samassa koulussa kuin Uudet Tuulet. Lopulta kuoro, jonka nimi oli Trouble Tones, häviää kisoissa Uusille Tuulille, hän, Santana ja Brittany palaavat Gleehen.
Kurt Hummel (Chris Colfer) on Glee Clubin jäsen. Kurt on homoseksuaali ja samalla myös koulun jalkapallojoukkueen silmätikku. Muotitietoinen sopraano Kurt erottuu massasta. Tämä tekeekin hänestä helpon kohteen kiusaajille. Pojan äiti kuoli tämän ollessa kuusivuotias ja hänellä onkin hirvittävä tarve miellyttää isäänsä Burtia (Mike O'Malley). Toisella kaudella hänen kiusaajansa, Karofsky, suutelee häntä, ja uhkaa tappaa hänet, jos Kurt kertoo kenellekään. Peloissaan Kurt vaihtaa koulua, jossa ihastuu poikaan nimeltä Blaine, joka on myös homoseksuaali. Vaikka hän viihtyy uudessa koulussa, hän kaipaa Uusia Tuulia, joita vastaan kilpailee kisoissa kahteen otteeseen, ensimmäisen kerran päätyen tasapeliin ja seuraavissa kisoissa häviöön. Kurt ja Blaine päätyvät yhteen juuri ennen toisia kisoja. Santana juonittelee asiat niin, että Kurt voisi palata kouluun. Kurt kuitenkin jatkaa suhdettaan Blaineen, ja kolmannella kaudella Blaine tulee Kurtin kouluun, jottei heidän tarvitsisi olla erossa. Hän päättää hakea Rachelin kanssa NYADAAN. Kurt hakee koulun musikaalissa, West Side Storyssa Tonyn roolia, mutta häviää sen Blainelle. Lisäksi hän pyrkii oppilaskunnan puheenjohtajaksi, mutta häviää Brittanylle. Lisäksi Sebastian Smythe, Warblerien uusi jäsen yrittää iskeä Blainea, ja Kurt ei luonnollisesti pidä tästä.
Noah Puckerman (Mark Salling) Finnin paras ystävä. Puck on yksi McKinleyn cooleista oppilaista. Hän kuluttaa aikansa pelaamalla jalkapalloa ja terrorisoimalla koulun nörttejä. Ensimmäisen tuotantokauden alussa Puck mollaa Finniä, koska tämä kuuluu Glee-kuoroon, mutta liittyessään itse Gleehen hän huomaa nauttivansa esiintymisestä. Puckilla on koko ajan monta naista kierroksessa, ja hän käyttää allaspojan työtänsä hyväksi vanhempien naisten iskemisessä. Puck on Quinn Fabrayn lapsen isä. Quinn sai tytön, jonka Puck halusi nimetä Bethiksi erään laulun mukaan. Beth annettiin adoptioon, hänen adoptioäitinsä on Shelby Corcoran, Rachel Berryn biologinen äiti. Toisella kaudella hänellä on pikainen suhde Lauren Zizesiin, mutta suhde loppuu Laurenin erotessa Gleestä. Kun Shelby palaa Limaan, Puck haluaa päästä Bethin elämään, ja haluaa Quinninkin osallistuvan. Puck ihastuu Shelbyyn, ja harrastaa seksiä tämän kanssa. Shelby kuitenkin torjuu hänet tämän jälkeen, ja Puck päätyy lähes makaamaan toisen kerran Quinnin kanssa. Saadessaan tietää Quinnin haluavan uuden lapsen, hän kieltäytyy, ja sanoo sotkeneensa Quinnin elämän. Samalla hän tunnustaa nukkuneensa Shelbyn kanssa. Aluekisoissa Quinn kuitenkin halaa tätä, ja Puck ei näytä panevan pahakseen.
Quinn Fabray (Dianna Agron) on sarjan alussa Finnin tyttöystävä ja suosittu huutosakin jäsen. Quinn on raskaana Puckille, mutta uskottelee Finnille tämän olevan lapsen isä. Totuus kuitenkin selvisi, jolloin Finn jätti Quinnin. Quinn on ilkeä Racheliä kohtaan ja liittyykin alun perin Gleehen vain estääkseen Racheliä luomasta liian läheisiä välejä Finnin kanssa. Vähitellen Quinn muuttuu ystävällisemmäksi Racheliä ja muita kohtaan. Toisella kaudella hän on suhteessa Samin kanssa, mutta pettää tätä Finnin kanssa. Sam eroaa hänestä, ja hän palaa yhteen Finnin kanssa. Finn kuitenkin jättää hänet toistamiseen. New Yorkissa Quinn leikkaa hiuksensa. Kolmannen kauden alussa Quinn on eronnut Uusista Tuulista, ja muuttanut tyylinsä; hänellä on pinkit hiukset, huulilävistys ja tatuointi Ryan Seacrestistä. Quinn kuitenkin palaa vanhaan tyyliinsä, kun Shelby haluaa Quinnin Bethin elämään. Kun tämä myöhemmin kieltää häntä näkemästä biologista tytärtään, Quinn hankkiutuu sänkyyn Puckin kanssa, mutta paljastaa haluavansa uuden lapsen, mutta tämä kieltäytyy, pyytää anteeksi hänen elämänsä sotkemista ja kertoo nukkuneensa Shelbyn kanssa. Quinn sanoo Shelbylle aikovansa kieliä Figginsille, ja Shelby pyytää anteeksi, lähtien koulusta. Kisojen jälkeen Quinn halaa Puckia, ja molemmat näyttävät tyytyväisiltä. Seuraavassa jaksossa hän auttaa Samia ja Sueta auttamaan kodittomia jouluna. Rachel kysyy Quinnilta neuvoa Finnin kosiessa tätä ja Quinn kehottaa vastaamaan ei koska hänellä on upea ura edessään ja hänen tulisi jättää kaikki mennyt taakseen niin kuin Quinnkin oli tehnyt ja aloittaa uuden elämän Yalessa johon oli päässyt opiskelemaan. Quinn suostuu kuitenkin Rachelin kaasoksi ja matkalla hääpaikalle hän ajaa kolarin.
Artie Abrams (Kevin McHale) on Glee Clubin jäsen. Hän joutui 8-vuotiaana liikenneonnettomuuteen, ja on siitä lähtien ollut pyörätuolissa. Hän ei kuitenkaan anna pyörätuolin rajoittaa hänen rakasta musiikkiharrastustaan. Artie soittaa kitaraa, tanssii tuolillaan ja harrastaa beatboxingia. Artie alkaa seurustella Tina Cohen-Changin kanssa, mutta myöhemmin pari eroaa. Artie alkaa seurustella Brittanyn kanssa,mutta he eroavat kun Artie alkaa epäillä,että Brittanylla ja Santanalla on suhde siitä huolimatta Artie rakastaa Brittanya vaikka he ovat eronneet. Kolmannella kaudella Artie pääsee ohjaamaan West Side Storyn, koulun tuottaman musikaalin, ja myöhemmin jouluspesiaalin televisioon. Hän ihastuu myös Sugar Mottaan, joka torjuu hänet, mutta jatkaa tämän piirittämistä.
Tina Cohen-Chang (Jenna Ushkowitz) on Glee Clubin jäsen. Hän on ujo änkyttäjä, mutta paljastaa myöhemmin Artielle, että 6. luokasta lähtien hän on feikannut änkytyksensä, jotta hänen ei tarvitsisi pitää esitelmiä. Tina pukeutuu goottityylisiin vaatteisiin. Hän on seurustellut Artien ja Mike Changin kanssa.
Brittany Pierce (Heather Morris) on hieman yksinkertainen hahmo, cheerleader ja Glee Clubin jäsen. Brittany toimi ensimmäisellä kaudella vain sivuhenkilönä ja tanssijana. Hän liittyi alun perin Glee Clubiin Quinnin ja Santanan kanssa vakoillakseen clubia cheerleader valmentajalleen Sue Sylvesterille. Hänen paras ystävänsä on Santana Lopez ja Hän alkaa seurustella Artien kanssa. Artien haukuttua häntä tyhmäksi Brittany jättää hänet. Kolmannella kaudella hänen luokseen tulee asumaan Rory Flanagan (Damian McGinty), irlantilainen vaihto-oppilas. Brittany alkaa seurustella Santanan kanssa. Brittanyn perheeseen kuuluu äiti, isä ja sisko, lisäksi Brittany omistaa kaksi kissaa. Hänellä on myös oma youtube talk show "Fondue for two". Neljännellä kaudella Brittany pääsee hieman suurempaan rooliin monien hahmojen lähdettyä. Santana jättää Brittanyn liian pitkän välimatkan vuoksi ja Brittany alkaa seurustella Samin kanssa. Kauden lopuksi Brittany paljastuu suureksi neroksi ja hän saa paikan huippukoulusta, jonka vuoksi hän lähtee pois kesken lukuvuoden ja hyvästelee ystävänsä ja jättää Samin.
Santana Lopez (Naya Rivera) on "ilkeä" cheerleader ja Glee Clubin jäsen. Hän liittyy alun perin clubiin vakoillakseen sitä, mutta ensimmäisen kauden lopussa myöntää, että hänesta Glee on paras osa hänen päivästään. Santanalla on ollut fyysinen suhde mm. Puckin ja Brittanyn kanssa. Hän kehuskelee monilla suhteillaan. Toisella tuotankokaudella käy ilmi, että Santana on lesbo ja on rakastanut jo pitkän aikaa parasta ystäväänsä Brittanya. Santana tunnustaa rakkautensa Brittanylle, mutta Brittany seurustelee samaan aikaan Artien kanssa ja sanoo, että Artien jättäminen olisi väärin, vaikka hän rakastaakin Santanaa. Myöhemmissä jaksoissa Brittany ja Artie eroavat, ja Brittany yrittää saada Santanan tulemaan ulos kaapista jotta he voisivat seurustella, mutta Santana ei ole valmis kertomaan kaikille seksuaalisesta suuntautumisestaan. Brittany sanoo, että hän voi odottaa, ja he esittävät kaikille vielä parhaita ystäviä, vaikka kaikki kuorossa tietävät heidän rakastavan toisiaan. Kolmannella kaudella Finn ja Santana riitelevät, minkä seurauksena Finn kailottaa keskellä täyttä koulun käytävää, että Santanan pitäisi jo tulla ulos kaapista. Santana kauhistuu tästä, koska ei ole vielä valmis kertomaan seksuaalisesta suuntautumisestaan muille. Myöhemmin, kaupungin kongressiin hakeva mies tekee mainosvideon, missä kertoo Santanan lesboudesta, täten pakottaen hänet ulos kaapista, koska mainos alkaa pyöriä televisiossa. Santana kertoo vanhemmilleen olevansa lesbo ja nämä suhtautuvat hyvin. Valitettavasti Santanan kertoessa mummilleen että rakastaa Brittanya ja tyttöjä yleensäkin, tämä raivostuu ja käskee tätä häipymään eikä halua tämän koskaan palaavan taloonsa. Santana on surullinen asiasta ja hän toteaakin että Glee-kuorolaiset ovat ainoita keihin hän voi luottaa ja arvostaa heidän tukeaan. Tämän jälkeen Santana alkaa olla avoimempi omasta seksuaalisuudestaan, eikä hän enää pelkää vaikka koko koulu tietää hänen ja Brittanyn seurustelevan. Ystävänpäivänä Santana ja Brittany menevät yhdessä koulun tanssiaisiin, ja koulun "God Squad" laulaa Brittanylle rakkauslaulun Santanan aikaisemman pyynnön mukaan. Laulun lopussa Santanan ja Brittanyn tanssiessa hitaita yhdessä, he suutelevat. Neljännellä kaudella Santana jättää Brittanyn ja muuttaa Kurtin ja Rachelin seuraksi New Yorkiin.
Mike Chang (Harry Shum Jr.) on ensimmäisellä kaudella pelkkä sivuhenkilö, joka liittyy Glee-kuoroon Puckin ja Matt Rutherfordin kanssa. Toisella kaudella Mike alkaa seurustella Tinan kanssa. Hän myös pelaa jalkapalloa ja hän on yksi parhaista tanssijoista. Hän ei osannut aluksi laulaa, mutta pitkän harjoittelun jälkeen hän alkaa laulaa. Kolmannella kaudella hänelle tulee vakava riita isänsä kanssa, joka ei hyväksy poikansa intohimoa tanssiin, vaan tahtoo hänestä lääkärin. Tinan avulla hänen isänsä kuitenkin ymmärtää, että Mike todellakin haluaa tanssia työkseen, ja kannustaa tätä hakemaan tanssipainotteiseen yliopistoon.
Sam Evans (Chord Overstreet) liittyy Glee-kuoroon toisen kauden alussa ja alkaa seurustella Quinnin kanssa. Myöhemmin kun he eroavat, Sam alkaa seurustella Santanan kanssa, mutta se ei kestä kauan. Samilla on pikkuveli ja -sisko ja hänen perheensä on köyhä heidän isänsä menetettyä työnsä. Sam ja hänen perheensä muuttavat pois, mutta Sam palaa kolmannella kaudella. Rachel ja Finn löytävät hänet juuri ennen aluekisoja toimimasta stripparina saadakseen rahaa perheelleen. Sam seurusteli Mercedeksen kanssa, mutta tämä tyssäsi Samin muuttoon. Kun Sam palaa takaisin, hän aikoo voittaa Mercedeksen takaisin Shanelta, tytön uudelta poikaystävältä. He suutelevat jaksossa Michael, mutta Mercedes ei vieläkään osaa päättää, kumman valitsisi.
Blaine Anderson (Darren Criss) on Kurtin ihastus ja he alkavat myös seurustella. Rachelkin oli ihastunut Blaineen, mutta hän sanoi olevansa 100% homo. Hän on myös Kultakurkkujen päälaulaja ja hän siirtyy kolmannella tuotantokaudella Uusiin Tuuliin ja Finn alkaa olla kateellinen hänelle. Kolmannella kaudella Kultakurkkujen uusi jäsen Sebastian Smythe osoittaa suurta kiinnostusta Blaineen, mutta tämä pysyy uskollisena Kurtille.
Shannon Beiste (Dot Jones) on jalkapallovalmentaja, joka tulee Ken Tanakan tilalle toisella kaudella. Myöhemmin hän ystävystyy Willin kanssa ja heidän yhteinen vihollinen on Sue. Selviää myös, että häntä ei ole koskaan suudeltu, joten Will suutelee häntä. Hän laulaa myös joissain jaksoissa. Beiste menee naimisiin kolmannella kaudella, mutta myöhemmin tulee ilmi, että hänen miehensä pahoinpitelee tätä.


== Lähteet ==


== Aiheesta muualla ==

Sarjan virallinen sivusto (Arkistoitu – Internet Archive)
Glee Subin sivustolla
Glee Internet Movie Databasessa. (englanniksi)
Glee TV.com-sivustolla (Arkistoitu – Internet Archive)
GleeKast-nettiradio