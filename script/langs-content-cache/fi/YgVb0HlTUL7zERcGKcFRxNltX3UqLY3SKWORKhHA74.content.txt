revision: 20976964
title: "\xC1sos"
url: https://fi.wikipedia.org/wiki/%C3%81sos


---

Ásos (kreik. Άσος; myös Ássos) on Kreikan kylä, joka sijaitsee Kefalonián saarella. Se kuuluu hallinnollisesti Sámin kuntaan, Kefalonián alueyksikköön ja Jooniansaarten alueeseen. Aiemmin kylä kuului Érisoksen kuntaan ja vuodesta 2011 lähtien Kefalonián kunnan Érisoksen kunnallisyksikköön. Kylä muodostaa oman kyläyhdyskuntansa (Τοπική Κοινότητα Άσου, Topikí Koinótita Ásou). Kylän väkiluku on 88 (vuonna 2011).

Ásos sijaitsee Kefalonián pohjoisrannikolla Mýrtoksenlahden pohjoisosassa, noin 36 kilometriä pohjoiseen saaren pääkaupungista Argostólista. Kylä on rakennettu niemeen johtavan kapeamman kannaksen kohdalle. Niemessä on venetsialaisvallan aikana 1500-luvulla rakennetun linnan (Froúrio) rauniot. Maisemiensa ansiosta kylä on saarella suosittu nähtävyys.


== Lähteet ==


== Aiheesta muualla ==
 Kuvia tai muita tiedostoja aiheesta Ásos Wikimedia Commonsissa