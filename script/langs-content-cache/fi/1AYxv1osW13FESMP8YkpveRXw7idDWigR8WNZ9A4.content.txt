revision: 20906336
title: "Mikron\xEDsi (Las\xEDthi)"
url: https://fi.wikipedia.org/wiki/Mikron%C3%ADsi_(Las%C3%ADthi)


---

Mikronísi (kreik. Μικρονήσι, myös Mikrónisos, Μικρόνησος) eli Fanári (Φανάρι) on pieni Kreikan saari, joka kuuluu Kreetan saariin ja sijaitsee Mirampéllonlahdessa Ágios Nikólaoksen kaupungin edustalla. Saaren pinta-ala on noin 0,034 neliökilometriä ja se on asumaton (vuonna 2011). Hallinnollisesti Mikronísi kuuluu Ágios Nikólaoksen kuntaan, Lasíthin alueyksikköön ja Kreetan alueeseen.Mikronísi, suomeksi ”Pieni saari”, sijaitsee heti Ágioi Pántesin saaren pohjoispuolella. Saarella on majakka, josta se on saanut toisen nimensä Fanári. Saarella on paljon toisen maailmansodan saksalais- ja italialaismiehityksen aikaisia linnoituskaivanteita. Mikronísi ja Ágioi Pántes toimivat yhdessä luonnollisina aallonmurtajina Ágios Nikólaoksen kaupungille ja satamalle.


== Lähteet ==