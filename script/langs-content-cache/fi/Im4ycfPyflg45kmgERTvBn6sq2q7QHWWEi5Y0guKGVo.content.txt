revision: 21546249
title: Cate Campbell
url: https://fi.wikipedia.org/wiki/Cate_Campbell


---

Cate Campbell (s. 20. toukokuuta 1992) on australialainen uimari. Hän on olympiavoittaja ja maailmanmestari. Campbell syntyi ja kasvoi Blantyressä, Malawissa, mutta hän on asunut Australiassa vuodesta 2000 lähtien.Campbell voitti kaksi pronssimitalia Pekingin kesäolympialaisissa 2008, 50 metrin vapaauinnissa ja 4 × 100 metrin vapaauintiviestissä. Rooman MM-kilpailuissa 2009 hän sai pronssia 50 metrin vapaauinnissa. Shenzhenin universiadeissa 2011 hän oli kolmas 50 metrin vapaauinnissa ja Australian joukkueessa voittamassa 4 × 100 metrin vapaauintiviestiä. Lontoon olympialaisissa 2012 hän sai niin ikään kultaa 4 × 100 metrin vapaauintiviestissä.Barcelonan MM-kilpailuissa 2013 Campbell voitti maailmanmestaruuden 100 metrin vapaauinnissa ajalla 52,34. Hän saavutti lisäksi hopeaa 50 metrin vapaauinnissa sekä 4 × 100 metrin vapaauinti- ja sekauintiviesteissä.
Campbell saavutti Glasgow'n Kansainyhteisön kisoissa 2014 kultaa 100 metrin vapaauinnissa sekä 4 × 100 ja 4 × 200 metrin vapaauintiviesteissä. Lisäksi hän sai hopeaa 50 metrin vapaauinnissa. Saman vuoden Gold Coastin Tyynenmeren-mestaruuskilpailuissa hän voitti kultaa 50 ja 100 metrin vapaauinneissa sekä 4 × 100 metrin vapaa- ja sekauintiviesteissä.Kazanin MM-kilpailuissa 2015 Campbell sai kultaa 4 × 100 metrin vapaauintiviestissä sekä pronssia 100 metrin vapaauinnissa ja 4 × 100 metrin sekauintiviestissä. Rio de Janeiron olympialaisissa 2016 hän saavutti kultaa 4x100 metrin vapaauintiviestissä ja hopeaa 4 × 100 metrin sekauintiviestissä.Campbell saavutti Gold Coastin Kansainyhteisön kisoissa 2018 kultaa 50 metrin vapaauinnissa, 50 metrin perhosuinnissa ja 4 × 100 metrin vapaauintiviestissä sekä hopeaa 100 metrin vapaauinnissa. Saman vuoden Tyynenmeren-mestaruuskilpailuissa Tokiossa hän voitti viisi kultamitalia: 50 ja 100 metrin vapaauinneissa, naisten 4 × 100 metrin vapaa- ja sekauintiviesteissä sekä sekajoukkueiden 4 × 100 metrin sekauintiviestissä.Campbell saavutti Gwangjun MM-kilpailuissa 2019 kultaa naisten 4 × 100 metrin vapaauintiviestissä ja sekajoukkueiden 4 × 100 metrin sekauintiviestissä. Lisäksi hän sai hopeaa 100 metrin vapaauinnissa ja naisten 4 × 100 metrin sekauintiviestissä sekä pronssia 50 metrin vapaauinnissa.Tokion olympialaisissa 2020 Campbell voitti Australian joukkueessa kultaa 4 x 100 metrin vapaa- ja sekauintiviesteissä. Lisäksi hän saavutti pronssia 100 metrin vapaauinnissa.


== Lähteet ==