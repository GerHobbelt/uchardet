revision: 19455738
title: Marigold (elokuva)
url: https://fi.wikipedia.org/wiki/Marigold_(elokuva)


---

Marigold (myös Marigold: An Adventure in India) on Willard Carrollin ohjaama romanttinen komedia vuodelta 2007. Päärooleja näyttelevät Salman Khan ja Ali Larter.
Marigold julkaistiin Suomessa DVD:nä ja se on esitetty Suomen televisiossa MTV3- ja AVA-kanavilla.


== Juoni ==
Marigold Lexton (Ali Larter) on itsekeskeinen yhdysvaltalainen näyttelijätär, joka saapuu Intiaan ja odottaa saavansa suuren tähden kohtelua, vaikka hän on näytellyt vain B-luokan elokuvien jatko-osissa. Hän jää jumiin Goaan, kun hänen elokuvansa onkin peruttu. Hän päätyy Bollywood-musikaalin kuvauspaikalle ja hänelle tarjotaan roolia elokuvassa. Marigold tutustuu elokuvan koreografiin Premiin (Salman Khan). Heistä tulee hyvin läheisiä, vaikka Marigold on kihloissa Barry-nimisen miehen kanssa. 
Prem kutsuu Marigoldin perheensä luo Rajasthaniin, missä Marigoldille selviää, että Premin on tarkoitus mennä naimisiin Jaanvin kanssa. Marigold lähtee vihaisena pois ja Jaanvi tarjoutuu hänen seurakseen drinkeille. Jaanvi tunnustaa Marigoldille, että rakastaa Premiä, mutta ei usko tämän ikinä oikeasti rakastaneen häntä.
Samaan aikaan Prem menee baariin hukuttamaan murheitaan ja tapaa amerikkalaisen, jolla on myös rakkaushuolia. Hän on tullut etsimään morsiantaan Marigoldia, ja Prem kutsuu hänet kotiinsa. Marigold päättää palata Barryn kanssa Yhdysvaltoihin, koska Prem katsoo velvollisuudekseen naida isänsä valitseman naisen. Hääpäivänä Prem kiertää tulen hunnutetun morsiamensa kanssa seitsemän kertaa. Kun pari on vihitty, hän nostaa morsiamensa hunnun ja alta paljastuu kaikkien yllätykseksi Marigold. Barry näyttää naineen Jaanvin. Prem ja Marigold laulavat ja tanssivat vieraiden hurratessa.


== Näyttelijät ==


== Soundtrack ==
Elokuvan musiikin sävelsi Shankar-Ehsaan-Loy ja sanoitukset kirjoitti Javed Akhtar.


== Lähteet ==
Marigold Elonet.   Viitattu 12.10.2020. 


== Aiheesta muualla ==
Marigold Internet Movie Databasessa. (englanniksi)
Marigold Elonetissä.
Marigold AllMoviessa. (englanniksi)