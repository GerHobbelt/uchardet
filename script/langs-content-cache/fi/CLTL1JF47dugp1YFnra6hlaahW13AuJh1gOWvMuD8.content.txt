revision: 19519547
title: Gion-matsuri
url: https://fi.wikipedia.org/wiki/Gion-matsuri


---

Gion-matsuri (jap. 祇園祭) on vuosittainen juhla (matsuri) Kiotossa Japanissa. Se on yksi Japanin kuuluisimmista festivaaleista. Gion matsuri kestää koko heinäkuun ja huipentuu Yamaboko junkō -paraatiin (jap. 山鉾巡行) 17. heinäkuuta. Toinen paraati järjestetään 24. heinäkuuta.Paraateissa kuljetetaan valtavia koristeltuja vaunuja.Kioton keskusta-alue suljetaan moottoriliikenteeltä kolmena paraatia edeltävänä yönä. Yöt tunnetaan nimillä Yoiyama (jap. 宵山) 16. heinäkuuta, Yoiyoiyama (jap. 宵々山) 15. heinäkuuta ja Yoiyoiyoiyama (jap. 宵々々山) 14. heinäkuuta. Kadut reunustetaan ruokaa myyvillä kojuilla, joissa tarjotaan esimerkiksi yakitoria, makeisia, taiyakia, takoyakia ja okonomiyakia. Monet kiotolaiset tytöt pukeutuvat yukatoihin ja kantavat perinteisiä kukkaroita ja viuhkoja. 
Yoiyama-iltoina jotkut vanhat yksityistalot avaavat eteisensä (genkan) yleisön nähtäväksi, esitellen arvokkaita perintökalujaan. Tapahtuma tunnetaan ”sermifestivaalina” (jap. 屏風祭, Byōbu-matsuri), ja se tarjoaa mahdollisuuden käydä katsomassa perinteisiä kiotolaisia asuintaloja.  


== Historia ==
Juhla järjestettiin ensimmäisen kerran puhdistautumisrituaalina. Vuonna 869 kiotolaiset kärsivät kulkutaudista, jonka ajateltiin olevan vihamielisen kamin Gozu-tennōn aiheuttamaa. Keisari Seiwa käski asukkaita rukoilemaan apua Gionin kaupunginosan Yasaka-jinjan kamilta, Susano'o-no-mikotolta. 66 tyyliteltyä ja koristeltua hilparia, yksi Japanin jokaiselle provinssille, asetettiin Shinsen-enin puutarhaan yhdessä Yasakan temppeliltä tuotujen siirreltävien pyhäkköjen (mikoshi) kanssa. 
Käytännöstä tuli suhteellisen vakiintunut, ja se toistettiin aina tautiepidemian puhjetessa. Vuonna 970 tapahtumasta tuli vuosittainen. Ajan kuluessa voimakkaammaksi ja vaikutusvaltaisemmaksi tullut kauppiasluokka teki festivaalista monimutkaisemman ja käytti paraatia varakkuutensa esittelyyn.


== Lähteet ==


== Aiheesta muualla ==
 Kuvia tai muita tiedostoja aiheesta Gion-matsuri Wikimedia CommonsissaTietoa Gion-matsurista