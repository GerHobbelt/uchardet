revision: 20844450
title: Heiko Gerber
url: https://fi.wikipedia.org/wiki/Heiko_Gerber


---

Heiko Gerber (s. 11. heinäkuuta 1972 Stollberg, Saksan demokraattinen tasavalta) on saksalainen uransa lopettanut jalkapalloilija. Pelipaikaltaan hän oli vasen laitapuolustaja.
Gerber pelasi Saksan korkeimmalla sarjatasolla Bundesliigassa yhteensä 199 ottelua, joissa hän teki 11 maalia. Hänen seurojaan pääsarjatasolla olivat Arminia Bielefeld, 1. FC Nürnberg ja VfB Stuttgart. Stuttgartissa pelatessaan Gerber voitti Saksan-mestaruuden kaudella 2006–2007 ja saavutti toisen sijan Saksan cupissa kaudella 2006–2007 sekä Saksan liigacupissa kaudella 2004–2005.Saksan maajoukkueessa Gerber pelasi kaksi A-maaottelua, molemmat Maanosaliittojen cupissa 1999.


== Lähteet ==