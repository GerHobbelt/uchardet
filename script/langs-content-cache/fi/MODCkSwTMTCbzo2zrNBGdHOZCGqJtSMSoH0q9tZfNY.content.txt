revision: 21082436
title: Torsten Lindholm
url: https://fi.wikipedia.org/wiki/Torsten_Lindholm


---

Torsten ”Toli” Lindholm (22. toukokuuta 1911 Maarianhamina – 13. syyskuuta 1994 Helsinki) oli suomalainen lehtitoimittaja ja jalkapalloilija.Lindholm tunnettiin toimittajana etenkin Hufvudstadsbladetin jalkapallo- ja jääpallokirjoittajana, vaikka kirjoitti lehteen muistakin aiheista. Lehti julkaisi hänen ensimmäisen jalkapalloaiheisen kirjoituksensa vuonna 1934 ja seuraavana vuonna hän alkoi työskennellä lehden yleistoimittajana. Hän siirtyi vuonna 1950 osuuskauppa Elannon ruotsinkielisen lehden palvelukseen, jossa työskenteli 1970-luvun puoliväliin. Hän toimi aluksi lehden toimitussihteerinä ja myöhemmin päätoimittajana. Lindholm jatkoi kuitenkin myös Hufvudstadsbladetiin kirjoittamista, ja hänen viimeinen jalkapalloa käsitellyt kirjoituksensa julkaistiin vuonna 1992.Ennen toimittajanuraansa Lindholm oli pääsarjatason jalkapalloilija. Hän oli voittamassa vuosina 1930 ja 1931 jalkapallon Suomen-mestaruutta helsinkiläisseura HIFK:ssa. Hän pelasi myös yhdessä lajin B-maaottelussa.Lindholmin tytär Susanne murhattiin vuonna 1976, ja tapaus on yhä selvittämättä.


== Lähteet ==