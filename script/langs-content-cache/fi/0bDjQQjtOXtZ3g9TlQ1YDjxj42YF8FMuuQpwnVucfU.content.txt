revision: 18972148
title: "Stefan \u201DSkuggan\u201D Nilsson"
url: https://fi.wikipedia.org/wiki/Stefan_%E2%80%9DSkuggan%E2%80%9D_Nilsson


---

Stefan ”Skuggan” Nilsson (s. 5. huhtikuuta 1968 Luulaja) on ruotsalainen jääkiekkoilija, pelipaikaltaan keskushyökkääjä. Hän edusti Ruotsin maajoukkuetta MM-kilpailuissa vuosina 1993, 1995 ja 1997, ja kaikilla kerroilla Ruotsi sijoittui hopealle. Hän edusti kotimaassaan Luleå HF:ää kausina 1984–1998 ja 2001–2004. Hän edusti itävaltalaista Klagenfurter AC:tä kausina 1998–2000 ja sveitsiläistä HC La Chaux-de-Fondsia kaudella 2000–2001. NHL-seura Washington Capitals varasi Nilssonin vuoden 1986 varaustilaisuuden kuudennella kierroksella 124. varausvuorolla mutta Nilsson ei koskaan pelannut NHL:ssä.Pelaajauransa jälkeen Nilsson on toiminut Luleå HF:ssä nuorten joukkueen päävalmentajana sekä edustusjoukkueessa apuvalmentajana, kaudella 2016–2017 päävalmentajana ja sen jälkeen general managerina.


== Lähteet ==