revision: 21551709
title: Samuli Jokinen
url: https://fi.wikipedia.org/wiki/Samuli_Jokinen


---

Samuli ”JJ” Jokinen (s. 9. marraskuuta 1980 Laitila ) on suomalainen muusikko. Hän on toiminut turkulaisen The Crash -yhtyeen kosketinsoittajana vuodesta 2006 yhtyeen lopettamiseen eli vuoteen 2009. Hän soittaa koskettimia myös Isoveli-yhtyeessä (ent. Brightboy).
Koskettimien lisäksi Jokinen on opiskellut klassista harmonikansoittoa 9-vuotiaasta alkaen ja valmistui keväällä 2005 Turun ammattikorkeakoulun musiikkipedagogilinjalta. Hän on kilpaillut harmonikansoitossa niin Suomessa kuin ulkomaillakin sekä osallistunut useille mestarikursseille. Jokinen on myös toiminut harmonikan soitonopettajana musiikkiopistossa. 
Jokinen on soittanut myös Mikko Mäkeläisen taustayhtyeessä. Hiljattainmilloin? hän jättäytyi pois myös Jenni Vartiaisen yhtyeestä, jossa hän ehti soittaa koskettimia jo jonkun aikaa.
”JJ” lempinimen Jokinen sai tiettävästi tullessaan The Crash -yhtyeeseen, sillä The Crashin basisti, Samuli Haataja, on myös nimeltään Samuli.


== Lähteet ==


== Aiheesta muualla ==
Samuli Jokinen Sugared.org-sivustolla (Arkistoitu – Internet Archive)