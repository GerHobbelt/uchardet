revision: 19700864
title: "F\xE9licit\xE9 Genlis"
url: https://fi.wikipedia.org/wiki/F%C3%A9licit%C3%A9_Genlis


---

Stéphanie Félicité Genlis, s. du Crest de Saint-Aubin, kreivitär Genlis, (1746–1830) oli ranskalainen kirjailija. Hän kirjoitti yli 140 teosta, joihin kuuluu muun muassa pedagogisia oppaita, romaaneja, näytelmiä, runoja, lastenkirjoja ja esseitä. Hän kirjoitti esimerkiksi teokset Le théâtre d’éducation (1779), Adèle et Théodore (1782), Veillées du château ou cours de morale à l’usage des enfants (1784) ja La Femme auteur (1802). Hänen muistelmansa kertovat elämästä Ranskassa 1700- ja 1800-lukujen taitteessa. Tuotteliaan kirjallisen uran lisäksi Genlis oli taitava harpisti. Genlis vastusti Madame de Staëlia ja kuoli ankarana katolilaisena ja Voltairen hengen vastustajana. Henry Lapauze on julkaissut hänen kirjeitään kokoelmana Lettres inédites de M:me de Genlis à son fils adoptif Casimir Baecker (1902). Genlis vaikutti aikanaan erityisesti pedagogian alalla ja kävi teoksillaan kiivasta keskustelua muun muassa Rousseaun kanssa.


== Lähteet ==


== Aiheesta muualla ==
 Kuvia tai muita tiedostoja aiheesta Félicité Genlis Wikimedia Commonsissa