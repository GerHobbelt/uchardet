revision: 20225502
title: Bones (1. tuotantokausi)
url: https://fi.wikipedia.org/wiki/Bones_(1._tuotantokausi)


---

Yhdysvaltalaisen televisiosarjan Bones ensimmäinen tuotantokausi alkoi Yhdysvalloissa 13. syyskuuta 2005 ja sisälsi yhteensä 22 jaksoa. Sarjan ensimmäisessä jaksossa esiteltiin oikeusantropologi Temperance Brennan ja hänen työparinsa FBI:n erikoisagentti Seeley Booth, jotka ratkaisevat tapauksia joissa tarvitaan molempien ammattitaitoa. 


== Päähenkilöt ==
Emily Deschanel – Tri Temperance Brennan, oikeusantropologi Jeffersonian instituutissa ja menestyvä kirjailija.
David Boreanaz – FBI:n erikoisagentti Seeley Booth, Brennan avustaa erikoisagentti Seeley Boothia tutkimuksissa joihin sisältyy ihmisjäänteet joita ei pystytä tunnistamaan ilman Brennanin taitoja.
Michaela Conlin – Angela Montenegro, poliisipiirtäjä Jeffersonian instituutissa ja tri Brennanin tiimin spesialisti kallon rekonstruoinnissa.
Eric Millegan – Zack Addy, Tri Brennanin harjoittelija ja assistentti.
T. J. Thyne – Tri Jack Hodgins, hyänteistutkija joka on erikoistunut myös mineraaleihin ja maalajeihin.
Jonathan Adams – Daniel Goodman, entinen arkeologi, joka johtaa Jefferosnian instituuttia.


=== Vierailevat ===
John M. Jackson – Sam Cullen, FBI:n varajohtaja
Patricia Belcher – Caroline Julian, syyttäjä
Ty Panitz – Parker Booth, Seeley Boothin poika
Heavy D – Sid Shapiro, kiinalaisen ravintolan Wong Fu omistaja
Chris Conner – Oliver Laurier, tri Brennanin kirjojen fanaatikko
Heath Freeman – Howard Epps, kuolemaantuomittu sarjamurhaaja
Billy Gibbons – Billy Gibbons, Angelan isä
Loren Dean – Russ Brennan, tri Brennanin isoveli


== Jaksoluettelo ==


=== Kova luu (Pilot) ===
Vietettyään kaksi kuukautta Guatemalassa tunnistamassa kansanmurhan uhreja, oikeusantropologi tri Temperance Brennan palaa Washington, D.C.:hen, jossa hänet pysäyttää välittömästi agentti Yhdysvaltain sisäisen turvallisuuden ministeriöstä pääkallon kuljettamisesta. FBI:n erikoisagentti Seeley Boothin saavuttua Brennan kuitenkin vapautetaan. Brennan pitää kyseistä sattumaa outona ja tajuaa tapahtuman olleen Boothin juoni saada hänet auttamaan FBI:n tapauksessa. Hän kieltäytyy auttamasta kunnes Booth lupaa antaa Brennanin osallistua koko tapaukseen.
Rikospaikalla Brennan ja Booth löytävät järvestä ihmisjäänteet, jotka ovat hajonneet niin täydellisesti että jäljellä ovat vain luut. Brennan ja hänen assistenttinsa Zack Addy (Eric Millegan) päättelevät uhrin olleen 18–22-vuotias tennistä harrastanut nainen. 
Jeffersonian instituutin laboratoriossa Brennan tutkii uhrin jäänteet hänen kollegoidensa keskustellessa heidän ja Brennanin uusimman romaanin, Bred in the Bone hahmojen yhtäläisyyksistä. Hyönteistutkija tri Jack Hodgins kertoo Brennanille uhrin olleen järvessä yli kaksi kesää. Hodgins löysi myös pieniä luunkappaleita, joiden hän arvelee olevan sammakon luita. Poliisipiirtäjä Angela Montenegro (Michaela Conlin) tekee kolmiulotteisen rekonstraation kallosta, jonka Brennan kokosi. Uhri tunnistetaan Cleo Louise Elleriksi, joka oli senaattiharjoittelija ja jolla huhuttiin olevan suhde senaattori Bethlehemin kanssa.
Brennan haluaa kuulustella senaattoria, mutta Booth on eri mieltä vedoten siihen, ettei senaattori ole ainut epäilty; Senaattorin apulainen, Ken Thompson oli Cleon poikaystävä. Epäiltyjen joukkoon kuuluu myös Cleoa vainonnut mies, Oliver Laurier. Booth kertoo Brennanille, että tapaus on paisunut niin suureksi että FBI:n varajohtaja Cullen siirtää tapauksen erikoisryhmälle. Sen vuoksi Booth haluaakin, että Brennan pysyy laboratoriossa. Brennan kuitenkin kiristää Boothia kunnes tämä antaa hänen tulla mukaansa kentälle.
Cleon kallossa olleiden jälkien perusteella Hodgins päättelee, että Cleoa lyötiin moukarilla sementtilattiaa tai piimaata vasten. Uhrin sormenpäille tehdyn laajan vahingon ja piilotuspaikan perusteella tiimi päättelee murhaajan panostaneen suuresti uhrin piilottamiseen. Hodgins paljastaa myös, että Cleo sai lääkitystä masennukseen, Brennanin tajutessa pienten luukappaleiden olevan sikiön korvaluut, joka viittaa siihen että Cleo Eller oli raskaana.
Salaliittoteoreetikko Hodgins vakuuttaa Brennanin siitä, että he eivät välttämättä ikinä löydä totuutta sillä senaattori Bethlehemilla on niin paljon valtaa. Kertomatta Boothille Brennan päättää kuulustella senaattoria. Cullen poistaa Boothin useaan kertaan tapauksen tutkinnoista, mutta Brennan ei anna periksi. Tiiminsä avulla hän saa selville, että Cleon poikaystävä, Ken Thompson tappoi Cleon pelätessää Cleon raskauden aiheuttamaa skandaalia ja sen merkitystä omaan uraansa.


=== Autopommi (The Man in the S.U.V.) ===
Katumaasturin räjähdettyä Washington, D.C.:ssä kiireisen kahvilan edessä, oikeusantropologi tri Temperance Brennania pyydetään tunnistamaan maasturin ajaja Hamid Masruk, arabian-amerikkalainen Friendship Leaguen johtaja. Assistenttinsa Zack Addyn avulla Brennan puhdistaa luurangon ja vertaa luita Masrukin lääketieteellisiin tiedostoihin. Vaikka Brennan onkin vakuuttunut, että uhri on Hamid Masruk, hän lähettää Zackin rekonstruoimaan kallon. Zack saa selville, etteivät kallon seula- ja kiilaluut sovi yhteen, jonka Brennan epäilee olevan rappeuttavan sairauden aikaansaama.
Tauti ei kuitenkaan ollut Pagetin tauti eikä lupus kuten Brennan epäili vaan kipsin, Zackin ja tri Jack Hodginsin löytämän ympäristösaasteen aiheuttama. He päättelevät, että kipsiä käytettiin luultavasti pommin eristeenä. Brennanin löydettyä mikroskooppisen pieniä halkeamia Hamidin kallon trabekkeliluusta, Hodgins sai selville niiden johtuneen dioksiinille altistumisesta.
Hamidin vaimo, Sahar kieltää miehensä olleen terroristi. Booth epäilee, että vaimolla on suhde, mutta Brennan ei ole samaa mieltä vaikka hänen ystävänsä Angela Montenegro onkin Boothin kannalla. Booth saa selville, että Saharilla oli suhde Ali Ladjavardin kanssa, joka ei kuitenkaan olisi voinut murhata Hamidia, koska hän oli sisäisen turvallisuuden koulutuksessa Hamidin murha-aikaan.
Kun Hodgins ja Zack saavat selville, että kipsiä käytettiin vuonna 1903 lanseeratussa tulenkestävässä tiilissä, Booth ja Brennan pystyvät paikantamaan alueen jossa tiiliä käytettiin ja jossa pommi rakennettiin. He tajuavat, että Hamidin veli, Farid Masruk asuu kyseisellä alueella. Saapuessaan tämän talolle he eivät löydä Faridia, mutta räjähteet ovat näköetäisyydellä. Farid oli suunnitellut toista iskua, mutta epäonnistui Boothin ja Brennanin saapuessa paikalle ajoissa estääkseen häntä.


=== Poika puussa (A Boy in the Tree) ===
Erikoisagentti Seeley Booth johdattaa tri Temperance Brennanin ja tämän assistentin, Zack Addyn hienoon yksityiskouluun, Hanover Prepatory Schooliin, jonka pihapuusta löytyi mädäntynyt ihmisruumis. He tuovat ruumiin Jeffersonian instituutin laboratorioon, jossa he vahvistavat ruumiin kuuluvan teinipojalle, joka oli luultavasti koulun oppilas. Jack Hodgins päättelee pojan kuolleen 10–14 päivää aikaisemmin.
Boothin kysyessä koulun rehtorilta listaa oppilaista, Brennan soittaa kertoakseen löytäneensä kuulokojeen uhrin korvasta. Hän kertoo myös voivansa tunnistaa uhrin kojeen sarjanumeron avulla. Uhri paljastuu koulun oppilaaksi nimeltä Nestor Olivos, joka on Venezuelan suurlähettilään ainut poika. Tiimi pitää outona, että Nestorin kieliluu on murtunut, sillä sen pitäisi olla murrosikäisellä joustava ja lähes särkymätön.
Koulun rehtorin ja turvallisuusjohtajan uskoessa Nestorin tehneen itsemurhan, hänen äitinsä, Venezuelan suurlähettiläs painostaa tri Brennania saamaan totuuden selville uskoessaan, että Nestor murhattiin. Tapauksen päämysteeri onkin tappoiko Nestor itsensä vai murhattiinko hänet.
Tabinid -matojen koteloitumisvaiheeseen perustuen Hodgins päättelee Nestorin nauttineen suuren annoksen ketamiinia ennen kuolemaansa. Tiimi ei kuitenkaan voi olla varma pakottiko joku Nestorin ottamaan lääkkeen, mutta tri Brennan pystyy esittämään Nestorin kuolemasta skenaarion johon liittyy ketamiini. Ketamiinin kanssa tukehtuminen olisi aiheuttanut Nestorin vatsahappojen purkautumisen, jotka olisivat jääneet loukkuun hänen kurkkuunsa ja heikentäneet kieliluuta. Nestorin ruumiin paino olisi lopulta katkaissut kieliluun.
Etsiessään oikeustieteellisiä todisteita, tri Brennan ja agentti Booth löytävät DVD-äänitteitä seksuaalisista kanssakäymistä, joiden he saavat tietää johtaneen kiristykseen. Nestorin luokkatoverit Tucker Pattinson ja Camden Destry asettivat kameran kuvaamaan Nestorin sänkyä. Tucjerin kiristettyä äänitteellä ensin Camdenin äitiä, hän ja Camden päättivät kiristää myös Nestoria. Kun Tucker ja Camden saivat tietää Nestorin aikovan kertoa rehtorille kiristysyrityksestä, he huumasivat Nestorin ja hirttivät puuhun lavastaakseen itsemurhan. Jakson lopussa tri Brennan ja agentti Booth voivat todistaa, että Nestor murhattiin.


=== Huonosti sulavaa (The Man in the Bear) ===
Tri Temperance Brennanin mielipahaksi erikoisagentti Seeley Booth vie hänet Tri Goodmanin luvalla pieneen Auroran kaupunkiin, Washingtonin osavaltioon tunnistamaan karhun vatsasta löytyneen ihmiskäden. Kädestä otetusta kuvasta Brennan näkee, että uhrin käsi leikattiin sahalla ennen kuin karhu söi sen.
Aurorassa Booth ja Brennan tapaavat sheriffin ja paikallisia lääkäreitä. Uhri oli nuori mies, mutta vain yksi ihminen on ilmoitettu kadonneeksi – nainen nimeltä Ann Noyes. Brennan lähettää luun kappaleet Jeffersoniaan, jossa hänen assistenttinsa, Zack Addy poistaa niistä lihan ja löytää ihmisen aiheuttamia puremajälkiä. Brennan tajuaa tappajan olevan kannibaali. Koska kannibaali saisi Prion-taudin, Brennan vierailee paikallisen lääkärin luona ja kysyy tri Andrew Rigbylta onko sairaalaan tullut potilaita joilla olisi kyseisen taudin oireita. Rigby sanoo ettei ole.
Laboratoriossa tri Jack Hodgins tutkii karhun ulostetta jonka Brennan lähetti hänelle ja löytää nahan palan jossa on tatuointi. Tatuoinnin avulla sheriffi pystyy löytämään uhrin henkilöllisyyden kadonneiden listalta. Uhri on Adam Langer, joka sheriffin mukaan tuli Auroraan vierailemaan Sherman Riversin, kaupungin alkuperäisasukkaiden puistonhoitajan luona. Boothin ja Brennanin mennessä kuulustelemaan Riversia, hän pakenee metsään.
Booth ja Brennan löytävät Riversin seuraavana aamuna metsästä. Riversin talolta keräämiensä todisteiden valossa he ovat vakuuttuneita siitä että hän on salametsästäjä, muttei kannibaali. Hodginsin ammattitaidolla ja Riversin avulla Booth ja Brennan löytävät metsästä rikospaikan, josta he löytävät myös vääristyneen version 'medicine wheelistä' sekä kaksi ruumista, jotka kuuluvat Adam Langerille ja Ann Noyesille jonka sydän on poistettu.
Ruumisvahan muodostumiseen perustuen Brennan arvio Ann Noyesin olleen kuolleena viikon ajan. Kun paljastuu, että Adam Langer tapaili paikallista eläinlääkäriä, tri Denise Randallia Booth ja Brennan saartavat hänet paikallisessa baarissa, jossa he pyytävät häntä puremaan hammaslääkäreiden käyttämään massaan tarkistaakseen hänen hampaidensa jäljet. Brennan kuitenkin osoittaa, ettei Randallilla ollut motiivia tappaa Ann Noyesia ja että he etsivät ihmistä joka on kliinisesti epävakaa. Samaan aikaan Zack löytää Ann Noyesin rintalastasta jälkiä joiden Brennan päättelee olevan peräisin rintalastan levittäjästä. Hän tajuaa, että tri Rigby olisi tajunnut tämän jo aikaisemmin, muttei maininnut siitä koska on itse kannibaali. Booth ja Brennan löytävät Rigbyn tuhkaamasta ruumiita; Brennan lyö kuitenkin Rigbyn tajuttomaksi alusastialla.
Jakson aikana Hodgins ja Zack yrittävät kiinnittää pakettien toimittaja tytön huomion (K.D. Aubert), joka paljastuu myöhemmin biseksuaaliksi ja valitsee Hodginsin ja Zackin sijaan Angelan.


=== Poika pensaikossa (A Boy in the Bush) ===
Erikoisagentti Seeley Booth näyttäytyy tri Temperance Brennanin luennolla ’’American University’’ -yliopistolla. Hän kertoo Brennanille, että joku oli löytänyt ihmisjäänteet paikallisen ostoskeskuksen läheiseltä pellolta, jossa 6-vuotiaan Charlie Sandersin uskotaan kadonneen. Booth tarvitsee Brennanin apua paikantamaan jäänteet ja päättelemään ovatko ne kyseisen kuusivuotiaan.
Brennan, Booth ja Zack Addy suuntaavat pellolle, josta he löytävät pienen mädäntyneen ruumiin. Jeffersonian laboratoriossa Brennan, Zack, Angela ja Hodgins päättelevät ruumiin kuuluvan Charlie Sandersille ja että he etsivät todennäköisesti pedofiiliä.
Booth vierailee Charlien äidin, Margaret Sandersin luona ja saa tietää, että Margaretilla on kaksi kasvatti poikaa, Shawn ja David Cook, mutta Charlie oli hänen ainut biologinen lapsensa. Lähtiessään Booth saa selville, että Charlie katosikin ostoskeskuksesta eikä läheisestä puistosta.
Brennan lähestyy Angelaa ja kysyy aikooko tämä jättää Jeffersonian. Angela tunnustaa hänelle pitävänsä työtään vaikeana eikä hän ole varma mitä tehdä. Zackilla on myös ongelmia tutkia niin "pieniä" jäänteitä, joten Brennan neuvoo häntä vetäytymään henkisesti tapauksesta. Kun Brennan saa selville Charlie geneettisestä luusairaudesta, Booth ja Brennan kuulustelevat Margaretia ja saavat tietää, ettei Charliekaan ollut hänen biologinen lapsensa vaikka hän niin väitti.
Margaret kertoo ottaneensa Charlien pelastaakseen tämän kasvattiohjelmalta tämän äidin kuoltua huumeiden yliannostukseen, muttei kidnapannut eikä tappanut häntä. Brennan suuttuu Boothille tämän pidättäessä Margaretin kidnappauksesta, mutta Booth väittää ettei hänellä ollut vaihtoehtoa. Brennan haluaa Boothin vapauttavan Margaretin jotta tämä, Shawn ja David voivat jatkaa elämäänsä, mutta Booth ei suostu.
Angelan työskennellessä Charlien kaappaajan kuvan suurentamisen kanssa, hän saa selville Hodginsin olevan erittäin varakas; hänen perheensä johtaa organisaatiota joka on Jeffersonian toiseksi suurin lahjoittaja. Hodgins anelee Boothia ja Angelaa pitämään perhetaustansa salaisuutena. Hän selittää ettei halua tulla juhlatilaisuuteen johon tiimi on kutsuttu, koska sinne on tulossa hänen perheensä rikkaita ystäviä.
Angelan suurentama kuva Charlien kaappaajasta osoittautuu hänen kasvattiveljekseen, Shawniksi. Mutta hän ei kuitenkaan ollut Charlien tappaja. Vedoten omaan menneisyyteensä kasvattiohjelmassa, Brennan vakuuttaa Shawnin kertomaan Charlien tappajan nimen. Tappajaksi paljastuu heidän naapurinsa Edward Nelson. Booth pidättää hänet Charlien seksuaalisesta hyväksikäytöstä ja murhasta sekä järjestää Margaretin paluun Shawnin ja Davidin luo.


=== Seinäkätkö (A Man in the Wall) ===
Angela vakuuttaa parhaan ystävänsä tri Temperance Brennanin jättämään työt sikseen ja lähtemään klubille. Klubilla Brennan aiheuttaa vahingossa tappelun verratessa musiikkia heimomusiikkiin. Hän potkaisee miehen seinää päin, joka sortuu ja paljastaa muumioituneen ruumiin ja pilven metamfetamiinia. Mies osoittautuu Roy Tayloriksi, joka tunnetaan paremmin nimellä D.J. Mount, yökerhon nousevaksi tiskijukaksi. Klubin seinän sisältä Brennan ja hänen assistenttinsa, Zack Addy löytävät napakorun renkaan, jossa lukee "Love Rulz", tehden toisesta tiskijukasta, D.J. Rulzista pääepäillyn. Koru oli peräisin D.J. Mountin tyttöystävältä, joka on D.J. Rulzin ex-tyttöystävä.
Kun Booth ja Brennan lähtevät etsimään Mountin tyttöystävää, Eveä he löytävät hänen veljensä jolle Eve jätti tyttärensä eikä koskaan palannut vaikka lupasi. Even veljelleen jättämistä rahoista tiimi löytää samaa metamfetamiinia kuin Mountin naamalta. Evestäkin tulee epäilty. kunnes he tajuavat tämän olleen Mountin takana aikana jolloin Mount tungettiin seinään ja metamfetamiini oli tungettu Mountin naamaan edestä päin, joka viittaa siihen, että seinässä oli myös kolmas ihminen.
Tiimi saa selville, että FBI:n agentti työskentelee salatehtävässään Randall Hallille, klubin omistajalle. Agentti väittää Randallin välittävän metamfetamiinia klubin kautta. Tiimi kuulustelee Hallia, joka kertoo Rulzin rakentaneen itselleen uuden studion Mountin katoamisen jälkeisenä päivänä. Booth ja Brennan löytävät Even ruumiin käyttämällä poliisikoiria, mutta Rulzilla ei olisi ollut tarpeeksi voimaa tappaa häntä, sillä häntä ammuttiin pari vuotta sitten ranteeseen. Tiimi löytää molemmista ruumiista luukuopan, jota eivät osaa selittää.
He kuulustelevat Rulzia, joka kertoo Mountin aikoneen vaihtaa levy-yhtiötä Randall hallin Basement Recordsista ja, että Randall maksoi hänen studiostaan. Siitä he saavat Randallin motiivin: Mount aikoi vaihtaa levy-yhtiötä ja Eve varasti Randallilta metamfetamiinia ja käteistä ansaitakseen heille paremman elämän.
Booth menee klubille jossa Randall tökkää häntä kävelykepillään ja lähes murtaa sen ennen kuin Brennan tajuaa kävelykepin aiheuttaneen kuopat molemmissa ruumiissa. Tiimi tekee laboratoriossa kokeen joka vahvistaa Brennanin epäilyt ja jonka ansiosta heillä on tarpeeksi näyttöä todistamaan että Randall on murhaaja.


=== Kuolemantuomio (A Man on Death Row) ===
Jakso alkaa kun tri Temperance Brennan ja erikoisagentti Seeley Booth kinastelevat Boothin kieltäydyttyä antamasta Brennanille aseenkantolupaa, sillä hän sai aikaisemmin syytteen törkeästä rikoksesta (vaikkei häntä todettukaan syylliseksi). Boothin toimistossa he tapaavat Amy Mortonin, joka kertoo Boothille olevansa kuolemaantuomitun Howard Eppsin uusi asianajaja. Hän pyytää Boothilta apua todistaakseen Eppsin syyttömäksi, sillä tämä on tarkoitus teloittaa 30 tunnin sisällä. Booth oli Eppsin murhaaman April Wrightin tapauksen päätutkija.
Vierailtuaan Eppsin luona vankilassa, Booth on vakuuttunut Eppsin syyllisyydestä. Hän pyytää kuitenkin Brennania arvioimaan tapausta uudelleen henkilökohtaisena palveluksena. Tri Jack Hodginsin ja assistenttinsa Zack Addyn avulla Brennan tutkii tapauksen todisteita. Pian he saavat selville yhteensopimattomuuksia syyttäjän esittämistä todisteista.
Brennanin lähetettyä Addyn valokuvaamaan murhapaikkaa ja sen ympäristöä, tämä tajuaa uhrista löytyneiden numeroiden merkityksen. Ne näyttivät olevan puhelinnumero, mutta ovatkin uhrin tapaamisaika ja paikka. Hodgins päättelee, että uhri saatettiin siirtää rikospaikalta paikkaan josta uhri löydettiin. Brennan tajuaa, että he tarvitsevat itse ruumiin saadakseen selville missä uhri tapettiin. Samaan aikaan Booth vierailee uhrin perheen ja heidän asianajajansa, David Rossin luona, jota Booth pitää epäilyttävänä.
Ruumiista löydettyjen uusien todisteiden valossa, tiimi pystyy paikantamaan alkuperäisen rikospaikan. Booth kuulustelee Rossia, jonka häpykarvoja löytyi uhrista. Ross väittää uhrin karanneen heidän harrastettua seksiä ja odottaneensa kaksi tuntia tämän paluuta ennen parkkipaikalta lähtemistä. FBI:n varajohtaja Sam Cullenin annettua Boothille ja Brennanille lupa kerätä todisteita rikospaikan läheiseltä rämeeltä, he löytävät sieltä lisää ruumiita, joka vakuuttaa Boothin siitä että Epps on syyllinen. Epps paljastuu tappajaksi, joka on manipuloinut puolustusasianajajaansa.


=== Kylmä tyttö (A Girl in the Fridge) ===
Tri Brennanin entinen professori Nortwestern Universitystä, tri Michael Stires käy vierailulla. Parilla on myös seksisuhde, jonka Brennan ei oleta olevan lainkaan monimutkainen. Hän ajattelee myös että kaksikon välillä on terveellinen määrä kilpailua. Molempia oletuksia testataan kun ihmisjäänteet löytyvät vanhasta jääkaapista. Jäänteet kuuluvat Maggie Schillingille, 19-vuotiaalle tanssijalle joka oli vieraantunut perheestään. 11 kuukautta aikaisemmin hänestä vaadittiin lunnaita kunnes neuvottelut keskeytettiin.
Jack Hodgins ja Zack Addy päättelevät, että uhri kärsi lisäkilpirauhasten liikatoiminnasta, jonka myös uhrin entinen lääkäri vahvisti. Lääkäri tuo ilmi Boothille ja Brennanille, että hänen entinen toimistonhoitajansa, Mary Costello hankki uhrille huumeita. Tutkimukset johtavat nopeasti kahteen epäiltyyn; Mary Costelloon ja hänen mieheensä, kun Booth näkee heidän uuden jääkaapin ja käsiraudat kellarissa, jotka aiheuttivat Brennanin epäilyksien mukaan murtumat uhrin ranteissa.
Tarinassa ilmenee mutka kun Michael palkataan puolustusasianajajaksi. Oikeudenkäynti tiivistyy tri Brennanin kylmään asiapitoiseen tyyliin ja Michaelin charmikkaaseen amatöörimäiseen tyyliin. Brennan kuitenkin voittaa Boothin pyytäessä syyttäjää tuomaan esille Brennanin kadonneet vanhemmat ja syyn miksi hän on oikeusantropologi.
Michael yrittää sopia Brennanin kanssa, joka ei huomioi tätä lainkaan. Booth pahoittelee Brennanille hänen yksityiselämänsä julkituomista. Angela pyytää Brennania drinkille nähtyään kuinka surullinen hän on, mutta Brennan kieltäytyy. Booth tuo Brennanille uuden tapauksen ja pahoittelee uudelleen ja Brennan hyväksyy anteeksipyynnön.


=== Luuranko säteilysuojassa (Man in the Fallout Shelter) ===
Joulujakso, joka perustuu joulupäivän tapahtumiin. 23. joulukuuta Booth tuo pommisuojasta löytyneen miehen jäänteet instituuttiin. Kaikki ovat joulu-asenteella firman joulujuhlan ollessa meneillään yläkerrassa. Brennan ja muu työryhmä alkavat tutkia kuolleen miehen tarinaa kun Zack laukaisee säteilyhälytyksen leikellessään luurankoa.
Laboratorio suljetaan ja kaikki ovat karanteenissa joka perustuu luurangosta löytyneeseen sieneen joka aiheuttaa Valley-kuumetta (vaikkei se ole oikeasti tarttuvaa). Kahden karanteeni päivän viettäminen poissa perheen ja ystävien luota saa kaikki apeiksi. Booth saa taudin immunisointi lääkkeistä sivuvaikutuksena hyvänolontunteen.
Samaan aikaan tutkimuksissa selviää, että kuolleella miehellä, Lionel Littlellä joka toimi Silver Cloud Petroleumin vuokratarkastajana oli suhde afrikanamerikkalaiseen siivoojaansa (Ivy Gillespie) 1950-luvun lopulla. Rotusorron vuoksi pari oli päättänyt 50-luvulla lähteä pakolaisiksi Ranskaan. Lionel yritti myydä arvokkaan rahakokoelmansa huijarille, joka murhasi Lionelin kokoelman takia (silloin noin 8000 dollarin arvoinen).
Tunteellinen sarjan osa päättyy kaikkien tavatessa perheensä ja ystävänsä joululaulujen soidessa taustalla. Saadaan myös tietää, että Boothilla on 4-vuotias poika nimeltä Parker (koska Parkerin äiti ei mennyt Boothin kanssa naimisiin Boothin oikeuden ovat heikot) ja ZZ Topin Billy Gibbons on Angelan isä.
Kaikkien muiden juhliessa joulua Brennan päätti jäljittää Ivyn paljastaakseen Lionelin katoamisen mysteerin hänelle. Brennan menee toimistoonsa ja alkaa soitella ympäriinsä paikantaakseen Ivy Gillespien. Lopulta, jouluaamuna, hän löytää Ivyn tyttärentyttären, joka lupaa kertoa asiasta Ivylle.
Brennan pyytää Boothia katsomaan penniä, jonka he löysivät Lionelin taskusta. Hän skannasi sen ja sai selville sen olevan vuoden 1943 kuparipenni, joita on nykyisin jäljellä enää 12 ja jonka arvo on yli 100,000 dollaria. Tri Goodman saapuu kertomaan heille, että on tulosten aika.
Kaikki ovat kokoontuneet odottamaan tuloksia Jeffersonian päällikön ja muiden tyyppien vahvistaessa heidän olevan puhtaita. He poistavat kypäränsä ja toivottavat "Hyvää joulua". Kaikki alkavat kävellä ulos Jeffersoniasta, mutta Brennan jää paikoilleen. Kun Booth tajuaa tämän, hän pysähtyy ja kääntyy tähän päin. Brennan pyytää Boothia toivottamaan pojalleen hyvää joulua puolestaan, johon Booth vastaa olevansa Wong Foossa jos Brennan kaipaa seuraa ja toivottaa hyvää joulua lähtiessään.
Nuori nainen sekä vanhahko nainen tulevat laboratorioon. He ovat Lisa Pearce (tyttärentytär) ja Ivy Gillespie. Brennan vie heidät toimistoonsa ja alkaa selittää tapahtunutta. Ivy alkaa itkeä tajutessaan, ettei Lionel hylännyt häntä; että hän yritti pitää lupauksensa lähteä Pariisiin. Ivyn tyttären tytär haluaisi lääkäriksi mutta hänellä ei ole siihen varaa. Brennan kuitenkin antaa heille Lionelin vuoden 1943 pronssipennin, joka on yli 100,000 dollarin arvoinen.
Vierailtuaan Boothin luona Wong Foossa Brennan palaa laboratorioon ja hakee useita paketoituja lahjoja ja kortteja vanhasta matkalaukusta; aikaisemmin selitettiin, että hänen vanhempansa katosivat jouluna ja Brennan oli kieltäytynyt avaamasta lahjojaan kunnes he tulisivat takaisin – jota he eivät ikinä tehneet. Istuessaan yksin sohvalla hän avaa vihdoin vanhempiensa antamat lahjat ja hymyilee kyyneltensä läpi.


=== Nainen lentokentällä (The Woman an the Airport) ===
Hyvin säilyneet rautakaudelta peräisin olevan miehen jäännökset keräävät kiinnostusta jokaiselta laboratorion työntekijältä. Brennain ja Zackin alkaessa tutkia tapausta, Booth tuo esiin uuden tapauksen; Los Angelesin lentokentän eri puolilta löydetyt jäänteet.
Yksittäiset tutkimukset paljastavat, että kojootit olivat levittäneet uhrin luut, kaikkien hienoiseksi yllätykseksi. Uhri paljastuu suosituksi puhelintytöksi, joka oli käynyt useissa kosmeettisissa leikkauksissa. Kasvoille tehtyjen leikkausten takia kallon rekonstraatio on mahdoton. Johtolangat johtavat kuollutta naista operoineisiin kirurgeihin, mutta lopulta syylliseksi paljastuu puhelintytön kollega, joka murhasi tämän kateudesta.


=== Nainen autossa (The Woman in the Car) ===
Erikoisagentti Seeley Booth vie tri Temperance Brennanin rikospaikalle jossa on palanut auto ja kuljettaja sekä merkkejä lapsen kidnappauksesta. He kuljettavat ruumiin Jeffersonian instituuttiin ja päättelevät sen kuuluvan itäeurooppalaiselle naiselle, joka on myös äiti.
Rekonstruoituaan uhrin kasvot, Angela pystyy tunnistamaan uhrin Paulina Rozalina Semoviksi, jolla on kahdeksanvuotias poika, Donovan miehensä Carl Deckerin kanssa. Booth epäilee, että Carl kidnappasi oman poikansa. Booth ja Brennan kuitenkin saavat selville, että Carl on todistajainsuojeluohjelmassa ja hän aikoo todistaa kahden päivän sisällä KBS Systemsiä vastaan. Oikeusministeriö tiedottaa työryhmälle, ettei ole kertonut Carlille tämän vaimosta ja lapsesta, sillä he uskovat ettei hän todistaisi kuultuaan tapahtuneesta.
Booth saa selville Carlin salaisten tapaamisen motellilla olleen hänen ja hänen vaimonsa eroamisen syy. Tapaamiset olivat assistentti Ken Weeksin kanssa, joka avusti Deckeriä KBC Systems tapauksessa. Weeks kertoo Boothille Carlin kadonneen kun tämä ei saanut nähdä poikaansa. Booth ja Brennan löytävät Carlin KBC Systemsiltä, jossa hän osoittaa paikan johtajaa aseella syyttäen häntä kidnappauksesta. Carl antautuu vastentahtoisesti Brennanin ja Boothin kehotuksien vuoksi.
Brennan ja Zack päättelevät uhrin palaneen kuolemansa jälkeen ja kuolinsyyn olleen sähköisku, jonka hän sai generaattorista. Uhrin kurkusta löytyneen korvavaikun perusteella Hodgins pystyy päättelemään kidnappaajan olevan kotoisin Pohjois-Afrikasta. 
Kidnappaajat uhkaavat Boothia lähettämällä hänelle Donovanin sormen. Brennan pystyy päättelemään sormesta pojan olevan vielä elossa ja hänen tiiminsä pystyy osoittamaan että poikaa pidetään panttivankina hylätyllä bensa-asemalla tai mekaanikkopajalla. Booth ja SWAT-ryhmä löytävät hylätyn bensa-aseman ja pelastavat Donovanin.


=== Yksinäinen sankari (The Superhero in the Alley) ===
Brennan lykkää mielissään 9600 vuotta vanhan kiinalaisen ruumiin tutkintaa auttaakseen Boothia FBI:n paikalliselta kujalta löytämän supersankaripukuisen pojan kuoleman tutkinnassa. Hodgins saa selville, että uhri on ollut kujalla mädäntymässä noin kahden kuukauden ajan ja muu tiimi päättelee murhavälineen olleen särmikäs veitsi. Uhri tunnistetaan 17-vuotiaaksi nörtiksi nimeltä Warren Granger, jolla ei ollut sosiaalista elämää supersankarifanien roolipelien ulkopuolella. Luista saadaan myös selville, että Warren oli kuolemassa leukemiaan.
Warren suunnitteli ja piirsi oman supersankari-sarjakuvansa, jossa hän itse oli päähahmona yhdessä Abigail Zealeyn (alias 'Blue Minow') kanssa. Zackin 'taustalukiessa' sarjakuvien fantasiamaailmasta, muu tiimi tutkii oletettavasti kuolettavaa fantasiaa ja teiniryhmän dynaamisuutta. 
Lopulta selviää, että Warren puolusti Ted McGruderin vaimoa, jota tämä hakkasi. Warren puukotti ensin Tediä käteen, mutta vahvempana Ted riisti puukon Warrenin kädestä ja murhasi tämän.


=== Nainen puutarhassa (The Woman in the Garden) ===
Salvadorilaisessa naapurustossa rutiininomaisessa autontarkastuksessa Mara Muerte -jengin jäsenen autosta löytyy äskettäin ylös kaivettu mädäntynyt raskaana olevalle naiselle kuulunut ruumis. Ohikulkevasta autosta ammutaan Boothia ja Brennania kohti, jonka aikana ajaja pääsee karkuun. Booth kuulustelee jengin johtajaa, Miguel Villedaa. Uhrista löytyneet kasvinjäänteet johtavat naapuruston vihannespuutarhaan, josta ruumis oli kaivettu ja josta he löytävät toisenkin ruumiin. 
Harvinainen kasvi johdattaa tutkimukset senaattori Alan Cormaniin, jonka poika tunnistaa autoa ajaneen jengiläisen Jose Vargas nimiseksi mieheksi. Toinen senaattorin järven läheltä löydetty ruumis osoittautui vuoden vanhaksi, espanjalaiseksi kuusikymppiseksi mieheksi joka ammuttiin armeijatyyppisellä aseella. Mies osoittautuu ensimmäisen uhrin isäksi ja Jose Vargas uhrin veljeksi...


=== Mies viheriöllä (The Man on the Fairway) ===
Jefferonian työryhmä kutsutaan tutkimaan kahta kiinalaista diplomaattia kuljettaneen pienkoneen törmäystä golfkentälle. FAA ja NTFC luokittelevat tapauksen onnettomuudeksi, mutta turmapaikalta löytyy yksi ruumis liikaa, sekä luun kappaleita joissa on merkkejä amputaatiosta. Smithsonian johtaja tri Daniel Goodman käskee tutkijoiden tunnistaa vain kuudennen matkustajan, mutta Brennan vakuuttaa Boothin siitä, että ainut mahdollinen murhauhri on seitsemäs mies. Boothin yllätykseksi maineikas kadonneisiin ihmisiin ja poliisityöhön erikoistunut Jesse Kane lähestyy heitä, väittäen luun kappaleiden olevan luultavasti isänsä, rikkaan osakevälittäjä Max Kanen, joka katosi viisi vuotta aikaisemmin matkalla mökilleen. Jesse antaa Brennanille tapauksen muistiinpanot, joissa yksi epäillyistä on Maxin huomattavasti nuorempi tyttöystävä, Karen Anderson. Karen asuu vieläkin Maxin talossa uuden partnerinsa kanssa ja väittää, ettei Jesse puhunut isälleen kahtena katoamista edeltäneenä vuotena.
Pienkoneen kuudennes matkustaja paljastuu noin 20-vuotiaaksi huumeita käyttäneeksi vaaleaihoiseksi naiseksi, jolla on fetissimerkkejä jaloissaan, kun taas kiinalaiset paljastuivat käyttäneeksi runsaasti alkoholia sekä Viagraa. 
Tiimin jatkaessa tutkimuksia Goodmanin selän takana, Zackin kauhuksi luun kappaleet eivät kuitenkaan täsmää Maxiin vaan ruumis osoittautuu Frank Sparksiksi; ruumis jäädytettiin, paloiteltiin mekaanisesti, silputtiin puunpilkkojalla ja levitettiin ympäri golfkenttää. Jesse ehdottaa Brennanille, että tämän kannattaisi avata uudelleen tutkimukset kadonneista vanhemmistaan. Booth saa selville puunpilkkojan olleen kaupungin viherosaston, ja toinen koneen kahdesta käyttäjäjästä on huijarinakin toiminut Ray Sparks.


=== Ruumiit laboratoriossa (Two Bodies in the Lab) ===
Tri Temperance Brennan sopii treffit äskettäin netissä tapaamansa miehen kanssa. Hänen pomonsa Tri Daniel Goodman saapuu ja kertoo hänelle, että tiimi on saanut käsiteltäväkseen uuden tapauksen – Cuginien perheenjäsen, joka oli osa mafiaa, on löydetty kuolleena joen pohjasta sementtikengät jaloissaan.
Erikoisagentti Seeley Booth saapuu erikoisagentti James Kentonin kanssa, joka työskenteli salatehtävässä murhan pääepäillyn, Romao perheen parissa kahden vuoden ajan. Pian Booth saa kuitenkin uudemman ja tärkeämmän tapauksen käsiteltäväkseen, joka tarvitsee tiimin keskittymisen – naisuhri, joka sidottiin ja syötettiin koirille. Brennanin tutkittua naisuhrin jäänteet ja todettua kuolinsyy, Booth kertoo hänelle samankaltaisesta tapauksesta jonka pääepäilty Kevin Hollings on yhä vapaalla jalalla.
Brennan lähtee rikospaikalta treffeille netissä tapaamansa miehen, David Simmonsin kanssa. Brennanin kävellessä ravintolaan häntä kohti ammutaan, mutta hän väistää luodin kumartumalla nostamaan pudottamaansa puhelinta. Brennanin kollegoiden ollessa huolissaan hänestä, Booth kuulustelee Brennanin seuralaista, Davidia osoittamalla että hän olisi tietänyt mistä Brennanin löytää. Boothin yrittäessä todistaa, että David organisoi Brennaniin kohdistuvan hyökkäyksen hän ei näytä tyytyväiseltä nähdessään Brennanin olevan kiinnostunut Davidista.
Angela saa tunnistettua naisuhrin Penny Hamiltoniksi, college-opiskelijaksi ja Brennan aikoo käyttää kokeellisia metodeja tunnistaakseen mafiauhriin käytetyn aseen. Zack saa selville yhden college-opiskelijaan käytetyistä veitsistä ja tajuaa murha-aseen terässä olleen loven, joka teki aseesta selvästi erottuva.
Booth ja Brennan vierailevat collegetytön mahdollisen murhaajan, Kevin Hillingsin kodissa. He löytävät loviteräisen veitsen ja tuhansien avaimien kokoelman. Hollingsin kieltäytyessä puhumasta Brennan tajuaa, että avaimia olisi voinut käyttää uhrin silmien pois kaivamiseen. 
Huolestuneena Brennanin turvallisuudesta Booth lähtee Brennanin seuraksi tämän kotiin. Lähtiessään hakemaan jääkaapista juotavaa, se räjähtää vahingoittaen Boothia vakavasti. Kun Booth on viety sairaalaan, hän vaatii agentti Kentonia suojelemaan Brennania. Räjähdyksessä käytetyt kemikaalit tunnistetaan Hollingsin työpaikan omaisuudeksi.
Tri Jack Hodgins vierailee Boothin luona pitääkseen tämän ajan tasalla tapauksessa. Yhdessä he tajuavat, että Hollings lavastettiin ja että oikean murhaajan täytyy olla joku laboratorion lähettyviltä. Juuri tajutessaan tämän Kento kidnappaa Brennanin ja vie tämän varastolle. Hän sitoo Brennanin ja valmistautuu tappamaan hänet juuri samankaltaisella tavalla kuin Hollings tappoi aikaisemmat uhrit lavastaakseen tämän syylliseksi (paljastuu myös, että Kenton tappoi Hollingsin).
Booth saapuu juuri ajoissa ampumaan Kentonin ja pelastamaan Brennanin varmalta kuolemalta. Booth palaa sairaalaan ja jakso loppuu Brennanin peruessa treffinsä voidakseen viettää aikaa Boothin kanssa tämän toipuessa räjähdyksestä.


=== Nainen tunnelissa (The Woman in the Tunnel) ===
Naisen ruumis löytyy syvältä kaupungin alaisesta tunnelista, suurilta osin rottien syömänä. Uhri paljastuu 24-vuotiaaksi dokumenttielokuvien tekijä Marni Hunteriksi, jonka sulhanen, Phil Garfield oli tottunut morsiamensa katoamisiin tämän työn aikana. Marnin tunnelissa kuvaamassa materiaalissa näkyy sosiaalityöntekijä, Helen Bronson sekä tummaihoinen mies, Harold Overmeyer, joka on kodittomien kaupungin asukas yhdessä Marnin kameran ja veristen vaatteiden löytäneiden tunneliasukeiden kanssa. Harold oli aikaisemmin sotilas ja sanoo Marnin kuolleen hänen varoitettua tätä ja annettua tälle jotain.
Laboratoriossa saadaan selville, että Marnin kalloa lyötiin terävällä aseella ja että Marni omistu 1900-luvun holvin, jota käytettiin varastoimaan kulttuurisia ja arvokkaita aarteita. Marnin sulhanen tiesi Marnilla olleen romanttisen suhteen yhden häntä opettaneen kiipeilijän kanssa. Timanttipöly osoittaa, että Marni oli ennen kuolemaan sisällissodan aikaisessa tunnelissa...


=== Pääkallo autiomaassa (The Skull in the Desert) ===
Angela on lomalla Navajon autiomaalla ja soittaa Brennanille pyytääkseen tätä tulemaan paikalle: joku on jättänyt ihmisen pääkallon paikalliselle sheriffille, Ben Dawesille ja Angela pelkää kallon kuuluvan pitkäaikaselle poikaystävälleen, Kirk Persingerille joka katosi sherifiin siskon, Danny Webberin opastaessa häntä autiomaassa.
Brennan löytää kallosta reiän, jonka hän epäilee tulleen ampumisesta ja vakuuttaa Boothin tutkimaan tapausta. Dannyn poikaystävä, Alex Josph sanoo myös Dannyn kadonneen. Pääkallo vahvistuu Kirkin kalloksi ja siitälöytyy myös jälkiä paikallisesta huumemyrkkykaktuksesta, joka on Angelan mukaan rituaali jonka vain paikallinen artisti Wayne Kellogg käyttää, sekä kojootin puremajälkiä.
Alex löytyy kotoaan hakattuna, josta on luultavasti vastuussa toinen navajo Alexin myytyä myrkkykaktusta ulkopuoliselle. Kirkin luut ja kamera löytyvät autiomaasta. Brennanin Kelloggin kodista löytämät epätavalliset kaiverruslautaset johtavat yllättävään rikoskierteeseen...


=== Etsijät (The Man with the Bone) ===
Ted Macyn ruumis löytyy Appateague-saarelta, Kansallispuiston läheisestä lomakylästä, jossa Mustaparran aarteen huhutaan olevan haudattuna, mutta koko paikka tulvii; Ted luultavasti hukkui, 300 vuotta vanha sormiluu kädessään.
Arkeologi Macy ja hänen parinsa Giles Hardewicke johtavat kaivauksia, joita rahoittaa seikkalijabiljoonääri Branson Rose. Tri Jack Hodgins vaatii päästä sukeltamaan itse 60-metriseen kuíluun joka tappoi jo yhden miehen ja hän löytääkin merirosvojen ruumiita. Macyluultavasti tapettiin tämän tuotua ylös aarteita; Smithsonian instituutti kuitenkin varasti luut. Booth saa selville, että Hardewickellä on mustelmia, jotka viittaavat siihen että pormestari potkaisi häntä saatuaan tietää Macylla olleen suhteessa hänen vaimonsa kanssa. Merirosvojen luut osoittautuvat Jeffersonian instituutista varastetuiksi. Murhaaja käyttää samaa selkärangan-katkaisevaa erikoisvoimaa jälleen.


=== Mies ruumishuoneella (The Man in the Morgue) ===
Jakso alkaa kun tri Brennan on lomalla New Orleansissa auttamassa tunnistamaan hurrikaani Katrinan uhreja. Brennan aloittaa ruumiinavauksen 'Tuntemato 361':lle, joka löydettiin mudan seasta pieni reikä kallonsa etupuolella. Etsivä Rose Harding ja tri James Embry avustavat Brennania toivoen saavansa selville oliko kuolema hurrikaanin aiheuttama vai murha. James saa selville, että uhrin suuhun on laitettu jotain joten Brennan lähettää Sam Potterin röntgenkuvaamaan Tuntematon 361:den. Sen seurauksena Graham Leger pyytää Brennania treffeille, johon Brennan vastaa harkitsevansa asiaa saatuaan röntgenkuvauksen tulokset.
Ruudulla näkyy väläy ja Brennan nähdään makaamassa kylpyhuoneen lattialla vera käsissään ja ruhje otsassaan. Brennan ei muista eilisen tapahtumista kuin väläyksiä. Brennan vastaa hotellivirkailijan soittoon, joka kertoo lentokentälle menevän bussin odottavan. Kun Brennanille kerrotaan, että on torstai hän on hämmentynyt ja ihmettelee mitä tapahtui keskiviikolle.
Sairaalassa tri Ryan Halloway huomaa, että toinen Brennanin korvista on revitty auki ja hänen äitinsä korvakoru on otettu, eikä Brennan muista vieläkään tapahtumia eilisestä. Tri Hallowayn lähettäessä Brennanin vaatteista otettuja verinäytteitä laboratoroon, etsivä Hardong saapuu kuulustelemaan Brennania. Brennanin viimeisin muisto on tri Legerin pyyntö treffeille. Booth saapuu ja vie Brennanin ravintolaan, jossa he keskustelevat Brennanin viimeisestä muistosta. Saatuan tietää ravintolan omistajalta, Peter LaSallelta, että Brennan oli ravintolassa tiistai iltana ruumishuoneen lähetin, Sam Potterin kanssa, joka harjoittaa voodoota, he suuntaavat ruumishuoneelle.
Samaan aikaan Angela antaa Tuntematon 361:en röntgenuvat Zack Addylle, jotta tämä voi analysoida ne. Hän soittaa Brennanille ja kertoo, että Tuntematon 361, jota Brennan ei muista, oli 40-vuotias sekarotuinen ja hänet murhattiin.
Ruumishuoneella Sam kertoo Brennanille, että he olivat tiistai iltana puhuneet Tuntematon 361:en suuhun tungetusta esineestä, joka oli voodoo alkuperää. Sam selittää, että voodoo on tasapainoa ja, että Secte Rougen tuoma hurrikaani oli tuhonnut New Orleansin tasapainon. Hän sanoo, että uhrin suusta löytynyt esine, mustaa kumia ja kanan jalka, oli peräisin voodoo-kaupasta, jota pitää mies nimeltä Richard Benoit.
Benoitin kaupassa Booth näyttää Benoitille uhrin suusta löytyneen todisteen ja Benoit kertoo murhan olevan Secte Rougen työtä, osana paholaisloitsua. Katsoessaan esineen ostaneiden listaa, Brennan huomaa listalla tutun nimen: tri Graham Legerin. Booth ja Brennan suuntaavat Legerin kodille, josta he löytävät hänet ristiinnaulittuna seinäouuhun jalat lattian yläpuolella ja mojo-laukku kaulan ympärillä. Poliisi saapuu pian paikalle ja epäilevä etsivä Harding kuulustelee Brennania ja Boothia. Brennanin selittäessä Booth huomaa Brennanin kadonneen korvakorun pöydän alla ja laittaa sen taskuunsa kenenkään huomaamatta.
Ruumishuonella Brennan huomaa Tuntematon 361:en olevan kadonnut. Brennanin hitellilla Booth huomaa Brennanin sängyllä mojo-laukun jossa on simpukan kuoria, lihaa, pala nahkaa ja ihmisen hammas. Samaan aikaan Harding tulee sisään ja pidättää Brennanin löydettyään hänen vertansa Legerin talosta. Brennan lähtee hänen mukaansa ja Boothin vastustelusta huolimatta sanoo rikollisuuteen viittavan todisteen itsestään.
Poliisiasemalla etsivä Harding kuulustelee Brennania, ennen kuin Booth ja asianajaja Caroline Julian saapuvat hiljentämään Brennanin. Etsivä Harding lähtee Carolinen sanottua, etteu Brennan sano muuta. He saavat selville myrkkyseulan tulosten tultua, etteu Brennania huumattu.
Zack soittaa Brennanille Tuntematon 361:n olevan Rene Mouton, joka oli voodoo-kirkon johtaja joka oli tarjonnut apua Katrinan aikana, mutta kadonnut yhtäkkiä. Sam Potter ehdottaa tämän olevan Secte Rougen työtä Brennanin ollessa samaa mieltä. Booth ja Brennan menevät kylmiöön, josta he löytävät äskettäin tapetun Mike Doylen, sekä Rene Moutonin ruumiin. Brennan epäilee Mike Doylen tyttöystävää murhasta ja Sam Potter ripottelee tuhkaa Moutonin ruumiin päälle paljastaen sähkövarauksen, joka paljastaa Cadillac Broughamin merkin, auton joka kuuluu Richard Benoitille. Tämän vuoksi Brennan epäilee hänen tytärtään, Evaa.
Benoitin kaupassa Booth ja Brennan kohtaavat Benoitin, joka johdattaa heidät alakertaan, jossa Eva piileskeli. Saapuessaan alakertaan he löytävät Evan ruumiin joka on heitetty seinässä kiinni olevaan suureen piikkiin. Brennan ja Booth etsivät huoneesta johtolankoja ja löytävät Moutonin kallon ja piikin, jota käytettiin Moutoniin ja Mike Doyleen. Brennan tajuaa, ettei Eva olisi voinut tappaa itseään, sillä huone oli vain 12 metriä leveä, eikä Eva olisi saanut kerättyä tarpeeksi nopeaa juoksuvauhtia heittäytyessään piikkiin.
Sam Potter syyttää Richard Benoitia tyttärensä murhasta, jotta Booth ja Brennan lakkaisivat etsimästä Moutonin tappajaa. Brennan tajuaa että Benoitin ja Evan välillä olisi ollut tappelu, joka johti Evan piikkiin iskeytymiseen, ja repii Benoitin paidan auki paljastaakseen äskettäin saadun vamman. Etsivä Harding pidättää Benoitin.
Washington, D.C.ssä Booth ja Brennan kerotvat Angelalle, Zackilleja Hodginsille heidän tapauksestaan New Orleansissa. He keskustelevat voodoosta, johon Brennan kieltäytyy uskomasta, mutta muut eivät ole varmoja, viitaten Brennanin muistinmenetykseen. Booth päättää hetken olevan oikea ja antaa Brennanille korvakorunsa takaisin. Tämä ilahduttaa Brennania, sillä korvakoru oli kuulunut hänen äidilleen, mutta tajuaa myös Boothin suojelleen häntä piilottamalla todisteen murhapaikalta.


=== Luunsiirto (The Graft in the Girl) ===
Kun Booth tuo Brennanin sairaalaan näyttääkseen FBI:n apulaisjohtaja Sam Cullenille toiseen tapaukseen liittyviä töitä tämä tyttären, Amyn sairasvuoteella. Amylla on luusyöpä, joka varsinkin hänen ikäisillään on erittäin harvinainen. Brennan saa pian selville, ettei syöpä tullut asbestista kutsen yleensä, vaan luunsiirrosta pahan murtuman jälkeen. Työryhmä on koepalan jälkeen varma siitä, että nimettömän luovuttajan kansio oli selvästi valheellinen; luovuttaja oli yli 60-vuotias väitetyn 25-vuotiaan sijaan. Biotech, firma jolta luusiirto oletettavasti tuli,ei enää ole olemassa, joten tiimi etsii kirurgin, tohtori Odgenin muita riski potilaita; Kelly Demarco, joka on jo kuollut, sai samanlaisen luusiirron ja pian yli tusina muitakin uhreja löytyi useasta eri osavaltiosta, tehden aiheuttajasta sarjamurhaajan. Tiimi saa myös selville, että Odgen sai potkut yksityisklinikalta. He yrittävät jäljittää luovuttajan identiteetin löytääkseen oikeat elimenluovuttajat.


=== Sotilaan lepopaikka (The Soldier on the Grave) ===
Kun Brennan ja hänen tiiminsä tutkivat mielenosoittajan ilmeistä itsemurhaa Arlington National Cemetry -hautausmaalla, he saavat selville ettei tapaus ollutkaan itsemurha, vaan Irakissa palvelleen sotilaan murha. Boothin ja Brennanin keskittyessä murhatutkimuksiin ja kuulustellessa amerikkalaisia sotilaita jotka palvelivat Irakissa uhrin kanssa, heidän tutkimuksensa johtavat vastaamattomiin kysymyksiin uhrin armeijayksiköstä ja heidän teoistaan Irakissa. Kun paljastuu lisää tietoa, johtolangat viittaavat mahdolliseen peittelyyn. Tapaus muistuttaa Boothia monista sodan kauhuista ja hänen omasta menneisyydestään armeijan tarkka-ampujana.


=== Nainen menneisyydestä (The Woman in the Limbo) ===
Brennan on matkalla todistamaan oikeudessa ja kävelee matkallaan Angelan työpisteen ohi, jossa hän on rekostruoi ruumista Angelatorilla. Brennan pysähtyy ja huutaa Angelalle, että kuva on väärä. Sen jälkeen hän menee Zackin luo ja pyytää tapauksen todisteita. Hän avaa todistelaatikon ja vetää sieltä vyönsoljen, jossa on delfiini ja jää katsomaan sitä. Samaan aikaan Booth katsoo Angelatorissa olevaa kuvaa, jonka jälkeen hän kertoo tri Goodmanille, Angelalle ja Zackille Angelatorissa olevan kivan olevan Christine Brennan, Temperancen äiti.
Booth avaa Brennanin vanhempien tapauksen uudelleen saadessaan siihen pätevän syyn. Booth saa selville, että Brennanin vanhemmat olivat ottaneet edesmenneen Matthew Brennanin henkilöllisyyden vuonna 1978. Christine oli kuitenkin haudattu vuoden elokuvalippujen kanssa elokuvaan The Fugitive, joka julkaistiin kaksi vuotta heidän katoamisensa jälkeen. Kun Booth saa selville Brennanin vanhempien olevan oikeasti Max ja Ruth Keenan, joilla on rikosrekisteri pankkiryöstäjinä. Brennanin isoveli, Russ myöntää oikean nimensä olevan Kyle ja Temperancen Joy. 
Joten jakson kysymyksiksi muodostuvat miksi Christine hylkäsi lapsensa kahdeksi vuodeksi ja kuka hänet tappoi? Brennanin vanhempien hylätyssä autossa on Russin, Temperancen, Christinen ja toisen miehen verta. Booth löytää todistajainsuojeluohjelmassa olevan jengin jäsenen, joka on nykyisin sikafarmari, ja joka myöntää kauhean käänteen tehden tapauksen ratkaisun mahdolliseksi.


== Lähteet ==