revision: 21118483
title: Enchant (lauluyhtye)
url: https://fi.wikipedia.org/wiki/Enchant_(lauluyhtye)


---

Enchant on vuonna 2009 perustettu suomalainen poprock-lauluyhtye.


== Jäsenet ==
Matias Hämäläinen (tenori)
Rene Romppanen (basso)
Lassi Silventoinen (baritoni)
Sami Ulmanen (tenori)


== Ura ==
Enchant sai alkunsa vuonna 2009 sen jäsenten ollessa oppilaina Tiirismaan lukion musiikkilinjalla Lahdessa. Kaikki yhtyeen jäsenet lauloivat lukion kamarikuorossa. Rene Romppanen ja Sami Ulmanen ovat olleet yhtyeessä alusta lähtien. Lassi Silventoinen ja Matias Hämäläinen tulivat mukaan, kun kaksi alkuperäiseen kokoonpanoon kuulunutta naispuolista jäsentä jätti yhtyeen lukiosta valmistumisen jälkeen.Vuonna 2010 Enchant sai laajempaa tunnettuutta kilpailemalla X Factorissa. Yhtye sijoittui neljänneksi yhdeksän finalistin joukosta. Samana vuonna syyskuussa Enchant allekirjoitti levytyssopimuksen Magnum Musicin kanssa. Enchant esiintyi Ruotsin kruununprinsessa Victorialle ja prinssi Danielille heidän vieraillessaan Tiirismaan lukiossa 1. marraskuuta 2010. Samana vuonna Lahti-seura ry antoi yhtyeelle Vuoden nuori lahtelainen -tunnustuksen.Vuonna 2011 Enchantilta ilmestyi single Vastenmielistä sekä pitkäsoitto Tässä hetkessä. Kesällä 2011 Enchant jäi vuoden 2013 alkuun asti ulottuvalle tauolle yhtyeen jäsenten varusmies- ja siviilipalvelusten vuoksi. Keikkatauon jälkeen lauluyhtye on keikkaillut harvakseltaan. 


== Levytykset ==
Vastenmielistä (single)Enchantin ensimmäinen single Vastenmielistä ja sen musiikkivideo julkaistiin 1. tammikuuta 2011. Musiikin on säveltänyt Petri Munck ja laulusovituksesta vastaa Enchant.
Tässä hetkessä (pitkäsoitto)Enchantin ensimmäisen pitkäsoiton Tässä hetkessä julkaisi Magnum Music, ja se ilmestyi 2. huhtikuuta 2011.. Pop-musiikin lisäksi levy sisälsi mm. Enchantin a capella -version Juha Tapion kappaleesta Raikas tuuli.


== Lähteet ==


== Aiheesta muualla ==
Enchantin kotisivu (Arkistoitu – Internet Archive)
Levy-yhtiö Magnum Music
Fanisivu