revision: 21485149
title: Herbert Christopher Robinson
url: https://fi.wikipedia.org/wiki/Herbert_Christopher_Robinson


---

Herbert Christopher Robinson (4. marraskuuta 1874, Liverpool – 30. toukokuuta 1929, Oxford) oli englantilainen eläintieteilijä ja lintutieteilijä.
Robinsonin vanhemmat olivat John Park Robinson ja Mary Morris Robinson. Hän kävi koulua Marlborough Collegessa. Heikentyneen terveytensä vuoksi hän muutti Davosiin Sveitsiin 1894. Vuosina 1897-1900 hän toimi tohtori Henry Ogg Forbesn assistenttina Liverpoolin museossa.
Vuonna 1900 alkoi Robinsonin 25 vuoden mittainen työrupeama tropiikissa. Ensin 1900 hän tutki Malakan niemimaalla tohtori Thomas Nelson Annandalen kanssa. Vuodesta 1903 alkaen hän toimi Selangorin valtionmuseon intendenttinä Kuala Lumpurissa. 1908 hän osallistui Cecil Boden Klossin johtamalle tutkimusmatkalle Indonesiaan ja Malesiaan. 1926 hän jäi eläkkeelle Malakan yhtyneiden valtionmuseoiden johtajan virasta.
Robinson eli poikamiehenä.
Robinson kirjoitti teokset The Birds of Singapore ja The Birds of the Malay Peninsula (1927).
Robinson nimesi linnuista malesianviidakkopyyn (Arborophila campbelli). Hänen kunniakseen on nimetty malakanjokirastas (Myophonus robinsoni).


== Lähteet ==