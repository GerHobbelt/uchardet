revision: 20860541
title: Matkustajan nimitieto
url: https://fi.wikipedia.org/wiki/Kymppikerho


---

Kymppikerho tarkoittaa ihmisiä, jotka ovat harrastaneet seksiä lentokoneessa lennon aikana.Suomenkielinen nimitys tulee siitä, että useimmat matkustajalentokoneiden reittilennot lennetään nykyisin yli kymmenentuhannen metrin korkeudessa merenpinnasta. Alkuperäinen englanninkielinen nimitys mile high club, 'mailin kerho', viittaa aikaisempien liikelentokoneiden suihkuseurapiiriväen matkustamiseen muutaman kilometrin lentokorkeudessa.lähde?


== Teko ==
Lentokoneseksissä tyypillisesti kaksi henkilöä, jotka eivät välttämättä ole tunteneet toisiaan aikaisemmin, harrastavat seksiä ilmassa olevan lentokoneen vessassa. Vessa on lentokoneseksin suosituin paikka, sillä se on yksityinen. Seksi muiden matkustajien silmien edessä voi olla laitonta, mutta vessassa katseilta piilossa harrastettu seksi on vain kiellettyä. Joillekin kielletyn hedelmän maku tekee siitä kiinnostavaa.Lentokoneseksi voi olla epämukavaa. Lentokoneen vessa on ahdas, pahanhajuinen ja likainen paikka. Henkilökunta pystyy myös avaamaan oven ulkopuolelta havaittuaan kahden matkustajan livahtaneen vessaan yhdessä ja tekevän jotain kiellettyä.


== Historia ==
Seksiä on haluttu harrastaa yläilmoissa jo ennen lentokoneiden keksimistä. Englantilaisen Brooksin herrakerhon kirjoissa on maininta vuodelta 1785 vedonlyönnistä, jossa eräs lordi löi vetoa siitä, että hän onnistuisi harrastamaan seksiä kuumailmapallossa tuhat jaardia maanpinnan yläpuolella.Ensimmäisenä kymppikerhoon "liittyneenä" ja sen perustajana pidetään autopilotin keksijä Lawrence Sperryä. Sperry myönsi harrastaneensa seksiä naisen kanssa vuonna 1916, kun hänen lentoveneensä syöksyi veteen New Yorkin lähistöllä. Pariskunta löydettiin vedestä alastomina, kumpikaan ei loukkaantunut kovin vakavasti, ja lentokone oli lentänyt vain 500 jalan (noin 150 metrin) korkeudessa.


== Yleisyys ==
Singapore Airlines kertoi 1990-luvulla että kaikista sen koneiden järjestyshäiriöistä kolmasosa johtui seksistä.Virgin Atlantic -lentoyhtiön vuonna 2002 lentokoneidensa vessoihin asentamat vaipanvaihtopöydät löysivät käyttäjiä myös seksin harrastajista, minkä seurauksena pöydät menivät hajalle jo muutamassa viikossa.Kondomivalmistaja Durexin teettämässä kansainvälisessä kyselytutkimuksessa vuonna 2005 kaksi prosenttia kaikista vastaajista kertoi harrastaneensa seksiä lentokoneessa. Yhdysvaltalaisista vastaajista näin kertoi neljä prosenttia. Vuonna 2010 tehdyssä kyselytutkimuksessa lentokoneseksiä kertoi harrastaneensa kolme prosenttia vastaajista.Vuonna 2011 tehdyssä kyselytutkimuksessa 33 prosenttia amerikkalaismiehistä kertoi haluavansa harrastaa seksiä lentokoneessa, ja vuonna 2010 tehdyssä kyselytutkimuksessa lähes kolmasosa briteistä sanoi samaa. Naisilla lentokoneseksi ei ole ollut fantasialistan kärjessä.


== Lähteet ==


== Aiheesta muualla ==
Mile High Club — Kaupallinen sivusto, sisältää mm. tarinoita ja ohjeita (englanniksi)
MIA92FA051 — Epäonnistunut yritys liittyä kerhoon (englanniksi)