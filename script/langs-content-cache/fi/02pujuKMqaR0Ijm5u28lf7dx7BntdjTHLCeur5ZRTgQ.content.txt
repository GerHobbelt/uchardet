revision: 21448476
title: Dunga
url: https://fi.wikipedia.org/wiki/Dunga


---

Dunga (oik. Carlos Caetano Bledorn Verri, s. 31. lokakuuta 1963 Ijuí, Rio Grande do Sul, Brasilia) on brasilialainen entinen jalkapalloilija ja nykyinen jalkapallovalmentaja. Heinäkuusta 2014 lähtien hän on toiminut Brasilian jalkapallomaajoukkueen päävalmentajana.
Dunga oli pelipaikaltaan keskikenttäpelaaja. Hän pelasi yleensä puolustavassa roolissa.


== Pelaajaura ==
Dunga edusti seuratasolla kotimaassaan vuosina 1981–1987 ja 1999 Internacionalia, Corinthiansia, Santosia ja Vasco da Gamaa. Vuosina 1987–1993 hän pelasi Italiassa  Pisan, Fiorentinan ja Pescaran riveissä. Vuosina 1993–1994 Dunga edusti Saksassa Stuttgartia. Vuosina 1994–1998 hän pelasi Japanissa Júbilo Iwatan riveissä. 


=== Saavutukset pelaajana ===
MM-kulta 1994
MM-hopea 1998
Olympiahopea 1984
Copa Américan voitto 1989, 1997
Maanosaliittojen cupin voitto 1997


=== Maajoukkueura ===
Brasilian maajoukkueessa Dunga pelasi vuosina 1982–1998 91 ottelua ja teki niissä 6 maalia. Hän edusti Brasiliaa MM-kisoissa vuosina 1990, 1994 ja 1998. Dunga saavutti Brasilian riveissä MM-kultaa vuonna 1994 ja MM-hopeaa vuonna 1998. Hän toimi Brasilian kapteenina molemmissa kisoissa. Dunga oli myös voittamassa olympiahopeaa Brasilian riveissä vuoden 1984 kesäolympialaisissa. Hän saavutti Brasilian riviessä myös kaksi Copa Américan voittoa ja yhden Maanosaliittojen cupin voiton.


== Valmennusura ==
Brasilian maajoukkueen päävalmentajaksi Dunga nimitettiin vuonna 2006. Hän johdatti Brasilian Copa Américan voittoon vuonna 2007. Menestyksestä huolimatta Dunga on saanut ankaraa kritiikkiä osakseen, koska hänen pelitapansa on ollut taktisempaa ja vähemmän näyttävää kuin Brasiliassa on totuttu. Kritiikistä huolimatta Dunga on nauttinut pelaajien luottamusta ja johdatti Brasilian vahvasti MM-lopputurnaukseen 2010. Myös turnauksessa Brasilia osoitti alkulohkovoitollaan olevansa mestariainesta. Neljännesvälierissä Dungan miehistö pudotti vahvan esityksen jälkeen Chilen jatkosta 3–1, mutta tie katkesi yllättäen puolivälierätappioon Alankomaille. Ottelun jälkeen Dunga ilmoitti eroavansa tehtävistään ja pian ottelun jälkeen liitto ilmoitti erottaneensa koko valmennusryhmän. Elokuun lopulla 2011 Dungan oli määrä palata valmennustehtäviin, kun qatarilaisseura Al-Rayyan palkkasi hänet uudeksi päävalmentajakseen.  Pesti kuitenkin kariutui, kun Al-Rayyan päättikin korvata Paulo Autuorin uruguaylaisella Diego Aguirrella. 
Joulukuussa 2012 Dungasta tuli Sport Club Internacionalin päävalmentaja.  Huonot tulokset johtivat kuitenkin potkuihin lokakuussa 2013. Heinäkuussa 2014 Brasilian jalkapalloliitto vahvisti, että Dunga palaa maajoukkueen päävalmentajaksi. 


=== Saavutukset valmentajana ===
Copa Américan voitto 2007
FIFA Confederation cupin voitto 2009
MM-puolivälierät: 2010


== Lähteet ==


== Aiheesta muualla ==
 Kuvia tai muita tiedostoja aiheesta Dunga Wikimedia CommonsissaViralliset kotisivut (portugaliksi)