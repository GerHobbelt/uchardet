revision: 21261801
title: Alumiinihydridi
url: https://fi.wikipedia.org/wiki/Alumiinihydridi


---

Alumiinihydridi (AlH3) eli alaani on alumiinin ja vedyn epäorgaaninen molekyyliyhdiste. Yhdistettä käytetään reagenssina orgaanisen kemian synteeseissä. 


== Ominaisuudet, valmistus ja käyttö ==
Huoneenlämpötilassa alumiinihydridi on valkoista kiteistä ainetta. Rakenteeltaan se on polymeeri, ja sen alkeiskoppi on heksagonaalinen. Alumiinihydridi reagoi veden kanssa muodostaen vetyä, ja vetyä muodostuu myös kuumennettaessa yhdistettä 150 °C:n lämpötilaan. Aine liukenee eetteriliuottimiin, kuten dietyylieetteriin ja tetrahydrofuraani, mutta voi ajan kuluessa saostua liuoksesta. Alumiinihydridi on pelkistin.Alumiinihydridiä voidaan valmistaa litiumhydridin tai litiumalumiinihydridin ja alumiinikloridin reaktiolla. Liuottimena käytetään dietyylieetteriä.
3 LiAlH4 + AlCl3 → 4 AlH3 + 3 LiClAlumiinihydridi pelkistää useita funktionaalisia ryhmiä, esimerkiksi karbonyyliyhdisteet ja epoksidit alkoholeiksi sekä imiinit, amidit ja nitriilit amiineiksi. Yhdistettä on tutkittu myös rakettien polttoaineseoksissa ja vedyn varastointiin.


== Lähteet ==