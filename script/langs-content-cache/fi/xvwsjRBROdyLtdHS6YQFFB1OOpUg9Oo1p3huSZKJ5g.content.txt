revision: 19657591
title: "T\xF6p\xF6peippo"
url: https://fi.wikipedia.org/wiki/T%C3%B6p%C3%B6peippo


---

Töpöpeippo (Ortygospiza atricollis) on laajalla alueella Afrikassa tavattava loistopeippoihin kuuluva varpuslintu. Lajia pidetään myös lemmikkinä.


== Koko ja ulkonäkö ==
Kooltaan töpöpeippo on noin 10 cm. Yleisväritykseltään laji on ruskea. Vatsassa on valkoisia poikkijuovia. Linnun nokka on väriltään vaaleanpunainen. Sukupuolet muistuttavat muuten toisiaan, mutta koirastöpöpeipon otsa ja kurkku ovat mustat, kun ne töpöpeipponaaraalla ovat harmaat.


== Levinneisyys ja elinympäristö ==
Töpöpeippoa tavataan suurimmassa osassa Afrikkaa. Töpöpeippojen elinympäristöä ovat kuivat metsät ja ruohomaat.


== Elintavat ja lisääntyminen ==
Töpöpeipot elävät yleensä parvissa. Pesänsä linnut tekevät maahan ja naaras munii kolmesta kuuteen valkeaa munaa. Töpöpeipon ravinto koostuu siemenistä, joita se etsii maasta, ja hyönteisistä, joita lintu pyydystää ilmasta.


== Lähteet ==