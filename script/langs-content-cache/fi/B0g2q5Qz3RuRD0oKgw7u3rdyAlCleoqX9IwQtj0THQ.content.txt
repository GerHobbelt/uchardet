revision: 21141063
title: "Jun\xEDpero Serra"
url: https://fi.wikipedia.org/wiki/Jun%C3%ADpero_Serra


---

Junípero Serra (24. marraskuuta 1713 Petra, Mallorca – 28. elokuuta 1784 Monterey, Kalifornia) oli espanjalainen fransiskaanipappi ja lähetyssaarnaaja. Hänet tunnetaan "Kalifornian apostolina".


== Elämä ja ura ==
Serra liittyi fransiskaanijärjestöön vuonna 1730, vihittiin papiksi, sai teologian tohtorin arvon ja vuonna 1738 opetti filosofiaa Palmassa. Vuonna 1750 hän saapui Méxicoon lähetystyöhön intiaanien pariin ja palveli ensin Sierra Gordan lähetysasemilla Querétarosta pohjoiseen vuosina 1750–1758, jossa hän oppi pame-intiaanien kielen ja käänsi sille katekismuksen, ja sitten Meksikon eteläisessä keskiosassa vuosina 1758–1767.Vuonna 1767 Espanjan hallitus karkotti jesuiitat Ala-Kaliforniasta. Fransiskaanit määrättiin ottamaan vastuulleen lähetystyö, ja vuonna 1769 isä Junipero nimitettiin työn johtakasi.  Vuoden 1769 alussa hän oli mukana Gaspar de Portolán retkellä Ylä-Kaliforniaan. Matkalla 14. toukokuuta hän perusti San Fernando de Velicatá -lähetysaseman Ala-Kaliforniaan. Hän perusti 16. heinäkuuta 1769 San Diegon lähetysaseman, ensimmäisen nykyisen Kalifornian osavaltion alueelle. Vuosina 1770–1782 hän perusti kahdeksan muuta kalifornialaista lähetysasemaa: San Carlos Montereyssä vuonna 1770, San Antonio ja San Gabriel Los Angelesin lähellä vuonna 1771, San Luis Obispo vuonna 1772, Dolores San Franciscossa ja San Juan Capistrano vuonna 1776, Santa Clara vuonna 1777 ja San Buenaventura vuonna 1782. Serran työ auttoi vahvistamaan Espanjan valtaa Kaliforniassa. Hän kastoi ja konfirmoi siellä noin 5000 intiaania.Katolinen kirkko julisti Serran autuaaksi vuonna 1988 ja pyhimykseksi vuonna 2015. Serralle on lukuisia muistomerkkejä sekä Mallorcalla että Kaliforniassa. Hänen merkityksestään Kalifornian historiassa opetetaan Kalifornian kouluissa.


== Lähteet ==