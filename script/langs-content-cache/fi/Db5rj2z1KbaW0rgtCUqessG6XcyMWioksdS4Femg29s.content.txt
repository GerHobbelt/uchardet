revision: 20972302
title: Ford Trimotor
url: https://fi.wikipedia.org/wiki/Fokker_F.VII


---

Fokker F.VII, kolmimoottorisen muunnoksen mukaisesti Fokker Trimotor, oli Anthony Fokkerin suunnittelema ja Fokker-lentokoneyhtiön rakentama 1920-luvulta peräisin oleva matkustajalentokone. Prototyyppi lensi ensilentonsa 11. huhtikuuta 1924, ja se oli varustettu 360 hv:n Rolls-Royce Eagle -moottorilla. Kone oli teräsputkirunkoinen, puusiipinen ylätaso, ja perustui edeltäjiensä F.II - F.VI -malleihin.
1925 esiteltiin F.VIIa, jossa siiven muotoilua ja laskutelineen rakennetta oli parannettu ja voimalaitteena oli 480-hevosvoimainen Bristol Jupiter. F.VIIa-mallia valmistettiin yhteensä 42 kappaletta.
F.VII:stä kehitettiin myös 3-moottoriset muunnokset F.VIIa/3M ja F.VIIb/3M, joita usea lisenssivalmistaja valmisti yhteensä 114 kappaletta. Tämä kolmimoottorinen malli oli tunnetuin aikansa Fokker-koneista, ja sitä kutsuttiin yleisesti Fokker Trimotoriksi. Malli hallitsi Euroopan markkinoita, kunnes Saksan ja Yhdysvaltojen kokometalliset matkustajakoneet tulivat markkinoille 1930-luvun puolivälissä. Vastaavia koneita olivat esimerkiksi Boeing 247, Douglas DC-2 ja Yhdysvaltojen armeijan Atlantic C-2. Charles Kingsford Smith lensi Fokker F.VIIb-3M-koneella ensimmäisenä Tyynenmeren yli.
Fokker F.VII -konetta käytettiin sotilastoimissa Espanjassa, Hollannissa, Jugoslaviassa, Puolassa, Tšekkoslovakiassa, Suomessa ja Yhdysvalloissa.


== Ford Trimotor ==
Yhdysvaltoihin Fokker ei saanut myydä konetta suoraan, vaan autoyhtiö Ford rakensi Fokker Trimotoria lisenssillä Ford Trimotor -nimisenä.


== Käyttö Suomessa ==

Tanskan Punaisen Ristin keräämillä varoilla hankittiin vuonna 1941 Suomen ilmavoimille yksi yksimoottorinen Fokker F.VIIa -kone tunnukseltaan OY-DEV, valmistusnumeroltaan 4990. Kone lennettiin Suomeen 28. lokakuuta 1941. Kone sai tunnuksen FE-2, ja se oli käytössä Lentolaivue 16:lla ja 6:lla muun muassa ambulanssikoneena. Kone luovutettiin Lentovarikolle 21. kesäkuuta 1943 huonon kunnon takia ja poistettiin luetteloista 9. elokuuta 1943. FE-2:n kokonaislentoajaksi tuli 4 510 tuntia, josta ilmavoimissa 102 tuntia.
Puolan valtion lentokoneyhtiön LOT:in liikennekone SP-AOE, Fokker F.VIIb-3m, meni nokan kautta ympäri Malmin lentoasemalla ilman pahempia henkilövahinkoja 12. tammikuuta 1938, ja se oli Malmin ensimmäinen Lento-onnettomuus.


== Tekniset tiedot (Fokker F.VIIa FE-2) ==
Lähde: 
Yleiset ominaisuudet

Miehistö: 2
Matkustajat: 8
Pituus: &&&&&&&&&&&&&014.050000014,50 m
Kärkiväli: &&&&&&&&&&&&&019.030000019,30 m
Korkeus: &&&&&&&&&&&&&&03.09000003,90 m
Siipipinta-ala: &&&&&&&&&&&&&058.050000058,5 m²
Tyhjäpaino: &&&&&&&&&&&01850.&&&&001 850 kg
Lentopaino: &&&&&&&&&&&03600.&&&&003 600 kg
Voimalaite: &&&&&&&&&&&&&&01.&&&&001 × Bristol Jupiter VI 9Ab yhdeksänsylinterinen ilmajäähdytteinen tähtimoottori; &&&&&&&&&&&&0358.&&&&00358 kW (&&&&&&&&&&&&0480.&&&&00480 hv)Suoritusarvot

Suurin nopeus: &&&&&&&&&&&&0190.&&&&00190 km/h
Matkalentonopeus: &&&&&&&&&&&&0150.&&&&00150 km/h
Lentomatka: &&&&&&&&&&&01050.&&&&001 050 km
Lakikorkeus: &&&&&&&&&&&03100.&&&&003 100 m


== Lähteet ==
Heinonen, Timo & Valtonen, Hannu: Albatrosista Pilatukseen.    Keski-Suomen ilmailumuseo, 2010.  ISBN 978-952-99989-2-0.    
Jukka Raunio, SP-AOE 12.1.1938, Suomen Ilmailuhistoriallinen Lehti 1/1996, ISSN 1237-2315.


=== Viitteet ===


== Aiheesta muualla ==

Fokker F.VIIa
Fokker F.VIIb-3m