revision: 21459830
title: "Arovaivaisvehn\xE4"
url: https://fi.wikipedia.org/wiki/Arovaivaisvehn%C3%A4


---

Arovaivaisvehnä (Eremopyrum triticeum) on heinäkasvien (Poaceae) heimoon, vaivaisvehnien (Eremopyrum) sukuun kuuluva kasvilaji.
Arovaivaisvehnä on yksivuotinen kasvi, ja se voi kasvaa yksittäisversoina tai pieninä mättäinä. Arovaivaisvehnä voi kasvaa noin 15–40 cm korkeaksi ja varret ovat kasvutavaltaan pystyjä tai polveilevasti kohenevia. Lehdet ovat pehmeitä ja tasapintaisia. Lehdissä on myös pienet kielekkeet. Kosteusolosuhteista riippuen kasvi aloittaa kasvunsa myöhään syksyllä tai aikaisin keväällä ja kukkii sitten loppukeväästä. Kukintona on tiivis kerrannaistähkä, joka muistuttaa paljolti ketoharjasvehnän kukintoa. Kaleet ovat otakärkisiä ja sivuilta hieman litistyneitä. Helpeet ovat hieman kaleita pidempiä ja vihneellisiä. Jyvien kypsyessä tiivis kukinto alkaa hajota tyveltään.Arovaivaisvehnä kasvaa suola-aavikoilla sekä kuivuneiden järvien pohjilla ja painanteissa, joissa maaperä on suolaista sekä savista.


== Lähteet ==


== Aiheesta muualla ==
Suomen Lajitietokeskus: Arovaivaisvehnä – Eremopyrum triticeum
Global Biodiversity Information Facility (GBIF): Eremopyrum triticeum (englanniksi)
Integrated Taxonomic Information System (ITIS): Eremopyrum triticeum (englanniksi)
Centre for Agriculture and Biosciences International (CABI): Eremopyrum triticeum (englanniksi)