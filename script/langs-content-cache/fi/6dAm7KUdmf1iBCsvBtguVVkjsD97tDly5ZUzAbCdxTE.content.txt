revision: 20845592
title: "Luettelo Helvetinj\xE4rven kansallispuiston j\xE4rvist\xE4"
url: https://fi.wikipedia.org/wiki/Helvetinj%C3%A4rven_kansallispuisto


---

Helvetinjärven kansallispuisto on Pirkanmaalla Ruoveden kunnassa sijaitseva vuonna 1982 perustettu, 49,8 neliökilometrin laajuinen kansallispuisto, jonka hoidosta vastaa Metsähallitus. Helvetinjärveä luonnehtivat miljoonia vuosia vanhat rotkolaaksot, jotka luovat pirkanmaalaiseen ikimetsään jylhän ja vaihtelevan luonteen. Alueen useista rotkoista tunnetuin on varsinaisen Helvetinjärven kaakkoiskulmassa sijaitseva Helvetinkolu, joka on ollut tunnettu matkailunähtävyys jo 1800-luvulla.


== Luonnon monimuotoisuus ==

Kansallispuisto on pääosin entistä talousmetsää. Vuonna 2010 raivonneet myrskyt kaatoivat paljon metsää Helvetinjärven kansallispuistossa. Myrskyn jäljet monipuolistavat kansallispuiston luontoa, koska kaatuneet puut jätetään kansallispuistossa lahoamaan. Tämä auttaa monia hyönteisiä, kuten kovakuoriaisia ja kaksisiipisiä, jotka ovat riippuvaisia lahopuusta.


== Helvetin portti ==
Helvetin portilla on ravintola, WC, suihku, vesipiste, asuntoautoalue, mökkivuokrausta ja parkkipaikka. Ravintolassa on info-piste, matkamuistoja sekä lähiruokaa kuten mm. villisikaa ja strutsia. Alueella olevalle villisika/strutsitilalle on ilmainen pääsy. Portti on kahdesta juuret taivasta kohden seisovasta puusta tehty tervattu sisäänkäynti kansallispuistoon Kankimäen alueella. Helvetinkoluntie jatkuu Visuvedentieltä Helvetin portin ohi Laakanperään. Opasteet kantatie 66:lta.


== Liikenneyhteydet ==
Matkahuolto liikennöi Tampereelta ja Helsingistä Ruovedelle kansallispuiston itäpuolelle. Tampereen seudun joukkoliikenteen linja 85V Tampereelta Virroille kulkee kansallispuiston länsipuolelle.


== Kuvia ==

		


== Katso myös ==
Luettelo Helvetinjärven kansallispuiston järvistä


== Lähteet ==


== Aiheesta muualla ==
 Kuvia tai muita tiedostoja aiheesta Helvetinjärven kansallispuisto Wikimedia CommonsissaLuontoon.fi – Helvetinjärven kansallispuisto
PirkanmaanVirkistysalueyhdistys.fi (Arkistoitu – Internet Archive) - Helvetinjärven kansallispuisto
Metsähallitus - Helvetinjärven kansallispuiston kävijätutkimus 2006
Metsähallitus - Helvetinjärven kansallispuiston kävijätutkimus 2013
Toivanen, Anssi: Ruoveen Helvetinkolua koluamassa