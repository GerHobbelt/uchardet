revision: 21368393
title: Robert Christgau
url: https://fi.wikipedia.org/wiki/Robert_Christgau


---

Robert Christgau (s. 1942) on yhdysvaltalainen rock-kriitikko ja kirjailija.Christgau alkoi kirjoittaa rock-arvosteluja Esquire-lehteen vuonna 1967. Hän ryhtyi newyorkilaisen The Village Voicen kolumnistiksi 1969, siirtyi Newsday-lehteen 1972 ja palasi Village Voiceen 1974 kymmeneksi vuodeksi musiikkitoimittajaksi. Vuosina 1985–2006 Christgau toimi lehdessä vanhempana toimittajana ja sen johtavana musiikkikriitikkona. Hän on kirjoittanut lukuisiin muihinkin lehtiin ja julkaisuihin. Christgau tunnetaan erityisesti Consumer Guide -palstastaan, jossa hän on vuodesta 1969 lähtien antanut albumeille kirjainarvosanoja.Christgau on julkaissut kuusi kirjaa: kokoelmat Any Old Way You Choose It (1973) ja Grown Up All Wrong (1998), muistelmat Going Into the City: Portrait of a Critic as a Young Man (2015) sekä kolme levyopasta, jotka perustuvat hänen kolumneihinsa.Christgau on opettanut useissa collegeissa ja yliopistoissa, kuten New Yorkin yliopistossa, missä hän on opettanut englantia, journalismia ja musiikin historiaa. Hän on Ferris Professor of Journalism Princetonin yliopistossa 2007.Christgau sai kandidaatintutkinnon Dartmouthista 1962. Hän meni naimisiin vuonna 1974 ja hänellä on tytär.


== Lähteet ==


== Aiheesta muualla ==
 Kuvia tai muita tiedostoja aiheesta Robert Christgau Wikimedia Commonsissa