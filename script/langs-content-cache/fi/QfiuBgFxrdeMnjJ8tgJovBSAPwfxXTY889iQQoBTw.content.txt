revision: 21428424
title: Robert Mangold
url: https://fi.wikipedia.org/wiki/James_Mangold


---

James Allen Mangold (s. 16. joulukuuta 1963 New York) on yhdysvaltalainen elokuvaohjaaja ja -käsikirjoittaja.
Mangold syntyi New Yorkissa taiteilijapariskunnalle, Robert Mangoldille ja juutalaistaustaiselle Sylvia Plimack Mangoldille. High schoolin jälkeen hän lähti opiskelemaan elokuva-alaa ja näyttelemistä Kaliforniaan ja päätyi työskentelemään Disneylle, ja toimi animaatioelokuvan Oliver ja kumppanit (1988) käsikirjoittajana. Hän ei kuitenkaan viihtynyt yhtiössä, ja siirtyi opiskelemaan Columbian yliopistoon Miloš Formanin oppilaaksi ja suoritti Master of Fine Arts -tutkinnon.Mangoldin esikoisohjaus Heavy (1995) voitti palkinnon Sundancen elokuvajuhlilla. Hänen muita elokuviaan ovat muun muassa Cop Land (1997), Vuosi nuoruudestani (1999), Walk the Line (2005), Knight & Day (2010), Wolverine (2013) ja Logan (2017), josta hän oli parhaan sovitetun käsikirjoituksen Oscar-palkinnon ehdokkaana. Elokuvien lisäksi hän on ohjannut myös joitakin televisiosarjojen jaksoja.


== Filmografia ==


=== Elokuvaohjaukset ===
Heavy (1995)
Cop Land (1997)
Vuosi nuoruudestani (1999)
Kate & Leopold (2001)
Identity (2003)
Walk the Line (2005)
Klo 15:10 lähtö Yumaan (2007)
Knight & Day (2010)
Wolverine (2013)
Logan (2017)
Le Mans 66 – täydellä teholla (2019)
Indiana Jones and the Dial of Destiny (2023)
Swamp Thing


== Lähteet ==


== Aiheesta muualla ==
James Mangold Internet Movie Databasessa. (englanniksi)