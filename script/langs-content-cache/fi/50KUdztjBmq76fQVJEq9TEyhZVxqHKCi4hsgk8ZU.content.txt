revision: 21179224
title: 'Human. :II: Nature.'
url: https://fi.wikipedia.org/wiki/Human._:II:_Nature.


---

Human. :II: Nature. (tyyliteltynä HVMAN. :||: NATVRE., äännettynä ”human nature”) on suomalaisen metalliyhtye Nightwishin yhdeksäs studioalbumi, joka julkaistiin 10. huhtikuuta 2020. Se on tupla-albumi, jonka ensimmäisellä levyllä on yhdeksän kappaletta, ja toisella kahdeksaan osaan jaettu yksi instrumentaalinen kokonaisuus.Nightwish sai ensimmäisenä yhtyeenä koskaan luvan kuvata Lontoon Natural History Museumissa.Albumista julkaistaan 18. marraskuuta 2022 rajoitettu painos, joka sisältää blu-rayn yhtyeen  Virtual Live Show From The Islanders Arms -striimikeikasta.


== Tuotanto ==
Albumi on äänitetty edellisen Endless Forms Most Beautifulin (2015) tapaan Röskössä Kiteellä. Lisäksi äänityksiä on tehty Finnvoxilla, Petraxilla sekä Troy Donockleyn kotistudiolla. Albumin miksauksesta ovat vastanneet Mikko Karmila, Tuomas Holopainen ja Tero Kinnunen. Masteroinnista on vastannut Mika Jussila.Holopainen on kertonut, että Endless Forms Most Beautifulin jälkeen hän tunsi olevansa tyhjiössä kerrottuaan tarinat, joita Nightwishillä on kerrottavana: "I'm not sure if there are any more stories for Nightwish to tell.". Aurin levyn valmistumisen jälkeen "tulvaportit uusien kappaleiden kirjoittamiseen avautuivat". Holopaisen mielestä edellisellä Nightwish-albumilla orkesterin käyttö vietiin maksimiinsa ja että se on olennainen osa yhtyettä ja sen äänimaailmaa, mutta halusi etsiä uusia tapoja sen käyttämiseen jotta se ei kuulosta samalta kuin ennen. Albumin sanoituksissa on yhteinen teema, joka kytkee yhteen kaikki albumin kappaleet."Shoemaker" on kirjoitettu Eugene Shoemakerin muistolle. Kappaleessa "Shoemaker" on puhuttu osuus, jossa on Johanna Kurkelan lausuma Shakespeare-lainaus. Kurkelan puheen piti olla vain ohjenuora, mutta käytettiin sellaisenaan.
"Harvest" sisältää kelttiläisiä vaikutteita ja kertoo elämän, ihmiskunnan ja luonnon symbioosista.
Kappale "Procession" kertoo toivosta ja transhumanismista ja siinä puhuvat ovat post-ihmisiä.Albumin toinen levy All the Works of Nature Which Adorn the World on orkestraalista musiikkia kahdeksassa osassa, jonka puhutut osuudet esittää näyttelijä Geraldine James. Toisen levyn esittäjä on London Session Orchestra. Kuoron ja orkesterin sovitukset on tehnyt Pip Williams.
Kahdeksannessa osassa "Ad Astra" kuullaan lainaus Carl Saganin teoksesta Pale Blue Dot: A Vision of the Human Future in Space (1994).


== Kappaleet ==


== Kokoonpano ==
Kokoonpano:
Floor Jansen – laulu
Emppu Vuorinen – kitarat
Marko Hietala – basso, laulu, akustiset kitarat
Kai Hahto – rummut, perkussiot
Tuomas Holopainen – koskettimet
Troy Donockley – säkkipillit, bassohuilu, busuki, bodhràn, aerofonit, avaruuskitarat, lauluLisäksi:
James Shearman (orkesterin johtaja, kuoronjohtaja)
The Pale Blue Orchestra (orkesteri)
Metro Voices (kuoro)
Johanna Kurkela (puhe)
Geraldine James (puhe)


== Vastaanotto ==
Holopaista on kutsuttu nykyaikaiseksi impressionistiksi ja albumia on kutsuttu yhtyeen progressiivisimmaksi."Noise" on ehkä albumin koukuttavimpia kappaleita.Kelttiläiset vaikutteet ovat kuultavissa kappaleessa "Harvest" ja kappaleen päälaulaja on Troy Donockley.
"Pan" on yksi levyn raskaammista kappaleista, jossa on blast beat -rytmiä sekä kaunis pianomelodia sekä Floor Jansenin laulu.
"How's The Heart?" on albumin helpommin lähestyttäviä kappaleita."Procession" on hidastempoinen hautajaismarssi ihmiskunnan hautaan: kappaleessa on minimaalinen tunteellinen melodia, jossa Floor Jansenin laulu keskipisteessä. "Procession" on liikuttavimpia ja kärkevimpiä kappaleita joita Nightwish on tehnyt."Endlessness" on hidastempoinen kappale, joka lähestyy doom metalia. Marko Hietalan laulu kuulostaa kappaleessa paremmalta kuin koskaan."All the Works of Nature Which Adorn the World" on osiin jaettu puolituntinen kappale, joka tuntuu yhdeltä raidalta.Albumia kuvataan hyvin erilaiseksi Nightwishin aiemmasta tuotannosta ja vaikka reseptissä on tuttuja ainesosia tunnelma on erilainen.


== Kaupallinen menestys ==
Albumi nousi ensimmäisellä listaviikollaan 16/2020 Suomen virallisen albumilistan ykköseksi.


== Arvostelut ==
Imperiumi: 9½/10
Inferno: 
Soundi: 
v2.fi: 


== Lähteet ==


== Aiheesta muualla ==
Human. :II: Nature. Discogsissa.    (englanniksi)
Albumi Human. :II: Nature. Encyclopaedia Metallum -sivustolla (englanniksi)