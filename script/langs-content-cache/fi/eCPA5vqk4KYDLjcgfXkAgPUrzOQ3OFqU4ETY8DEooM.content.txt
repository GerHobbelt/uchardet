revision: 20980141
title: "Agkairi\xE1"
url: https://fi.wikipedia.org/wiki/Agkairi%C3%A1


---

Agkairiá (kreik. Αγκαιριά; transl. myös Angeriá) on Kreikan kylä, joka sijaitsee Pároksen saarella. Se kuuluu hallinnollisesti Pároksen kuntaan, Pároksen alueyksikköön ja Etelä-Egean saarten alueeseen. Kylän väkiluku on 280 (vuonna 2011).Agkaírian kylä sijaitsee Pároksen eteläosassa noin 14 kilometriä etelään saaren keskuksesta Paroikián kaupungista. Sillä ei ole varsinaista kyläkeskusta, vaan se on enemmänkin nimitys tietylle alueelle. Agkairiá muodostaa myös laajemman kyläyhdyskunnan (Τοπική Κοινότητα Αγκαιριάς, Topikí Koinótita Agkairiás), johon kuuluvat varsinaisen Agkairián kylän lisäksi kylät Ágios Ioánnis Trypitís, Alykí, Aneratzá, Kamári, Makriá Mýti ja Voutákos, saaret Glarómpouta, Mikronísi, Panteronísi ja Tigáni sekä Pyhien Theodorosten luostari (Moní Agíon Theodóron). Koko yhdyskunnan väkiluku on 1 118.


== Lähteet ==