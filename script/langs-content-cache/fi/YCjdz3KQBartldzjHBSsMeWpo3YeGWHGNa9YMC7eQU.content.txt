revision: 20979362
title: Frederick Humphreys
url: https://fi.wikipedia.org/wiki/Frederick_Humphreys


---

Frederick Harkness Humphreys (28. tammikuuta 1878 Marylebone – 10. elokuuta 1954 Brentford) oli brittiläinen köydenvetäjä ja painija. Hän oli mukana voittamassa köydenvedossa kultaa kesäolympialaisissa 1908 Lontoossa ja 1920 Antwerpenissä. Lisäksi hän kuului siinä hopeaa saaneeseen joukkueeseen kesäolympialaisissa 1912 Tukholmassa.Kesäolympialaisissa 1908 Humphreys kilpaili lisäksi raskaassa sarjassa sekä kreikkalais-roomalaisessa että vapaapainissa. Hän toimi poliisina. Hän on olympialaisten kaikkien aikojen vanhimpana (42-vuotiaana) kultamitalin köydenvedossa saanut urheilija.


== Lähteet ==