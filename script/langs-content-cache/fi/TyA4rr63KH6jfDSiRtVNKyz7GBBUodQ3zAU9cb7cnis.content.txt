revision: 20039454
title: "Sulkavanj\xE4rvi (M\xE4nts\xE4l\xE4)"
url: https://fi.wikipedia.org/wiki/Sulkavanj%C3%A4rvi_(M%C3%A4nts%C3%A4l%C3%A4)


---

Sulkavanjärvi on runsasravinteinen ja erittäin matala järvi Mäntsälän luoteisosassa pohjoisella Uudellamaalla. Sen pinta-ala on 96 hehtaaria. Etäisyys Helsingistä on 67 kilometriä pohjoiskoilliseen.


== Maantiede ==
Sulkavanjärven rannat ovat soistuneet. Järven pituus kaakosta luoteeseen on noin 1,7 kilometriä. Järven koillisosan Suolahti leventää järven pohjoisosan yli kilometrin mittaiseksi, järven eteläosan leveys on noin puoli kilometriä. Saaria ei ole. Sulkavanjärven koillisosassa Anikanniemen luoteispuolella sijaitsee 3,6-metrinen syvänne, suurin osa altaasta on melko tasasyvyistä, korkeintaan 1,2 metriä. Valuma-alueella harjoitettava maatalous kuormittaa Sulkavanjärveä. Sen ekologinen tila oli vuonna 2019 välttävä, vesitilavuus on 973 000 kuutiometriä eli 973 miljoonaa litraa.Sulkavanjärven luusua sijaitsee järven länsirannalla, josta lähtee laskuoja Sulkavanniemen länsipuolitse länteen kohti Mustijokea. Sulkavanjärven kaakkoispuolella sijaitsee Suojärvi ja etelässä Kilpijärvi.Sulkavanjärven tärkeimmät saaliskalat ovat hauki ja kuha. Järvessä esiintyy myös ankerias, made, pasuuna, suutari ja useita muita kalalajeja. Sulkavanjärvi on merkittävä lintujärvi.Sulkavanjärvi (19.005.1.001) kuuluu Sulkavanjärven valuma-alueeseen (19.005), joka on kolmannen jakovaiheen vesistö Mustijoen vesistössä (19). Sulkavanjärvi on Sulkavanjärven alueen toiseksi laajin vakavesi. Alueeseen kuuluu kuusi vähintään hehtaarin laajuista vakavettä: Suojärvi, Sulkavanjärvi, Pursijärvi, Rutajärvi, Lammikko ja Lammijärvi. Mäntsälän 30:stä järvestä Sulkavanjärvi on kuudenneksi laajin.


== Lähteet ==