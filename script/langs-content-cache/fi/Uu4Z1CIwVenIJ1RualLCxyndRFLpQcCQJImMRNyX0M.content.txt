revision: 20678683
title: Europa-Park
url: https://fi.wikipedia.org/wiki/Europa-Park


---

Europa-Park on Saksan suosituin ja suurin teemapuisto. Yli neljällä miljoonalla kävijällä vuonna 2017 se on maailman suosituin kausittain auki oleva ja Euroopan kuudenneksi suosituin teemapuisto. Vain Pariisin Disneyland (joka on auki ympärivuotisesti) ohittaa sen Euroopassa. Europa-Park sijaitsee Rustin kaupungissa, Lounais-Saksassa, Freiburgin ja Strasbourgin välissä. Se on yleensä auki suunnilleen pääsiäisestä marraskuun alkuun (kesäkausi) ja joulukuun alusta tammikuun toiselle viikolle (talvikausi).
Puisto jakautuu viiteentoista eri alueeseen, jotka ovat enimmäkseen nimetty Euroopan maiden ja alueiden mukaan. Europa-Parkin maskotti on harmaa ”Euromaus”-niminen hiiri. Puistossa on myös yli tusinan verran muita hahmoja, jotka ”asuvat” siellä. Europa-Parkia johtaa ”The Mack family”, joka on valmistanut laitteita jo vuodesta 1780, sirkusvaunuja vuodesta 1880 ja vuoristoratoja vuodesta 1921. Puisto avattiin ensimmäisen kerran vuonna 1975.
Puistossa on 10 vuoristorataa, joista vanhin on ”alppirata”, jossa vuoristorata kiidättää läpi timanttikaivosten, tulen ja savun täydentämänä. Uusin rata on ”Blue Fire”, jonka vaunut kulkevat monenlaisista kiepeistä ja silmukoista. Teemapuisto on hyvin arvostettu maailmanlaajuisesti, mutta puisto lupaa silti pitää jonot lyhyinä ajamalla radat tehokkaasti ja lähettämällä vaunut matkaan viipymättä.
Huvipuistolaitteiden lisäksi Europa-Park on myös suuri lomakeskus. Puistossa sijaitsee neljä hotellia, majatalo, tiipii-kylä ja leirintäalue. Suurin hotelleista on nimeltään Colosseo ja se on tehty Rooman Colosseumin tyyliseksi.
26.5.2018 Europa Parkin Skandinavia-osastolla oli suuri tulipalo.


== Lähteet ==


== Aiheesta muualla ==
 Kuvia tai muita tiedostoja aiheesta Europa-Park Wikimedia CommonsissaEuropa-Parkin omat kotisivut (Arkistoitu – Internet Archive)