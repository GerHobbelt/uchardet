revision: 19402041
title: "S\xEDderos"
url: https://fi.wikipedia.org/wiki/S%C3%ADderos


---

Síderos (kreik. Κάβος Σίδερος, Kávos Síderos tai Ακρωτήριο Σίδερο, Akrotírio Sídero), antiikin Sammonion (m.kreik. Σαμμώνιον, Sammōnion; lat. Sammonium) ja Salmone (m.kreik. Σαλμώνη, Salmōnē; lat. Salmonium), on niemenkärki Kyriamádin niemeksi muuttuneilla saarilla Kreetalla Kreikassa. Se muodostaa Kreetan koilliskärjen (35°18′57″N, 26°18′40″E). Síderos (Σίδερος) on nimenä myös pienellä kalliosaarella, joka sijaitsee Kreetanmeressä Kyriamádin pohjoissaaren rannikolla noin kilometrin länteen Síderoksen niemenkärjestä (35°19′07.30″N, 26°18′02.80″E). Niemi ja saari kuuluvat Siteían kuntaan Lasíthin alueyksikössä.

Síderoksen niemenkärki sijaitsee noin 34 kilometrin päässä Siteían kaupungista ja noin 16 kilometriä Palaíkastrosta. Se on osa Kyriamádin kahden saaren pohjoisempaa saarta. Saaret yhdistyvät Kreetan pääsaaren kannasten kautta ja autotiellä. Niemellä sijaitsevat vuonna 1880 rakennettu Síderoksen majakka, jonka korkeus on 15 metriä, sekä Pyhän Isidoroksen (Ágios Isídoros) kirkko. Siellä on myös Kreikan merivoimien käyttämiä rakennelmia.Niemenkärjen luoteispuolella sijaitsevat Dionysadien saaret ja itäpuolella Elásan saari. Niemi ja saaret ovat osa seudun Natura 2000 -aluetta.


== Lähteet ==


== Aiheesta muualla ==
 Kuvia tai muita tiedostoja aiheesta Síderos Wikimedia Commonsissa