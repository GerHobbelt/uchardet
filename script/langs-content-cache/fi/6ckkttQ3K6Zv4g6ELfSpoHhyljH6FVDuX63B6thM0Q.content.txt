revision: 21400164
title: Teatterikuoppa
url: https://fi.wikipedia.org/wiki/Teatterikuoppa


---

Teatterikuoppa on Oulun Haukiputaalla sijaitseva teatterin ja muun esiintyvän taiteen kulttuuritalo. Siellä näytellään vuosittain kymmeniä näytelmiä ja järjestetään muun muassa Haukiputaan operettiviikot. Oulu-opiston ylläpitämä teatteritalo valmistui vuonna 2003 ja sen saliin mahtuu runsaat 200 katsojaa. Siellä esiintyy muun muassa Nurkkanäyttämö, Myllyteatteri ja Cappas-teatteri Kiimingistä. Muusikot käyttävät taloa sekä esiintymis- että harjoittelupaikkana ja talossa järjestetään myös muuta kulttuuritarjontaa. Talon aulassa on vaihtuva taidenäyttelytila. Teatterikuoppa on myös usein vierailevien esiintyjien näytöspaikka.


== Lähteet ==