revision: 18983442
title: Kuoppaelin
url: https://fi.wikipedia.org/wiki/Kuoppaelin


---

Kuoppaelin on lämpötilan aistimiseen erikoistunut elin, joka esiintyy eräillä käärmelajeilla, muun muassa kalkkarokäärmeellä ja pytonilla. Kuoppaelimen paikka on käärmeen sieraimen yläpuolella, toisin sanoen niitä on kaksi kappaletta.
Elin sijaitsee ihokuopan pohjalla, missä on tiheästi infrapunasäteilylle herkkiä aistinsoluja eli lämpimänreseptoreja. Kuoppaelin aistii lähiympäristöstä säteilevää lämpöä, esimerkiksi saaliseläimen ruumiinlämpöä. Elin toimii karkeasti ottaen kuin lämpökamera, eli se tuottaa käärmeen aivoihin eräänlaisen lämpökartan eläimen lähiympäristöstä.
Englanniksi kuoppaelin on pit organ.


== Lähteet ==
Tirri R., Lehtonen J., Lemmetyinen R., Pihakaski S., & Portin P. (1993): Biologian sanakirja. Otava.
NCBI