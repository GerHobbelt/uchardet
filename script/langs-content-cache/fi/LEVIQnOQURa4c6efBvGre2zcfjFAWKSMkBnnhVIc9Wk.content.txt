revision: 20647028
title: 1 000 metrin juoksu
url: https://fi.wikipedia.org/wiki/5_000_metrin_juoksu


---

5 000 metrin juoksu on yleisurheilun kestävyysjuoksumatka, joka juostaan juoksuradalla. Se on myös yleisurheilun arvokisaohjelmassa.
”Vitonen” on alun perin metriseen järjestelmään mukautettu sovellus kolmen mailin (4 828 m) juoksukilpailusta. 400 metrin mittaisella juoksuradalla viisi kilometriä tekee yhteensä 12 ja puoli kierrosta. 
10 000 metrin juoksun tavoin 5 000 metrin juoksu tuli miehillä ensimmäistä kertaa arvokisojen ohjelmaan vuoden 1912 olympiakisoissa. Vuosina 1983–1994 naisten arvokisaohjelmassa oli 3 000 metrin juoksu. Ensimmäistä kertaa arvokisoissa naisten 5 000 metrin kilpailu juostiin 1995 maailmanmestaruuskilpailuissa Göteborgissa. 
Suomi on olympialaisten miesten 5 000 metrin mitalitilaston kärkimaa. Suomella on kaikkiaan seitsemän kultaa, kun muista maista Etiopia on yltänyt kolmeen, Marokko kahteen ja Iso-Britannia kahteen voittoon. Lisäksi Etiopialla on kolme voittoa naisten 5 000 metriltä. Vuosina 1924–1936 suomalaiset voittivat neljä perättäistä olympiakultaa. Viimeisin suomalainen olympiamitali on vuodelta 1980, jolloin Kaarlo Maaninka voitti pronssia. Edellisen kerran kullan voitti Lasse Viren vuonna 1976 Montrealissa. Toistaiseksi viimeisin 5 000 metrin juoksussa nähty suomalaismies on Barcelonan kisoissa 1992 juossut Risto Ulmala. Naisista Kirsi Valasti oli mukana Ateenassa 2004 mutta karsiutui alkuerässä.


== 5 000 metrin juoksu arvokilpailuissa ==


=== 5 000 m olympialaisissa ===
5 000 metrin juoksu on ollut olympialaisten lajivalikoimassa vuodesta 1912. Menestynein maa olympialaisten 5 000 metrillä on ollut Suomi. Menestyneimmät urheilijat ovat Paavo Nurmi ja Lasse Viren. Viren ja Mohamed Farah ovat miesten 5 000 metrin kaksinkertaiset olympiavoittajat. Naisten matkalla kahteen olympiakultaan on yltänyt Etiopian Meseret Defar.


=== 5 000 m yleisurheilun MM-kilpailuissa ===
Yleisurheilun MM-kilpailuissa 5 000 metrin juoksu on ollut kisahistorian alusta alkaen, vuodesta 1983. Naisten kilpailu tuli mukaan vuonna 1995. MM-kilpailuissa ovat parhaiten menestyneet Kenian ja Etiopian urheilijat.


== Haamurajojen rikkojat ==


=== Miesten rajapyykkejä ===
Ensimmäisenä alle 14.30: 14.28,2, Paavo Nurmi, 1924
Ensimmäisenä alle 14 min: 13.58,2, Gunder Hägg, 1942
Ensimmäisenä alle 13.30: 13.25,8, Ron Clarke, 1965
Ensimmäisenä alle 13 min: 12.58,39, Saïd Aouita, 1987


=== Naisten rajapyykkejä ===
Ensimmäinen rekisteröity ME: 15.14,51, Paula Fudge, 1981
Ensimmäisenä alle 15 min: 14.58,89, Ingrid Kristiansen, 1984
Ensimmäisenä alle 14.45: 14.37,33, Ingrid Kristiansen, 1986
Ensimmäisenä alle 14.30: 14.28,09, Jiang Bo, 1997


== Ennätykset ==


=== Miehet ===
Lähteet:


=== Naiset ===
Lähteet:


== Suomen-mestarit ==
Katso Luettelo 5 000 metrin juoksun Suomen-mestareista


== Lähteet ==