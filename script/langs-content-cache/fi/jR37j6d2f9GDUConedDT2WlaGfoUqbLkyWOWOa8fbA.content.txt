revision: 20109894
title: Clark High School
url: https://fi.wikipedia.org/wiki/Laurel_Clark


---

Laurel Blair Salton Clark (10. maaliskuuta 1961 – 1. helmikuuta 2003) oli lääketieteen tohtori, Yhdysvaltain merivoimien kapteeni ja Nasan astronautti. Hän sai surmansa avaruussukkula Columbian onnettomuudessa, lennolla STS-107, toimiessaan avaruussukkulalennolla asiantuntijana.
Clark syntyi Amesissa Iowassa, mutta piti Wisconsinin Racinea kotikaupunkinaan. Hän valmistui William Horlick High Schoolista 1970 ja sai luonnontieteen kandidaatin tutkinnon eläintieteessä Wisconsinin yliopistosta Madisonista 1983. Lääketieteen tohtoriksi Clark valmistui samasta yliopistosta vuonna 1987.
Clark oli naimisissa. Aviomiehensä Jonin kanssa heillä on yhteinen poika, Iain. Clark harrasti sukellusta, retkeilyä, pyöräilyä, laskuvarjohyppäämistä, lentämistä ja matkustelua. Hän oli myös Gamma Phi Beta -sisarkunnan jäsen.