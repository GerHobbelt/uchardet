revision: 21006081
title: Frank Ocean
url: https://fi.wikipedia.org/wiki/Frank_Ocean


---

Frank Ocean (s. 28. lokakuuta 1987 Long Beach, Kalifornia) on yhdysvaltalainen laulaja-lauluntekijä. Hän on osa yhdysvaltalaista Odd Future -hip hop -kollektiivia.
Heinäkuun alussa 2012 Frank Ocean kertoi Tumblr-blogissaan olevansa biseksuaali ja että hänellä oli ollut 19-vuotiaana tunteita toista nuorta miestä kohtaan.


== Varhainen elämä ==
Frank Ocean, syntymänimeltään Christopher Breaux, syntyi Long Beachissä, mutta muutti perheineen New Orleansiin, Louisianaan ollessaan noin viisivuotias. Teini-ikäisenä Ocean oli mukana naapuruston kuoroissa ja muun muassa pesi autoja, ajoi nurmikoita ja ulkoilutti koiria saadakseen rahaa studioaikaan. Vuonna 2005 Ocean pääsi opiskelemaan University of New Orleansiin.


== Varhainen ura ==
Vuonna 2005 Hurrikaani Katriina iski New Orleansiin, ja tulvavesi teki tuhojaan Oceanin nauhoitusstudiossa. Tämän seurauksena Ocean päätti muuttaa kuudeksi viikoksi Los Angelesiin pystyäkseen jatkamaan uraansa. Hän onnistui kuitenkin saamaan hyvin näkyvyyttä Los Angelesin musiikkikuvioissa, joten päätti jäädä Los Angelesiin. Ocean äänitti joitakin demoja ystävänsä studiossa Los Angelesissa ja myi niitä kaupungilla. Myöhemmin Ocean sai lauluntekosopimuksen ja pääsi tekemään kappaleita muun muassa Justin Bieberille, John Legendille ja Brandylle.Vuonna 2009 Ocean liittyi losangelesiläiseen Odd Future -nimiseen hip hop-kollektiiviin
ja ystävystyi sen johtajan Tyler, the Creatorin kanssa. Saman vuoden loppupuolella Ocean tapasi tuottaja Tricky Stewartin, joka auttoi häntä saamaan sopimuksen Def Jam Recordingsin kanssa.


== Diskografia ==


=== Albumit ===
channel ORANGE (2012)
Blonde (2016)
Endless (2016)


=== Mixtapet ===
nostalgia, ULTRA (2011)
Lonny Breaux, Pt. 2 (2015)


=== Singlet ===
"Novacane" (2011)
"Swim Good" (2011)
"Thinkin Bout You" (2012)
"Pyramids" (2012)
"Sweet Life" (2012)
"Lost" (2012)
"Super Rich Kids" (2013), ft. Earl Sweatshirt
"Nikes" (2016)
"Chanel" (2017)


== Lähteet ==


== Aiheesta muualla ==
 Kuvia tai muita tiedostoja aiheesta Frank Ocean Wikimedia CommonsissaViralliset sivut