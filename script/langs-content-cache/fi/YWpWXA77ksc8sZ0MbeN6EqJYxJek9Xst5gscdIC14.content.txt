revision: 21190757
title: Tony Abbott
url: https://fi.wikipedia.org/wiki/Tony_Abbott


---

Anthony John ”Tony” Abbott (s. 4. marraskuuta 1957 Lontoo) on australialainen poliitikko. Hän oli Australian liberaalipuolueen johtaja 2009–2015 ja pääministeri 2013–2015. Vuosina 2009–2013 hän johti oppositiota. Syyskuussa 2015 Abbott syrjäytettiin puoluejohtajan ja pääministerin paikalta hänen hävittyään vaalin Malcolm Turnbullille luvuin 54–44.Abbott oli työministeri (1998–2003) ja terveysministeri (2003–2007) pääministeri John Howardin hallituksessa. Howardin hävittyä vuoden 2007 vaaleissa hän toimi yhtenä varjohallituksen ministerinä. Hänen poliittinen uransa alkoi kansanedustajana vuonna 1994.Ennen politiikkaa Abbott työskenteli toimittajana muiden muassa The Australian -lehdessä. Hän on suorittanut talous- ja oikeustieteen tutkinnon Sydneyn yliopistossa. Lisäksi Abbott sai Rhodes-stipendin ja suoritti Master of Arts (MA) -tutkinnon valtio-opista ja filosofiasta Oxfordin yliopistossa.Ennen poliitikon uraansa hän oli menestyksekäs nyrkkeilijä. Hänellä on uusiseelantilainen vaimo ja kolme tytärtä.


== Lähteet ==


== Aiheesta muualla ==
 Kuvia tai muita tiedostoja aiheesta Tony Abbott Wikimedia Commonsissa