revision: 21339570
title: Green Book
url: https://fi.wikipedia.org/wiki/Green_Book


---

Green Book on vuonna 2018 ensi-iltansa saanut yhdysvaltalainen draamakomediaelokuva, jonka on ohjannut Peter Farrelly. Löyhästi tositapahtumiin perustuva elokuva kertoo  Frank ”Tony Lip” Vallelongasta (Viggo Mortensen), joka toimi kahden kuukauden ajan pianisti Don Shirleyn (Mahershala Ali) autonkuljettajana Yhdysvaltojen Etelävaltioissa 1960-luvun alkupuolella. Elokuva kertoo miesten välille syntyvästä ystävyydestä, joka ylittää rotueron ja yhteiskuntaluokan asettamat rajat.Tony Vallelongan poika Nick Vallelonga osallistui elokuvan käsikirjoittamiseen.Elokuva palkittiin kolmella Oscarilla vuoden 2019 gaalassa. Se voitti parhaan elokuvan, parhaan alkuperäiskäsikirjoituksen ja parhaan miessivuosan (Ali) palkinnot.Elokuva palkittiin myös Golden Globe 2019 -gaalassa parhaan musikaali- tai komediaelokuvan, parhaan miessivuosan (Ali) ja parhaan käsikirjoituksen Golden Globella. Ali palkittiin myös parhaan miessivuosan SAG-palkinnolla.


== Rooleissa ==


== Lähteet ==