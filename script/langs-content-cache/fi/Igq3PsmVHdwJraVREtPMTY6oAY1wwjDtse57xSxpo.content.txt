revision: 18282577
title: "Andrei Pa\u0161kin"
url: https://fi.wikipedia.org/wiki/Andrei_Pa%C5%A1kin


---

Andrei Jurjevitš Paškin (ven. Андрей Юрьевич Пашкин, s. 27. marraskuuta 1956, Krasnojarsk, Neuvostoliitto) on venäläinen hyökkääjänä pelannut jääpalloilija, joka edusti Neuvostoliitossa Jenisei Krasnojarskia ja Ruotsissa mm. IFK Vänersborgia ja Gripen-Trollhättania. 
Andrei Paškin osallistui uransa aikana kaksi kertaa pelaajana MM-kisoihin. Vuoden 1983 kisoissa hän oli kisojen paras maalintekijä seitsemällä maallillaan. Menestyksekkään Krasnojarskin Jenisein seurajoukkue- ja Neuvostoliiton maajoukkueuran jälkeen Andrei Paškin oli ensimmäinen Neuvostoliiton jääpalloilija, joka siirtyi Ruotsiin IFK Vänersborgiin syksyllä 1988. Hän oli ensimmäinen venäläinen, joka siirtyi ulkomaille jääpalloilijaksi. Pelaajauraa Ruotsissa kesti aina kevääseen 2005 seuroina Tranås BoIS, Gripen Trollhättan BK, Slussen BK ja Blåsut BK.
Pelaajauransa jälkeen hän aloitti 2005 valmentajauransa Venäjällä Metallurg Bratskissa. Sen jälkeen kaudesta 2007 alkaen hän on toiminut Jenisei Krasnojarskin organisaatiossa valmennus- ja johtotehtävissä. 2010-luvulla hän siirtyi Venäjän jääpallomaajoukkueen valmennustehtäviin ja oli voittamassa maailmanmestaruuden kakkosvalmentajana keväällä 2014.
Andrein poika Mihail Paškin on Ruotsissa ja Venäjällä pelannut Kazakstanin jääpallomaajoukkuetta edustanut jääpalloilija.


== Saavutukset pelaajana ==
Seurajoukkueissa

9 Neuvostoliiton mestaruutta vuosina 1981, 1982, 1983, 1984, 1985, 1986, 1987 ja 1988 Jenisei Krasnojarskin riveissä,
4 jääpallon Euroopan cup voittoa: 1980, 1983, 1986 ja 1988 Jenisei Krasnojarskin riveissä,
2 jääpallon maailmancup-voittoa: 1982 ja 1984 Jenisei Krasnojarskin riveissä.Maajoukkueessa

MM-hopeaa vuonna 1983,
MM-pronssia vuonna 1987.


== Saavutukset valmentajana ==
kultaa MM-kakkosvalmentajana: 2014.


== Lähteet ==
Andrei Paškin IBDB-tietokannassa


=== Viitteet ===