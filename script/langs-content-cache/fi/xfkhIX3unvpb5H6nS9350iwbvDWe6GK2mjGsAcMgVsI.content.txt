revision: 19380745
title: James Oliver Curwood
url: https://fi.wikipedia.org/wiki/James_Oliver_Curwood


---

James Oliver Curwood (12. kesäkuuta 1878 – 13. elokuuta 1927) oli yhdysvaltalainen romaanikirjailija ja luonnonsuojelija. Publishers Weekly sijoitti 1920-luvulla hänen kirjansa kymmenen parhaan joukkoon Yhdysvalloissa. Curwoodin romaanien ja novellien perusteella tai innoittamana on tehty ainakin 18 elokuvaa. Kuolemansa aikoihin hän ansaitsi kirjailijoista parhaiten maailmassa sanaa kohden mitattuna. Hän työskenteli rakennuttamassaan Curwoodin linnassa, joka on nykyään museona Michiganin Owossossa.


== Elämäkerta ==
Curwood oli nelilapsisen michiganilaisperheen nuorimmainen. Hän jätti lukion kesken, mutta läpäisi Michiganin yliopiston pääsykokeen. Hän kirjautui Michiganin yliopiston englanninkieliselle osastolle opiskelemaan journalismia. Kahden vuoden kuluttua hän keskeytti opinnot ja ryhtyi toimittajaksi. 
Curwood myi ensimmäisen tarinansa vuonna 1900 ollessaan töissä Detroit News-Tribune -sanomalehdessä. Vuonna 1909 hänellä oli säästössä niin paljon rahaa, että hän pääsi matkustamaan Kanadan luoteisosaan. Tästä matkasta tuli inspiraation lähde hänen erämaihin sijoittuville seikkailutarinoilleen. Kirjojen menestyksen ansiosta hän saattoi vastaisuudessa matkustaa joka vuosi useiksi kuukausiksi Yukoniin ja Alaskaan. Hänen tuotantoonsa kuuluu yli 30 seikkailukirjaa.
Curwood oli vaurastunut kirjoistaan saamillaan tuloilla, ja hän toteutti vuonna 1922 lapsuudenaikaisen unelmansa ja rakennutti Owossoon Curwoodin linnan. Se rakennettiin 1700-luvun ranskalaisen linnan tyyliin. Curwoodin linna on nykyään museo. 
Curwood oli innokas metsästäjä nuorena, mutta vanhempana hänestä tuli suuri luonnonystävä ja -suojelija. Hänen sai nimityksen vuonna 1926 Michiganin luonnonsuojelutoimikuntaan (Michigan Conservation Commission). 
Curwood oli vuonna 1927 kalastusretkellä Floridassa, kun häntä puri hämähäkki reiteen, ja seurauksena oli allerginen reaktio ja tulehdus, josta aiheutui verenmyrkytys. Curwoodin terveys romahti muutamassa kuukaudessa, ja hän kuoli kotiseudullaan 49-vuotiaana. Hänet haudattiin Oak Hillin (Owosso) hautausmaalle perhehautaan.
Owosson kaupunki pitää vuosittain kesäkuun ensimmäisenä viikonloppuna Curwood-festivaalit. Tällöin juhlitaan kaupungin perinteitä. Lisäksi L'Anse Townshipin vuori Michiganissa on nimetty Curwoodin vuoreksi, ja L'Anse Townshipin puisto on uudelleen nimetty Curwoodin puistoksi. 


== Kirjallisuus ja elokuvat ==
Curwoodin seikkailukirjojen esikuva oli Jack Londonin tuotanto. London tavoin Curwood sijoitti useat tarinansa mahtavaan luoteeseen (Great Northwest). Sen luonnosta ja eläimistä piirtyy luonteenomaista moniin kirjoihin, kuten Kazan (Kazan, susikoira), Baree, Son of Kazan (Kazanin poika), The Grizzly King (Kalliovuorten kuningas) ja Nomads of the North (Salomaiden samoilijat). Monissa Curwoodin seikkailuromaaneissa on varsinaisena tai toissijaisena juonteena romanssi. Tämä piirre lisäsi kirjojen viehätystä ja kaupallista menestystä sekä nosti Curwoodin teokset menestyskirjalistoille 1920-luvulla. Suosituin teos oli The River’s End (Ihmismetsästäjän salaisuus) vuodelta 1920. Kirjaa myytiin yli 100 000 kappaletta, ja Publisher Weeklyn mukaan se oli Yhdysvalloissa vuoden neljänneksi menestynein kirja.
Kirjailijanurallaan Curwood tuotti monenlaista kirjallisuutta ja suosittuja lehtiä. Curwoodin tuotantoluettelossa on yli 200 artikkelia, lyhyttä kertomusta ja kirjoitussarjaa. Hänen teoksensa on julkaistu Kanadassa ja Englannissa. Joitakin hänen kirjojaan on käännetty ranskaksi, italiaksi, venäjäksi, espanjaksi, hollanniksi, ruotsiksi, suomeksi ja puolaksi. Teoksia on julkaistu näiden kielialueiden maissa. Viimeisen kirjansa Green Timber Curwood sai lähes valmiiksi ennen kuolemaansa. Teoksen viimeisteli Dorothea A. Bryant, ja se julkaistiin 1930.
Curwoodin kirjoihin tai lyhyisiin tarinoihin perustuu ainakin kahdeksantoista elokuvaa. Tarina Wapi the Walrus kuvattiin kolme kertaa: 1919, 1927 ja 1953. Filmi perustui teokseen Back to God's Country. Vuoden 1919 versiossa urheaa ja seikkailunhaluista naista pohjoisen erämaassa näytteli Nell Shipman. Curwoodin teokseen The Wolf Hunters (Sudenpyytäjät) perustuvassa elokuvaassa The Trail Beyond (1934) näytteli John Wayne. oimintosarjassa Kirby Grant esitti ratsupoliisikorpraali Rod Webbiä Chinook-koirineen kymmenessä elokuvassa.
Ranskalainen ohjaaja Jean-Jacques Annaud ohjasi vuonna 1988 elokuvan The Bear (Karhu), joka perustuu Curwoodin romaaniin The Grizzly King (Kalliovuorten kuningas) vuodelta 1916. Elokuva herätti uuden kiinnostuksen Curwoodiin.
Osa Curwoodin kirjoista on Suomessa julkaistu suositussa Riksin sarjassa. Alkujaan niitä julkaisivat WSOY (kaksi nimikettä), Karisto (yhdeksän nimikettä) ja Minerva (kahdeksantoista nimikettä). Ostettuaan Minervan WSOY julkaisi uusintapainoksia.


== Teokset ==


=== Suomennokset ===
Suomennokset ja niiden painokset Fennican mukaan:

Erämaan tytär (The Honor of the Big Snows), suomentanut Aukusti Salo. Karisto, 1912. (Kariston 50 p:n romaaneja n:o 12). – Karisto, 1980 ISBN 951-23-1388-X – Karisto, 1990 ISBN 951-23-2873-9
Jack Howlandin seikkailut (The Danger Trail), suomentanut Eero Alpi. Karisto, 1915. (Kariston 50 p:n romaaneja n:o 57).
Kazan: susikoira: seikkailukirja suurilta saloseuduilta,6. engl. painoksesta suom. Jussi Tervaskanto. Karisto, 1922. (Kariston nuorisonkirjoja,30). – Karisto, 1937. (10 mkan nuorisonsarja 1). – Otava, 1957. (Joka kodin tähtikirjasto 43). – Otava, 1974 ja 1979, (Maailman parhaita nuorisonkirjoja) ISBN 951-1-05426-0 – Karisto, 1980 ISBN 951-23-1408-8
Sudenpyytäjät: seikkailuja saloilla (The Wolf Hunters), suom. O. A. Joutsen. WSOY, 1922. – WSOY, 1932. (W.S.O.Y:n koululaiskirjasto n:o 96).
Sudenpyytäjät, O. A. Joutsenen uudistettu suomennos. WSOY, 1957, 1959, 1959, 1971 ja 1974. (Punainen sulka 7) ISBN 951-0-06459-9
Aarteen etsijät: uusia seikkailuja saloilla, suom. O. A. Joutsen. WSOY, 1922 – WSOY, 1932. (W.S.O.Y:n koululaiskirjasto n:o 97).
Aarteen etsijät: jatkoa kirjaan "Sudenpyytäjät", O. A. Joutsenen uudistettu suomennos. WSOY, 1957, 1959, 1962, 1966 ja 1974. (Punainen sulka 8).
Hiljaisten miesten laakso, suom. Aito Kare. Minerva, 1923.
Kazanin poika, suom. Valfrid Hedman. Karisto, 1923. (Kariston nuorisonkirjoja 42). – Kazanin poika: seikkailukirja suurilta saloseuduilta, suom. Valfrid Hedman. Karisto, 1938. (10 mkan nuorisonsarja 9). – Otava, 1957. (Joka kodin tähtikirjasto 48). – Otava, 1974 (Maailman parhaita nuorisonkirjoja) ISBN 951-1-01189-8 – Karisto, 1980 ISBN 951-23-1409-6
Ihmismetsästäjän salaisuus, suom. Aito Kare. Minerva, 1924. – 2. p Minerva, 1924. (Minervan halpa lukemisto n:o 5). – suom. O. A. Joutsen. WSOY, 1936. – suom. Aito Kare, WSOY, 1936, 1942, 1947. (Kymmenen markan romaaneja 67). – WSOY, 1957. (Riksin sarja 61).
Jumalan maa-ja nainen, suom. Väinö Nyman. Karisto, 1924. (Kariston nuorisonkirjoja 53) – Karisto, 1944. (Kariston 20 mkan romaaneja 9). – Karisto, 1980 ISBN 951-23-1400-2
Kultainen paula, suom. Väinö Nyman. Karisto, 1924. (Kariston nuorisonkirjoja 51). – Karisto, 1943. (Kariston 20 mkn romaaneja 4). – Karisto, 1980 ISBN 951-23-1600-5
Palavan metsän salaisuus, suomentanut A. Ä. Minerva, 1924.
Palava metsä, suomentanut A. Äi. 1.-2 p. WSOY, 1934. (Kymmenen markan romaaneja 33). 3. p. 1942. WSOY, 1934. (Kymmenen markan romaaneja 33). – WSOY, 1959. (Riksin sarja 91).
Salomaiden samoilijat, suom. Jussi Tervaskanto. Karisto, 1924. (Kariston nuorisonkirjoja 62). – Karisto, 1980 ISBN 951-23-1646-3
Taistelu naisesta (The Alaskan), suomentanut Väinö Meltti. Karisto, 1924 (Kariston 20 mkan romaaneja 13). – Karisto, 1924. (Kariston nuorisonkirjoja 63). – Karisto, 1980 ISBN 951-23-1387-1
Viimeinen raja, suomentanut H. Vaaja. Minerva, 1924. – WSOY, 1935. (Kymmenen markan sarja 42). –WSOY, 1942. (10 mk:n romaaneja 42). – WSOY, 1958. (Riksin sarja 72).
Henkipaton uskollisuus, suom. A. M. Minerva, 1925. – WSOY, 1937 ja 1940. (Kymmenen markan romaaneja 113) – WSOY, 1957 ja 1961. (Riksin sarja 60).
Kapteeni Plumin rohkeus, Minerva, 1925. – WSOY, 1936. (Kymmenen markan romaaneja 79). – WSOY, 1959. (Riksin sarja 78).
Kuoleman polulla, suomentanut Aarne Lehto. Minerva, 1925. – Kuoleman polulla: seikkailuromaani brittiläisen Columbian aarniometsistä, WSOY, 1938 ja 1940. (Kymmenen markan romaaneja 132). – WSOY, 1957. (Riksin sarja 69).
Lainsuojattoman kosto, suomentanut A. Lehto. Minerva, 1925. – Lainsuojattoman kosto, suomentanut A. Lehto. WSOY, 1935 ja 1942. (Kymmenen markan romaaneja 61). – WSOY, 1959. (Riksin sarja 89).
Kohtalon uhmaaja, suom. A. M. Minerva, 1926. – Minerva, 1926. (Minervan halpa lukemisto n:o 6). – WSOY, 1937. (Kymmenen markan romaaneja 114). – . WSOY, 1957. (Riksin sarja 68).
Kuolema kintereillä, suomentanut H. Vaaja. Minerva, 1926
Pohjolan kukka: seikkailuja suurilla saloilla, suom. Väinö Meltti. Karisto, 1926. (Uusia romaaneja 2). – Karisto, 1936. (Kariston 10 mkan romaaneja 6). – Karisto, 1945. (Kariston 20 mkan romaaneja 20). – Karisto, 1980 ISBN 951-23-1386-3
Taistelujen mies, Minerva, 1926.
Kuolemanmajan salaisuus, suom. H. Vaaja. Minerva, 1927. – WSOY, 1936 ja 1941. (Kymmenen markan romaaneja 86). – WSOY, 1959. (Riksin sarja 80).
Kuolleista palanneet, suomentanut Aune Lindström. Minerva, 1927. – WSOY, 1936. (Kymmenen markan romaaneja 83). – WSOY, 1957. (Riksin sarja 63).
Lumikenttien laki: suomennos englanninkielisestä, Minerva, 1927. – Lumikenttien laki, WSOY, 1935 ja 1942. (Kymmenen markan romaaneja 41). – WSOY, 1957. (Riksin sarja 70).
Musta metsästäjä, suomensi H. Vaaja. Minerva, 1927. – WSOY, 1934 ja 1941. (Kymmenen markan romaaneja 40). – WSOY, 1955 ja 1960. (Riksin sarja 54).
Kirottu laakso, suomentanut Hilja Lumiranta. Minerva, 1928. – WSOY, 1939. (Kymmenen markan romaaneja 139). – WSOY, 1957 ja 1961. (Riksin sarja 67).
Kalliovuorten kuningas, Minerva, 1930. – Kalliovuorten kuningas, WSOY ja 1942, 1935. (Kymmenen markan romaaneja 53). – WSOY, 1957. (Riksin sarja 64). – Porvoo,WSOY, 1981 (Koulun peruskirjasto 21) ISBN 951-0-10740-9
Kalliovuorten kuningas, WSOY, 1985. (Kasettikirjat)
Taistelujen tyttö, Minerva, 1930. – WSOY, 1935 ja 1941. (Kymmenen markan romaaneja 50). – WSOY, 1959. (Riksin sarja 76).
Aarteen etsijät: uusia seikkailuja saloilla (The Gold Hunters), suom. O. A. Joutsen. WSOY, 1932. (W.S.O.Y:n koululaiskirjasto n:o 97).
Vanha valtatie, suomentanut H. Vaaja. WSOY, 1935. (Kymmenen markan romaaneja 43). – WSOY, 1959. (Riksin sarja 79).
Vaaran polulla: romaani, suom. Eero Alpi. Karisto, 1942. (Kariston 15 markan romaaneja 4). – Karisto, 1980 ISBN 951-23-1645-5


=== Alkuteokset ===
The Courage of Captain Plum, 1908 (Kapteeni Plumin rohkeus, Minerva, 1925, WSOY)
The Wolf Hunters, 1908 (Sudenpyytäjät, suom. O. A. Joutsen, WSOY, 1922)
The Great Lakes, 1909
The Gold Hunters, 1909 (Aarteen etsijät, suom. O. A. Joutsen, WSOY, 1922)
The Danger Trail, 1910 (Vaaran polulla, suom. Eero Alpi, Karisto, 1942)
The Honor of the Big Snows, 1911 (Lumikenttien laki, Minerva, 1927)
Steele of the Royal Mounted, 1911 (Lainsuojattoman kosto, suom. A. Lehto, Minerva, 1925)
The Flower of the North, 1912 (Pohjolan kukka : seikkailuja suurilla saloilla, suom. Väinö Meltti Karisto, 1926)
Isobel, 1913 (Henkipaton uskollisuus, suom. Aili Mönkkönen, Minerva, 1925)
Kazan, 1914 (Kazan, susikoira, suom. Jussi Tervaskanto, Karisto, 1922)
God's Country and the Woman, 1915 (Jumalan maa - ja nainen, suom. Väinö Nyman, Karisto, 1924)
The Hunted Woman, 1916
The Grizzly King, 1916 (Kalliovuorten kuningas, WSOY)
Baree, Son of Kazan, 1917 (Kazanin poika, suom. Valfrid Hedman, Karisto, 1923)
The Courage of Marge O'Doone, 1918
Nomads of the North, 1919 (Salomaiden samoilijat, suom. Jussi Tervakanto, Karisto, 1924)
The River's End, 1919 (Ihmismetsästäjän salaisuus, Minerva, 1924)
Back to God's Country, 1920
The Valley of Silent Men, 1920 (Hiljaisten miesten laakso, Minerva, 1923)
God's Country - The Trail to Happiness, 1921
The Golden Snare, 1921(Kultainen paula. Seikkailuromaani suurilta saloilta, Karisto, 1924)
The Flaming Forest, 1921 (Palavan metsän salaisuus, Minerva, 1924, Palava metsä, WSOY)
The Country Beyond, 1922
The Alaskan, 1923 (Taistelu naisesta, Karisto, 1924)
A Gentleman of Courage, 1924 (Kohtalon uhmaaja, Minerva, 1926)
The Ancient Highway, 1925 (Vanha valtatie, WSOY)
Swift Lightning, 1926
The Black Hunter, 1926 (Musta metsästäjä, Minerva, 1927, WSOY)
The Plains of Abraham, 1928 (Kirottu laakso, Minerva, 1928)
The Crippled Lady of Peribonka, 1929 (Kuolleista palanneet, Minerva, 1927)
Green Timber, 1930
Son of the Forests, 1930
Falkner of the Inland Seas, 1931


== Lähteet ==
Urpo Kovala: Väliin lankeaa varjo. Angloamerikkalaisen kaunokirjallisuuden välittyminen Suomeen 1890–1939.    Jyväskylän yliopisto.  ISBN 951-680-705-4. Teoksen verkkoversio (viitattu 14.9.2016).    Nykykulttuurin tutkimusyksikön julkaisuja 29, ISSN 0782-8632


=== Viitteet ===


== Aiheesta muualla ==
Vapaasti ladattavia James Oliver Curwoodin e-kirjoja Projekti Lönnrotissa ja Project Gutenbergissa