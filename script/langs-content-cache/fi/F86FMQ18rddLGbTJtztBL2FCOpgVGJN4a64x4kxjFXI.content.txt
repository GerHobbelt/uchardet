revision: 21358170
title: Transpadana
url: https://fi.wikipedia.org/wiki/Transpadana


---

Transpadana (lat. Regio XI Transpadana) oli keisari Augustuksen perustama roomalaisen Italian alue, joka käsitti Gallia transpadanan länsiosan eli suunnilleen nykyisen Italian Piemonten ja Aostanlaakson alueet ja osan Lombardian alueesta.


== Maantiede ==
Transpadanan alue sijaitsi sisämaassa Italian luoteisosassa ja käsitti Gallia transpadanan länsiosan Alppien ja Padus (nyk. Po) -joen välillä. Gallia transpadana oli pohjoisin osa Gallia cisalpinasta eli Alppien ”tämänpuoleisesta” (eteläpuoleisesta) Galliasta. Nimi ”Transpadana” viittasi alueen sijaintiin Paduksen ”toisella” eli pohjoispuolella. Alueen pohjoisin osa Alpeilla oli oikeastaan Raetiaa Gallian sijasta. Transpadanan itäpuolella sijaitsi Venetia et Histria (Regio X), jonka puoleisena rajajokena toimi Addua (nyk. Adda). Paduksen toisella puolella Transpadanasta kaakkoon sijaitsi Aemilia (Regio VIII) ja etelään Liguria (Regio IX).


=== Kaupunkeja ===

Transpadanan alueen kaupunkeja olivat muun muassa:

Arebrigium
Augusta Praetoria
Augusta Taurinorum
Bilitio
Bergomum
Bugella
Clavenna
Comum
Cuttiae
Eporedia
Forum Diuguntorum
Forum Licinii
Forum novum
Forum Vibii
Laumellum
Laus Pompeia
Mediolanum
Modicia
Montunates
Novaria
Ocelum
Oscela
Retovium
Sibrium
Subinates
Ticinum
Vercellae
Vitricium


== Historia ==
Transpadanan alue perustettiin noin vuonna 7 eaa., kun keisari Augustus jakoi Italian yhteentoista alueeseen (regio). Muiden alueiden tavoin siihen viitattiin alun perin lähinnä numerolla. Ajan kuluessa se sai myös nimen. Alue lakkautettiin keisari Diocletianuksen noin vuonna 293 tekemän uudistuksen aikoihin ja sen alue tuli osaksi Aemilia et Ligurian provinssia, jonka nimessä ”Liguria” tarkoitti suunnilleen Transpadanan aluetta, ei aikaisempaa Augustuksen alueisiin kuulunutta Ligurian aluetta tai nykyistä Liguriaa. Se oli osa Italian diokeesia.
Näin tärkeimmät alueen hallinnossa ajan kuluessa tapahtuneet muutokset olivat:


== Lähteet ==


== Aiheesta muualla ==
 Kuvia tai muita tiedostoja aiheesta Regio XI Transpadana Wikimedia Commonsissa