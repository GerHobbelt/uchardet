revision: 20849587
title: Hymer
url: https://fi.wikipedia.org/wiki/Hymer


---

Hymer AG on vuonna 1923 perustettu saksalainen matkailuautovalmistaja, jonka kotipaikka on Etelä-Saksan Bad Waldseessa. Hymer lukeutuu Euroopan suurimpiin matkailuautovalmistajiin, ja se omistaa myös Bürstner-, Carado-, Eriba-, Laika-, Niesmann & Bischoff- ja Sunlight-merkit. Hymer on ollut yksi suurista matkailuautovalmistuksen edelläkävijöistä, ja se on luonut esimerkiksi käsitteet puoli-integroitu- ja integroitu matkailuauto. Hymer tunnetaan korkeasta laadustaan ja edistyneestä teknologiastaan.
Hymerillä on yhteensä kuusi tehdasta, joista neljä sijaitsee Saksassa (Bad Waldsee, Polch, Kehl ja Neustadt in Sachsen), yksi Ranskassa (Wissembourg) ja yksi Italiassa (Val di Pesa Tavarnelle).


== Historiaa ==
Hymerin perustajan Erwin Hymerin isä Alfons oli avannut korjaamon Bad Waldseehen vuonna 1923. Vuonna 1956 lentokonesuunnittelija Erich Bachem rakensi ensimmäisen matkailuvaunun tilaustyönä. Seuraavana vuonna Erwin Hymer ja Bachem suunnittelivat yhdessä Eriba (Erich Bachem) -tuoteperheen, joka koostui Troll-, Puck-, Touring- ja Nova-matkailuvaunumalleista. Kaksikko perusti Hymer AG:n, joka alkoi valmistaa Eriba-matkailuvaunuja, jotka ovat yhä tuotannossa. Hymerin ensimmäinen matkailuauto, Caravano, tuli markkinoille vuonna 1961.
1960-luvun puolivälissä lentokonevalmistaja Dornier Flugzeugwerke ja Hymer AG kehittivät Zündapp Janusin pohjalta Dornier Delta II -prototyypin, joka kuljetti kuutta ihmistä, ja siinä oli myös makuupaikat kahdelle. Malli ei kuitenkaan koskaan päässyt tuotantoon asti. Matkailuautojen sarjavalmistus alkoi Hymerin merkillä vuonna 1971.
Vuonna 1971 esiteltyä Mercedes-Benz L508 D:n alustalle rakennettua Hymermobil 550:tä voidaan pitää ensimmäisenä puoli-integroituna matkailuautona. Vuonna 1974 Hymer kehitti ensimmäisen täysintegroidun matkailuauton, Hymermobil 660:n. Pian markkinoille tuli siitä kehitetty lippulaivamalli 720, jossa oli täysin varusteltu keittiö, jääkaappi ja pesuhuone. Samat varusteet tulivat myös edullisempiin 620- ja 520-malleihin.

Hymer, Eriba, Dethleffs ja T.E.C. (nykyisin LMC) yhdistyivät vuonna 1980. Yhteisyritys listautui pörssiin 1990. Hymer osti Niesmann & Bischoffin vuonna 1996, ja Bürstnerin 1998. Samana vuonna Hymer perusti myös tarvikevalmistaja Moveran. Hymer osti lisäksi italialaisen matkailuautovalmistaja Laikan vuonna 2000. Hymer ja Dethleffs perustivat Capron Ltd:n, joka valmistaa Carado- ja Sunlight-merkkisiä matkailuautoja.
Bad Waldseehen avattiin 29. lokakuuta 2011 Erwin Hymer -museo.


== Nykyinen mallisto ==


=== Retkeilyautot ===
Hymercar Serengeti (Fiat Ducato)
Hymercar Ayers Rock (Fiat Ducato)
Hymercar Grand Canyon (Fiat Ducato)
Hymercar Yellowstone (Fiat Ducato)
Hymercar Sierra Nevada (Fiat Ducato)
Hymercar Sydney Drive (Fiat Ducato)
Hymercar Sydney (Fiat Ducato)
Hymercar Rio (Fiat Ducato)


=== Puoli-integroidut ===
Hymer Van (Fiat Ducato)
Hymer Exsis-t (Fiat Ducato)
Hymer T-Class CL (Fiat Ducato)
Hymer T-Class SL (Fiat Ducato)
Hymer ML-T (Mercedes-Benz Sprinter)


=== Integroidut ===
Hymermobil Exsis-i (Fiat Ducato)
Hymermobil B-Class (Fiat Ducato)
Hymermobil B-Class PremiumLine (Fiat Ducato)
Hymermobil B-Class SL (Fiat Ducato)
Hymer DuoMobil (Fiat Ducato)
Hymermobil ML-i (Mercedes-Benz Sprinter)
Hymermobil StarLine S (Mercedes-Benz Sprinter)


== Lähteet ==