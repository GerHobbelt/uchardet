revision: 21079715
title: Koneeseennousu
url: https://fi.wikipedia.org/wiki/San_Jos%C3%A9n_kansainv%C3%A4linen_lentoasema


---

San Josén kansainvälinen lentoasema (IATA: SJC, ICAO: KSJC, FAA:n sijaintikoodi: SJC, engl. Norman Y. Mineta San Jose International Airport) on entisen Yhdysvaltain kauppa- ja liikenneministeri Norman Minetan mukaan nimetty lentoasema San Joséssa, Kaliforniassa. Se sijaitsee noin kolme kilometriä luoteeseen San Josén keskustasta. Lentoaseman pääkäyttäjät ovat Southwest Airlines ja Alaska Airlines.


== Terminaalit ==
Lentoasemalla on kaksi toisiinsa yhteydessä olevaa terminaalia: vuonna 1990 avattu terminaali A ja vuonna 2010 avattu terminaali B. Kentän ensimmäinen terminaalirakennus, terminaali C, avattiin vuonna 1965 ja suljettiin 2010.


=== Terminaali A ===

Terminaali A:ssa on 16 porttia, jotka on numeroitu 1–16.
Terminaali A ja sen viereinen pysäköintihalli avattiin vuonna 1990 alun perin American Airlinesin käyttöön. Sitä remontoitiin ja laajennettiin vuonna 2009. Sinne tehtiin suurempi lipunmyyntialue, enemmän tienvarsipysäköintitilaa ja suurempi turvatarkastuspiste.
Terminaali A:ssa on myös alue kansainvälisille lennoille. Alueeseen kuuluvat portit 15 ja 16. Näiltä porteilta lähtevät lentoaseman kaikki kansainväliset lennot. Portteja käyttävät myös All Nippon Airwaysin ja Volarisin saapuvat lennot. Kaikkien kansainvälisten lentojen matkustajien täytyy kulkea tullin ja rajatarkastuksen läpi päästäkseen lähtöporteilleen.


=== Terminaali B ===

Terminaali B avattiin virallisesti 30. kesäkuuta 2010. Terminaalissa on hyödynnetty päivänvaloa, ja sinne on sijoitettu modernia taidetta. Siellä on lisäksi istuimia, joissa on tietokoneidan ja puhelinten latauspistokkeet.


==== Pohjoissiipi ====
Terminaali B:n pohjoissiivessä on 12 porttia, jotka on numeroitu 17–28. Ensimmäiset kuusi porttia otettiin käyttöön 15. heinäkuuta 2009, ja muut portit 30. kesäkuuta 2012. Pohjoissiiven pääkäyttäjä on Southwest Airlines. Muita käyttäjiä ovat Alaska Airlines ja Horizon Air. Myös Delta Air Lines käytti terminaali B:tä, mutta se siirsi lentonsa A-terminaaliin tammikuussa 2012.


=== Terminaali C ===

Terminaali C avattiin vuonna 1965 ennen matkustajasiltojen yleistymistä, ja niinpä koneeseennousu terminaalista tapahtui portaita pitkin.
Terminaalin pohjoispääty suljettiin joulukuussa 2007. Se purettiin helmikuussa 2008, jotta terminaali B:n rakennustyöt voitiin aloittaa. Terminaalin loppuosa remontoitiin, ja sinne lisättiin muun muassa suurempi turvatarkastuspiste.
United Airlines, Continental Airlines ja jetBlue Airways siirsivät lentonsa terminaali A:han joulukuussa 2009, ja näiden yhtiöiden porttialue suljettiin ja purettiin. Muut terminaali C:tä käyttäneet lentoyhtiöt pysyivät siellä, kunnes terminaali B:n pohjoissiipi avattiin kesäkuussa 2010.
Terminaali C suljettiin lopullisesti 30. kesäkuuta 2010, ja se purettiin saman vuoden heinäkuussa. Terminaalin paikalla on nykyisin pysäköintialue.


== Lentoyhtiöt ja kohteet ==


=== Rahtilennot ===


== Katso myös ==
San Franciscon kansainvälinen lentoasema
Oaklandin kansainvälinen lentoasema


== Lähteet ==


== Aiheesta muualla ==

San Josén kansainvälinen lentoasema (Form 5010 PDF) (englanniksi)