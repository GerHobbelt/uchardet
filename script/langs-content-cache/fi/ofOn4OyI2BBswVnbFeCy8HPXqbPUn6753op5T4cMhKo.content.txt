revision: 21281441
title: Grammar
url: https://fi.wikipedia.org/wiki/London_Grammar


---

London Grammar on Hannah Reidin, Dan Rothmanin ja Dot Majorin muodostama englantilainen indietrio. Yhtye sai alkunsa kun Hannah Reid ja Dan Rothman tapasivat vuonna 2009 opiskellessaan Nottinghamin yliopistossa ja alkoivat kirjoittaa biisejä yhdessä. Myöhemmin kokoonpanoon liittyi Dot Major. Hannah Reid on yhtyeen laulaja, Dan Rothman kitaristi ja Dot Major soittaa koskettimia, djembeä ja rumpuja. Yhtyeen nimi London Grammar tulee siitä, että sen jäsenet asuvat Lontoossa.London Grammar nousi suuren yleisön tietoisuuteen kun he julkaisivat verkossa Hey Now -kappaleensa. Vuonna 2013 bändi julkaisi ensimmäisen EP:n Metal & Dustin. Samana vuonna yhtye allekirjoitti sopimuksen Ministry of Sound -levy-yhtiön kanssa. Yhtyeen ensimmäinen kokopitkä albumi If You Wait ilmestyi syyskuussa 2013.


== Diskografia ==
Singlet/EP:t

Hey Now (2012)
Wasting My Young Years (2013)Albumit

If You Wait (2013)
Truth Is a Beautiful Thing (2017)
Californian Soil (2021)


== Lähteet ==


== Aiheesta muualla ==
 Kuvia tai muita tiedostoja aiheesta London Grammar Wikimedia Commonsissa