revision: 21599855
title: "Ag\xE9nor de Gasparin"
url: https://fi.wikipedia.org/wiki/Ag%C3%A9nor_de_Gasparin


---

Agénor Étienne, Gasparinin kreivi (12. heinäkuuta 1810 Orange, Ranska – 14. toukokuuta 1871 Geneve, Sveitsi) oli ranskalainen valtiomies ja kirjailija, joka vastusti muun muassa orjuutta ja puhui uskonnonvapauden puolesta. Vaimonsa Valérie de Gasparinin kanssa hän perusti Lausanneen sairaanhoitajatarkoulun.


== Elämä ==
Agénor de Gasparin syntyi vuonna 1810. Hänen isänsä oli kreivi Adrien de Gasparin, joka toimi urallaan muun muassa Ranskan sisäministerinä. Agénor opiskeli oikeustiedetta. Hänet valittiin 1837 korkeimpaan hallinto-oikeuteen ja vuonna 1842 Korsikalta edustajainhuoneeseen. Hän kritisoi edustajana hallitusta ja vaati siirtomaiden orjuuden lakkauttamista.Gasparin osallistui syyskuussa 1848 Ranskan protestanttien yleiskokoukseen. Hän perusti 1849 Frédédic Monodin kanssa Union des Églises évangéliques libres -kirkkokunnan.Vuonna 1848 tapahtunut helmikuun vallankumous järkytti Gaspariniä, ja vuonna 1850 hän päätti muuttaa Sveitsiin, Geneven lähelle. Siellä hän keskittyi kirjoittamiseen ja julkaistyöhön. Hän oli perustamassa myös vaimonsa Valérie de Gasparinin kanssa Lausanneen La Source -nimistä sairaanhoitajatarkoulua. Evankelinen oppilaitos perustettiin 1859 vapaita ja sitoumattomia sairaanhoitajattaria varten.


== Lähteet ==


== Aiheesta muualla ==
 Kuvia tai muita tiedostoja aiheesta Agénor de Gasparin Wikimedia CommonsissaGasparin teoksia Projekti-Gutenbergissä (englanniksi)