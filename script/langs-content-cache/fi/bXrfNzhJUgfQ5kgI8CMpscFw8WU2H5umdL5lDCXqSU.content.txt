revision: 21504261
title: Garcia III (Navarra)
url: https://fi.wikipedia.org/wiki/Garcia_III_(Navarra)


---

García III Sánchez (joskus myös García IV, esp. el de Nájera) (n. 1012 -1. syyskuuta 1054) oli Navarran (eli Pamplonan) kuningas vuosina 1035–1054. Hän oli kuningas Sancho III Suuren vanhin poika ja peri isänsä kuoltua Navarran lisäksi Kastiliasta maita Santanderista Burgokseen ja La Riojan sekä baskilaiset Álavan, Guipúzcoan ja Vizcayan provinssit. Hänen äitinsä oli Jimena Fernández (n. 970-  n. 1045), Cean kreivin Fernando Bermúdezin ja kreivitär Elvira Díaz de Saldañan tytär.
García III:n nuorempi veli Ferdinand I peri osan Kastiliaa. Kun Ferdinand sai haltuunsa Leónin, veljesten välit kiristyivät ja lopulta he ajautuvat sotaan keskenään. Taistelu 1. syyskuuta 1054 päättyi Ferdinandin voittoon ja García III jäi kuolleena Atapuercan taistelukentälle Burgosiin.García II:n kuoltua Navarran kuninkaaksi nousi hänen poikansa Sancho IV (1054–1076).


== Suku ja perhe ==
García III avioitui vuonna 1038 Barcelonassa oksitanialaisen Stephanie de Foix'n (n. 1014-1058/1066) kanssa, joka oli todennäköisesti Bigorren ja Couseransin kreivi Bernard-Rogerin ja Bigorren kreivitär Arsinden tytär sekä mahdollisesti normandialaisen Roger I de Tosnyn leski. 
Heillä oli yhdeksän lasta, jotka kaikki elivät aikuisiksi:

Sancho Garcés "el de Peñalén" (n. 1039– 4. kesäkuuta 1076), Navarran kuningas Sancho IV, avioitui Normandian Placencian kanssa.
Urraca Garcés; Alberiten, Larderon ja Logroñon valtiatar, avioitui noin 1074 Nájeran ja Grañónin herran, kreivi García Ordóñezin kanssa ​(k. 30 toukokuuta 1108 Uclésin taistelussa).
Ermesinda o Hermesinda Garcés (k. 1. kesäkuuta 1110 jälkeen), avioitui Yarnozin ja Yéquedan herra Fortún Sánchezin kanssa. Vuonna 1076 hän oli veljensä Raimundon mukana metsästysretkellä Peñalénissa, jossa molemmat yhdessä salamurhasivat isoveli Sanchon.
Ramiro de Pamplona (k. 6. tammikuuta 1083), Calahorran, Torrecillan Camerosissa ja Ribafrechan herra. Avioitui Teresa-nimisen naisen kanssa. Kuoli taistelussa Rueda de Jalónin linnasta maureja vastaan Leónin Alfonso VI:n joukoissa.
Fernando de Pamplona  (k. 1068), Bucestan, Juberan, Lagunillan ja Oprelan valtiatar.
Ramón (Raimundo) de Pamplona "el Fratricida" (Veljensurmaaja) (k. 1079 jälkeen), Murillon ja Agoncillon herra. Salamurhattuaan vuonna 1079 yhdessä sisarensa Ermesindan kanssa veljensä Sancho IV:n, pakeni Zaragozaan maurikuningas Al-Muqtadirin kanssa.
Jimena Garcés de Pamplona (k. 27, toukokuuta 1085 jälkeen), Corcuetosin (Navarrete), Hornoksen ja Darocan valtiatar.
Mayor Garcés de Pamplona (k. 1115 jälkeen), Yanguasin, Atayon ja Velillan valtiatar. Avioitui Mâconin kreivi Guy II:n kanssa.
Sancha Garcés de Pamplona (k. 1065)García III:lla oli myös kaksi aviotonta lasta, joiden äitien nimiä ei tiedetä:

Sancho Garcés, Uncastillon herra. Avioitui Constanza-nimisen naisen kanssa, joka saattaa olla Stephanie de Foix'n samanniminen tytär tämän ensimmäisestä avioliitosta Roger I de Tosnyn kanssa. Hänen pojastaan Ramiro Sánchezista tuli Pamplonan kuninkaan García Ramírez IV "el Restaurador":n isä.
Mencía Garcés (k. 1073 jälkeen), avioitui Camerosin herra Fortún Ochoan kanssa.


== Lähteet ==
O´Callaghan, J.F.: A history of Medieval Spain.   United Kingdom: Cornell University, 1975. ISBN 0-8014-0880-6.     (englanniksi)
The New Encyclopaedia Britannica. Volume 5, Micropaedia.  Chicago: Encycopaedia Britannica Inc., 1986. ISBN 0-85229-434-4.     (englanniksi)


=== Viitteet ===