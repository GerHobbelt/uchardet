revision: 18384643
title: Taktisches Luftwaffengeschwader 74
url: https://fi.wikipedia.org/wiki/Taktisches_Luftwaffengeschwader_74


---

Taktisches Luftwaffengeschwader 74 (TaktLwG 74), joka aiemmin tunnettiin nimellä Jagdgeschwader 74 (JG 74), on Saksan ilmavoimien Baijeriin Neuburgin lentotukikohtaan sijoitettu taktinen lennosto, joka nimettiin 1. lokakuuta 2013 uudelleen Saksan ilmavoimien uudelleen organisoinnin jälkeen.
TaktLwG 74:n vastuulla on Saksan eteläosien ilmapuolustus. Lennostossa on kaksi laivuetta, joiden kummankin kalustona on Eurofighter Typhoonit.


== Historia ==
JG 74 aktivoitiin nimellä JG 75 Saksan ilmavoimien viimeisenä hävittäjälennostona 5. toukokuuta 1961. Yhtymä oli varustettu F-86K Sabre -hävittäjin ja se oli sijoitettuna Leipheimin lentotukikohtaan. Lennosto siirrettiin Neuburgiin pian tukikohdan avaamisen jälkeen ja samalla lennosto numeroitiin uudelleen. Vuosina 1965-1966 lennosto varustettiin Lockheed F-104 Starfighterein. Konetyyppi osoittautui Saksan ilmavoimissa vaativaksi ja kaikkiaan 292 konetta tuhoutui onnettomuuksissa, joissa sai surmansa 116 lentäjää. Lennostossakin tapahtui joitakin onnettomuuksia konetyypillä ennen kuin se vastaanotti F-4F Phantom II -koneet vuonna 1974.
F-4F oli huononnettu F-4E, joka ei kyennyt käyttämään AIM-7 Sparrow keskipitkän matkan ilmasta-ilmaan ohjusta. Ohjustyyppi oli kielletty Saksassa aina vuoteen 1990, minkä jälkeen koneet päivitettiin F-4F ICE-standardin mukaisiksi  ja lopulta AIM-120 AMRAAM ohjuksia käyttäviksi. F-4 koneiden General Electric J79 -moottoreiden savun muodostuksen vuoksi koneet saivat lentäjiltä lempinimen "ilmapuolustuksen diesel". Konemalli poistettiin käytöstä 12. kesäkuuta 2008.
Vuodesta 2006 kesäkuuhun 2008 JG 74 muutettiin Eurofighter Typhoon -laivueeksi.


== Mölders ==
32 vuotta toisen maailmansodan aikaisen hävittäjä-ässän Werner Möldersin kuolemaan johtaneen onnettomuuden jälkeen, JG 74 sai 22. marraskuuta 1973 kunnianimen JG 74 Mölders. Kuitenkin Saksan parlamentti  päätti 1998, että Legion Condoriin kuuluneiden mukaan ei ole sopivaa nimetä organisaatioita. Saksan sotahistoriallinen instituutti tutki Möldersin toimia ja esitti tuloksina Möldersin toimia osana natsihallintoa ja ettei hän koskaan tuominnut yhtään hallinnon tointa. Siten kunnianimi poistettiin lennoston nimestä 11. kesäkuuta 2005.


== Komentajat ==
Lennoston komentajina ovat olleet:

eversti Fritz Wegner 5. toukokuuta 1961 - 26. syyskuuta 1968
eversti Gerhard Mohrdieck 26. syyskuuta 1968 - 25. syyskuuta 1972
eversti Rudolf Erlemann 25. syyskuuta 1972 - 26. maaliskuuta 1975
eversti Walter Schmitz 26. maaliskuuta 1975 - 18. heinäkuuta 1977
eversti Michael Estendorfer 18. heinäkuuta 1977 - 12. maaliskuuta 1980
eversti Hans Heinrich Block 12. maaliskuuta 1980 - 1. huhtikuuta 1984
eversti Gunter Lange 1. huhtikuuta 1984 - 26. maaliskuuta 1986
eversti Helmut Ruppert 26. maaliskuuta 1986 - 25. syyskuuta 1991
eversti Kurt Wolfgang Fredemann 25. syyskuuta 1991 - 30. syyskuuta 1993
eversti Claus Volk 30. syyskuuta 1993 - 26. kesäkuuta 1995
eversti Gerhard Ballhausen 26. kesäkuuta 1995 - 31. maaliskuuta 1998
eversti Ludwig Frank 31. maaliskuuta 1998 - 28. syyskuuta 2000
eversti Karl Müllner 28. syyskuuta 2000 - 27. syyskuuta 2002
eversti Thomas Tillich 27. syyskuuta 2002 - 26. syyskuuta 2005
eversti Uwe Klein 26. syyskuuta 2005 - 1. huhtikuuta 2008
eversti Andreas Pfeiffer 1. huhtikuuta 2008 - 20. maaliskuuta 2013
eversti Frank Gräfe 20. maaliskuuta 2013 - 29. huhtikuuta 2015
eversti Holger Neumann 29. huhtikuuta 2015 - 6. lokakuuta 2017
eversti Thomas Früh 6. lokakuuta 2017 -


== Aiheesta muualla ==
 Kuvia tai muita tiedostoja aiheesta Taktisches Luftwaffengeschwader 74 Wikimedia CommonsissaTaktisches Luftwaffengeschwader 74