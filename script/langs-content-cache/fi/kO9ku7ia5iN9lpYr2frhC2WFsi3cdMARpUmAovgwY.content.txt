revision: 20906460
title: Montreux
url: https://fi.wikipedia.org/wiki/Montreux


---

Montreux  (ääntyy [mɔ̃:ˈtʀø:],) on Sveitsissä Vaud’n kantonissa Genevenjärven rannalla sijaitseva noin 26 000 asukkaan kaupunki. Kaupunki tunnetaan sijainnistaan 2 000 metrin korkuisten vuorenhuippujen suojassa, leppeästä ilmastostaan ja rantapromenaadin subtrooppisesta kasvillisuudesta.


== Kulttuuri ==
Montreux’n nimi on tunnettu Kultaisesta ruususta, joka on televisio-ohjelmille jaettava palkinto. Juhla, jossa palkinto jaetaan, pidettiin aiemmin Montreux’ssä, mutta nykyisin Luzernissa. Montreux’ssä järjestetään vuosittain Montreux’n jazzfestivaalit. 
Deep Purple -yhtye sävelsi kuuluisan kappaleensa ”Smoke on the Water” ja koko muun Machine Head -albumin Montreux’ssä. ”Smoke on the Water” -kappaleen inspiroi Montreux’n vanhan kasinon palo. Deep Purplen studio oli kasinon viereisen kadun varrella. Kasinoa uusittaessa studio rakennettiin sinne. Queen-yhtye osti studion ja siellä on äänitetty muun muassa Queenin albumit Innuendo ja Made in Heaven. Studiossa on nykyään Queen Studio Experience -museo.Montreux’ssä on Suomen marsalkka Mannerheimin nimeä kantava puisto ja muistomerkki, osoite Quai des Fleurs 9, 1820 Montreux (46°25′34.58″N, 6°55′19.45″E). Mannerheim vietti viimeiset vuotensa seudulla, Glionin kylässä sijaitsevassa Valmontin yksityissairaalassa. Valmontin parantola (Sanatorium Valmont) on nykyään Klinik Valmont. 

		
		


== Lähteet ==


== Aiheesta muualla ==
 Kuvia tai muita tiedostoja aiheesta Montreux Wikimedia CommonsissaMontreux’n kaupungin internet-sivut
Montreux’n jazzfestivaalien sivut
Montreux’n kaupungin matkailuinfon sivut