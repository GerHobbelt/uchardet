revision: 20960889
title: Trevor Ariza
url: https://fi.wikipedia.org/wiki/Trevor_Ariza


---

Trevor Anthony Ariza (s. 30. kesäkuuta 1985, Miami, Florida) on yhdysvaltalainen koripalloilija, pelipaikaltaan pieni laitahyökkääjä tai heittävä takamies. Hän pelaa kaudella 2019–2020 NBA-liigan Sacramento Kingsissa.


== NBA-ura ==
New York Knicks varasi UCLA:n yliopiston joukkueessa pelanneen Arizan toisella kierroksella vuoden 2004 NBA:n varaustilaisuudessa, tilaisuuden 43:ntenä pelaajana. Knicksin jälkeen hän on pelannut Orlando Magicissä, Los Angeles Lakersissä, Houston Rocketsissa, New Orleans Hornetsissa, Washington Wizardsissa, uudelleen Houston Rocketsissa sekä syksyn 2018 Phoenix Sunsissa. Joulukuussa 2018 hän palasi Washington Wizardsiin. Kesällä 2019 hän siirtyi Sacramento Kingsiin.
Ariza on voittanut urallaan yhden NBA:n mestaruuden, kaudella 2008–2009 Los Angeles Lakersin riveissä.


== Lähteet ==


== Aiheesta muualla ==

NBA:n pelaajaprofiili (englanniksi)