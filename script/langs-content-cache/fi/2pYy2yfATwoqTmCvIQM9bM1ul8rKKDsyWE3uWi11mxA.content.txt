revision: 20622440
title: Toni Livers
url: https://fi.wikipedia.org/wiki/Toni_Livers


---

Toni Livers (s. 2. kesäkuuta 1983 Trun) on sveitsiläinen maastohiihtäjä, joka on kilpaillut maailmancup-tasolla kaudesta 2003–2004 lähtien.
Livers sijoittui Torinon olympialaisissa 2006 50 kilometrillä 32:nneksi. Seuraavan vuoden Sapporon MM-kisoissa hän sijoittui takaa-ajossa yhdeksänneksi. Liberecin MM-kilpailuissa 2009 hän oli 50 kilometrillä neljästoista. Vancouverin olympialaisissa 2010 hän sijoittui 15 kilometrin vapaan hiihtotavan kilpailussa 12:nneksi. Falunin MM-kilpailuissa 2015 hän oli 15 kilometrin vapaan kilpailussa viidestoista.
Ensimmäisen voittonsa, ja toistaiseksi ainoan palkintokorokepaikkansa maailmancupissa, hän saavutti voitettuaan 15 kilometrin vapaan tyylin kilpailun Davosissa 3. helmikuuta 2007.
Livers edustaa Gardes Frontière -seuraa.


== Lähteet ==
Toni Livers FIS:n tietokannassa[vanhentunut linkki]


== Aiheesta muualla ==
Kotisivut (Arkistoitu – Internet Archive)