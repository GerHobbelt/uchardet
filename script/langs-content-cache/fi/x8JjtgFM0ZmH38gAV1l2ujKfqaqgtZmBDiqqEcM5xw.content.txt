revision: 21609134
title: Suuri maailmansirkus
url: https://fi.wikipedia.org/wiki/Suuri_maailmansirkus


---

Suuri maailmansirkus on Cecil B. DeMillen ohjaama sirkusmaailmaan sijoittuva elokuva vuodelta 1952. Siinä yhdistyy puolidokumentaarinen kuvaus sirkuksen elämästä kulisseissa tapahtuvaan kolmiodraamaan. Sirkuksen johtajaa näyttelee Charlton Heston läpimurtoroolissaan. Sirkuksen katsojien joukossa vilahtelee tunnettuja muusikoita cameorooleissa. 
Elokuva sai parhaan elokuvan Oscar-palkinnon ja silloisen parhaan tarinan Oscarin, joka myöhemmin yhdistettiin parhaan alkuperäisen käsikirjoituksen Oscar-palkintoon. Varsinkin myöhemmin valintaa on arvosteltu, sillä ehdolla oli myös klassikoksi noussut Sheriffi. The New York Timesin kriitikot valitsivat Suuren maailmansirkuksen vuonna 2004 yhdeksi kaikkien aikojen tuhannesta parhaasta elokuvasta maailmassa.


== Lähteet ==


== Aiheesta muualla ==
Telvis
DVD Plaza[vanhentunut linkki]