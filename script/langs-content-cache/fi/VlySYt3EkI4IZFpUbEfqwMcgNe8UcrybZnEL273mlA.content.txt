revision: 21342063
title: Usko, toivo ja huijaus
url: https://fi.wikipedia.org/wiki/Usko,_toivo_ja_huijaus


---

Usko, toivo ja huijaus: Rohkaisusta johdattelun kautta psykoterroriin on psykiatri Hannu Lauerman kirjoittama ja Duodecimin vuonna 2006 kustantama kirja. Kustantajan taskukirjasarjassa ilmestyi uusintapainos vuonna 2008 nimellä Huijaus: Rohkaisua, johdattelua, psykoterroria. Teos käsittelee vaikuttamisen, huijauksen, valehtelun, kulttien, uskonnollisten liikkeiden, uskomuslääkinnän ja suggestion muotoja.
Lauerma käsittelee ihmisen muistin toimintaa ja muistikuvien vääristymistä ja huijaamisen menetelmiä. Esimerkkejä ovat noitavainot, saatananpalvontahysteria, Ruben Oskar Auervaara ja kreivi Lindgren, hypnoosin väärinkäyttö, näennäistieteelliset opit, skientologia, luontaishoidot, terrorismi, itsemurhaiskut sekä vaaralliset uskonlahkot Daavidin oksa, Kansan Temppeli, Auringon temppeli, Korkein totuus ja Taivaan portti.
Lauerman mukaan esimerkiksi ihmisten suhtautumisessa luontaistuotteisiin on harhaisuutta. Tuotteita ihannoidaan, vaikka niitä ei ole testattu ja vaikka niitä valmistavat yhtiöt pyrkivät rahan tekoon vähintään siinä missä lääkeyhtiötkin, joiden toimintaa sentään valvotaan. 
Kirjan lopussa Lauerma pohtii kuinka koululaitos voisi antaa aineksia tunnistaa huijaus rohkaisemalla rakentavaan epäilyyn ja järjen käyttöön. 


== Lähteet ==
Lauerma, Hannu: Usko, toivo ja huijaus: Rohkaisusta johdattelun kautta psykoterroriin.   Helsinki: Duodecim, 2006. ISBN 951-656-201-9.     
Lauerma, Hannu: Huijaus: Rohkaisua, johdattelua, psykoterroria. Julkaistu aiemmin nimellä Usko, toivo ja huijaus. D-pokkari.  Helsinki: Duodecim, 2008. ISBN 978-951-656-329-2.     


== Aiheesta muualla ==
Usko, toivo ja huijaus – rohkaisua, johdattelua vai psykoterroria? Terveysportti.
Kuukauden kirjavinkki: Usko, toivo ja huijaus. Forssan kaupunki.
Maija Tammi: Onko vapaaehtoisia?[vanhentunut linkki] Turun sanomat 9.12.2006.
Matti Kamppinen: Uskon asia, tai sitten ei. Tieteessä tapahtuu 7/2008. (PDF)
Mari Stenlund: Lauerma: Järjen käyttö suojaa huijareilta. Kirkko & kaupunki 29.5.2007.