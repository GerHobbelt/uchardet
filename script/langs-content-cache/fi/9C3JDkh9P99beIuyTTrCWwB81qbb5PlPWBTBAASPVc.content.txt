revision: 21175220
title: Robert Tisdall
url: https://fi.wikipedia.org/wiki/Robert_Tisdall


---

Robert Tisdall (16. toukokuuta 1907 Nuwara Eliya, Ceylon – 27. heinäkuuta 2004 Nambour, Queensland, Australia) oli irlantilainen aitajuoksija ja olympiavoittaja.
Robert Tisdall voitti olympiakultaa 400 metrin aitajuoksussa Los Angelesissa 1932. Ennen kisoja hänen ennätyksensä oli 54,2, mutta Los Angelesissa hän voitti välieränsä ajalla 52,8 ja finaalin maailman parhaalla ajalla 51,7, jota ei hyväksytty maailmanennätykseksi, koska Tisdall kaatoi viimeisen aidan. Seuraavilla sijoilla olivat lajin tuleva olympiavoittaja Glenn Hardin sekä edelliset olympiavoittajat Morgan Taylor ja David Burghley. Samana päivänä, 1. elokuuta, Irlanti sai myös toisen olympiavoiton, kun Patrick O'Callaghan voitti moukarinheiton.
Los Angelesin olympiakisoissa Tisdall sijoittui kymmenottelussa kahdeksanneksi. Kisojen jälkeen hän muutti Etelä-Afrikkaan. Hänen 400 metrin aitojen aikansa 51,7 pysyi 1980-luvulle saakka Irlannin ennätyksenä.


== Lähteet ==
Hannus, Matti: Yleisurheilu: Tuhat tähteä, 2. painos, s. 301.    WSOY, 1984. ISBN 951-0-11900-8.     
Quercetani, Robert L: Kilpakenttien kuninkaat, 4. painos, s. 246–247.    , 1966.      
List of All Time Best Performances, Men, Ireland athleticsireland.ie.  Arkistoitu 9.12.2008.  Viitattu 30. heinäkuuta 2007.