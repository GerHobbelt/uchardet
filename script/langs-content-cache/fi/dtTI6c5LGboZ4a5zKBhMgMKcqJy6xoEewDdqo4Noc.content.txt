revision: 21487628
title: Haim Saban
url: https://fi.wikipedia.org/wiki/Haim_Saban


---

Haim Saban (s. 15. lokakuuta 1944 Aleksandria, Egypti) on israelilais-yhdysvaltalainen television ja median parissa vaikuttava liikemies, joka omisti Saban Entertainmentin (tunnetaan nykyisin nimellä BVS Entertainment). Vuonna 2008 Saban oli Forbesin laatimalla rikkaimpien yhdysvaltalaisten listalla 102. sijalla.


== Elämäkerta ==
Saban syntyi Egyptissä vuonna 1944 köyhään juutalaisperheeseen. He muuttivat vuoden 1956 Suezin kriisin vuoksi Israeliin. Israelissa Saban työskenteli myöhemmin musiikin parissa muun muassa konserttien järjestäjänä. Oltuaan lähellä vararikkoa hän muutti Pariisiin, jossa hän työskenteli television parissa. Hän muutti myöhemmin Los Angelesiin vuonna 1983. Samana vuonna Saban perusti yhdessä Shuki Levyn kanssa Saban Entertainmentin, joka tunnettiin aluksi Saban Recordsina sen tuotettua pelkästään musiikkia. Vuotta myöhemmin yhtiö vaihtoi nimensä ja ryhtyi tuottamaan televisiosarjoja. Yhtiö tunnetaan parhaiten Power Rangers -sarjojen tuottamisesta.


== Lähteet ==


== Aiheesta muualla ==
Haim Saban Internet Movie Databasessa. (englanniksi)
Bruck, Connie: The Influencer The New Yorker.  10.5.2010.    (englanniksi)