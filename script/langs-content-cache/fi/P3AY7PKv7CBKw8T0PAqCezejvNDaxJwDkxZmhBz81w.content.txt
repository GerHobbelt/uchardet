revision: 21189222
title: Earth
url: https://fi.wikipedia.org/wiki/Minecraft_Earth


---

Minecraft Earth oli Mojangin kehittämä ja Xbox Game Studiosin julkaisema lisätyn todellisuuden hiekkalaatikkopeli. Peli oli spin-off suositusta Minecraft-pelistä. Siitä ilmoitettiin ensimmäisen kerran toukokuussa 2019. Se oli saatavana Androidille, iOS:lle ja iPadOS:lle. Peli oli ilmainen, ja se julkaistiin testivaiheeseen ensimmäisen kerran lokakuussa 2019. 
Minecraft Earthin viimeinen päivitys julkaistiin tammikuussa 2021 ja peli suljettiin 30. kesäkuuta 2021.


== Pelaaminen ==
Minecraftin tavoin myös Minecraft Earthissa pelaaja voi seikkailla maailmassa, kerätä resursseja, valmistaa tavaroita ja rakentaa rakennelmia. Peli käyttää samaa Bedrock-pelimoottoria kuin muut Minecraft-versiot. Rakennustilassa pelaajat voivat lisätyssä todellisuudessa rakentaa "rakennuslevyille" yhteistyössä muiden pelaajien kanssa, ja tutkia niitä täysikokoisena leikkitilassa. Sekä rakennustilassa että leikkitilassa rakennuslevyt peitetään reaalimaailmaan lisätyn todellisuuden ja sisäänrakennetun puhelinkameran avulla. Pelaajat voivat kerätä resursseja löytämällä niitä pelin sisäisestä kartasta tai suorittamalla tehtäviä, kuten ratkaisemalla pulmia tai voittamalla virtuaalisessa sijainnissa sijaitsevat viholliset. Minecraft Earth ottaa huomioon fyysiset maamerkit, kuten puut ja järvet, joten AR-simulaatiossa on vähemmän ongelmia ja häiriöitä.Minecraft Earth sisältää monenlaisia pelin sisäisiä eläimiä ja vihollisia, jotka ovat muunnelmia Minecraftissa esiintyvistä eläimistä. Pelissä on kaksi pelin sisäistä valuuttaa: "rubiinit" ja "minecoinit". Rubiineja voidaan ansaita pelin kautta tai ostaa oikealla rahalla, ja niitä voidaan käyttää ostamaan pelin kulkuun vaikuttavia esineitä, kuten rakennuslevyjä. Minecoineja, joita on kaikissa Minecraftin Bedrock-versioissa, voi ostaa vain oikealla rahalla, ja niitä käytetään kosmetiikkatuotteiden, kuten rakennepakkausten ja hahmojen asusteiden ostamiseen. 


== Kehitys ==
Minecraft Earth käyttää OpenStreetMapin karttatietoja ja se on rakennettu Microsoft Azureen sen lisätyn todellisuuden ominaisuuksien vuoksi. Peli on ilmainen, ja se tukee Android- ja iOS-käyttöjärjestelmiä.Microsoft Build 2015:n aikana Microsoftin HoloLens- tiimi esitteli lisätyn todellisuuden versoita Minecraftin laajennetun todellisuuden version. 8. toukokuuta 2019 julkaistiin teaser-traileri, jossa näkyi mutainen sika. Minecraft Earth julkistettiin Minecraftin 10-vuotisjuhlapäivänä toukokuussa 2019. Microsoft julkaisi verkkosivun, jossa pelaajat pystyivät rekisteröityä suljettuun beetaversioon, joka julkaistiin vuoden 2019 puolivälissä, ja Microsoft aikoi julkaista pelin vaiheittain. Moninpeliominaisuutta esiteltiin Apple Worldwide Developer Conference -konferenssissa kesäkuussa 2019.


== Julkaisu ==
Suljettu beeta avattiin iOS-käyttöjärjestelmälle 16. heinäkuuta 2019 Seattlessa ja Lontoossa, sitten Tukholmassa, Tokiossa ja Mexico Cityssä seuraavien kahden päivän aikana. Näiden kaupunkien Android-käyttäjät saivat pääsyn suljettuun beetaversioon 30. elokuuta 2019.Minecraft Earth julkaistiin julkiseen Early Access -ohjelmaan ensimmäisen kerran Islannissa ja Uudessa-Seelannissa 17. lokakuuta 2019 ja peliä julkaistiin seuraavien viikkojen aikana muissa maissa, kuten esimerkiksi Yhdysvalloissa marraskuussa.Tammikuussa 2021 Microsoft ilmoitti lopettavansa tukensa Minecraft Earthille vedoten koronaviruspandemiaan. Peli suljettiin 30. kesäkuuta 2021, ja pelaajatiedot poistettiin 1. heinäkuuta 2021.


== Vastaanotto ==
Newshub kuvaili peliä "erittäin kunnianhimoiseksi" (engl. highly ambigous).


=== Palkinnot ===
Peli nimitettiin parhaaksi VR/AR-peliksi Game Critics Awards -palkinnossa, ja se voitti Coney Island Dreamland -palkinnon parhaasta AR/VR-pelistä New York Game Awardsissa.


== Lähteet ==


== Aiheesta muualla ==
Viralliset verkkosivut (Arkistoitu – Internet Archive)