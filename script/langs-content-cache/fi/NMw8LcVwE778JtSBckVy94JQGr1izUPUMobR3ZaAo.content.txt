revision: 20971039
title: Wallac
url: https://fi.wikipedia.org/wiki/Wallac


---

Wallac Oy on Jorma Wallasvaaran Turkuun 1950 perustama teknologiayritys, joka myytiin vuonna 1970 ruotsalaiselle LKB-konsernille. Sittemmin LKB fuusioitui Pharmaciaan, jonka osti Procordia. Nykyään Wallac kuuluu PerkinElmer-yrityksen biotieteiden yksikköön.
Wallac valmisti aluksi Wallasvaaran kehittämiä kosteudensäätimiä sekä lämpö- ja virtausmittareita mutta laajensi 1950-luvulla säteilyn mittauslaitteisiin. 1960-luvun alussa Wallac alkoi kehittää lääketieteen mittausmenetelmiä ja diagnostisia instrumentteja, joista tuli nopeasti yrityksen päätoimiala. Yritys toimi aluksi Turun Vähä-Heikkiläntiellä, kunnes rakensi uudet toimitilat Lausteelle.PerkinElmer Oy ja Wallac Oy olivat vuonna 2014 Varsinais-Suomen toiseksi ja neljänneksi suurimmat yhteisöveron maksajat (4 836 523 ja 4 178 126 euroa).


== Lähteet ==


== Kirjallisuutta ==
Hyvönen Anneli, Kauppi Outi, Storm Henri: Valo työssä Wallac oy -  Seitsemäntoista tarinaa 50 vuodesta tieteen etujoukoissa.    Wallac Oy, 2000. ISBN 951-9489-34-7.