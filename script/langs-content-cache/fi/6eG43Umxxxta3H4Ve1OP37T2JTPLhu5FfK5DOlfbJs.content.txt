revision: 21110089
title: Mutaset
url: https://fi.wikipedia.org/wiki/Mutaset


---

Mutaset on yhteisnimitys kahdelle lammelle, jota yksittäin voidaan kutsua myös nimellä Mutaisenlammi. Ne sijaitsevat Pirkanmaalla Kuhmoisten Pukarankulmalla. Tässä on esitetty kahdesta lammesta suurimman tietoja.


== Maantietoa ==
Suurimman lammen pinta-ala on 1,4 hehtaaria ja se on 250 metriä pitkä ja 100 metriä leveä. Se sijaitsee Pukarajärven Okslahden pohjoispuolella pienemmän lammen takana. Lammilla ei ole kartan mukaan saaria ja ne ovat autiot. Suurimman lammen rantaviivan pituus on 650 metriä ja sen rannat ovat soistunutta metsämaata. Niiden länsirantaa seuraa Pukarankulmalta alkava tie pohjoiseen Saarijärvelle.


== Vesistösuhteet ==
Lampi sijaitsee Kokemäenjoen vesistössä (vesistöaluetunnus 35) Längelmäveden ja Hauhon reittien valuma-alueen (35.7) Pääskylänjoen valuma-alueella (35.76), jonka Pukarajärven alueeseen (35.764) se kuuluu. Lammen vedenpinnan korkeus on 127,4 metriä mpy. Pohjoisesta niihin laskee ojitetun Isosuon johto-oja, jonka mukana virtaa Käyräjärven kautta muiden järvien vettä. Isosuon pohjoispuolella sijaitsee myös Kaitajärvi. Lampien laskuoja laskee pian Pukarajärveen.


== Historiaa ==
Vuoden 1965 peruskartassa lampien nimitys oli Mutaisenlammit. Lampien välinen oja oli silloin merkitty karttaan leveämpänä.


== Lähteet ==