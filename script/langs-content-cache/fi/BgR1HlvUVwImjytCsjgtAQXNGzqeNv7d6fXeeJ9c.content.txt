revision: 21184207
title: John Kordic
url: https://fi.wikipedia.org/wiki/John_Kordic


---

John Nicholas Kordic (22. maaliskuuta 1965 – 8. elokuuta 1992) oli kanadalainen jääkiekkoilija, pelipaikaltaan oikea laitahyökkääjä. Kordic pelasi urallaan 244 NHL-ottelua tehden niissä 17 maalia ja antaen 18 maalisyöttöä. Varsinaisesti hänet tunnettiin yhtenä kovimmista kaukalotappelijoista. Kordic tappeli NHL-kaukaloissa yhteensä 87 kertaa ja hänelle tuomittiin 997 jäähyminuuttia. 
Kordic kuoli elokuun 8. päivänä 1992 poliisin sellissä huumeiden yliannostuksen aiheuttamiin sydänongelmiin ja niistä seuranneeseen keuhkojen pettämiseen. Poliisin suojiin hän oli joutunut rähistyään poliisin kanssa quebecilaisessa hotellissa. Hän oli kuollessaan vain 27-vuotias.Kordicin nuorempi veli Dan Kordic pelasi 197 NHL-ottelua, kaikki Philadelphia Flyersin paidassa.


== Lähteet ==


== Aiheesta muualla ==
John Kordic The Internet Hockey Databasessa (englanniksi)
John Kordic Elite Prospects. Everysport Media Group AB.    (englanniksi)