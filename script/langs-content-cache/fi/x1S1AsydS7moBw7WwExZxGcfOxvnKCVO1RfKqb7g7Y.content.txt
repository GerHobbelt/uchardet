revision: 21577546
title: Pratchett
url: https://fi.wikipedia.org/wiki/Terry_Pratchett


---

Terence David John ”Terry” Pratchett (28. huhtikuuta 1948 Beaconsfield, Buckinghamshire, Englanti – 12. maaliskuuta 2015) oli englantilainen fantasiakirjailija, joka tunnetaan parhaiten Kiekkomaailma-sarjasta (engl. Discworld). Hänen teoksiaan on myyty yli 55 miljoonaa kappaletta, ja niitä on käännetty kymmenille kielille, myös suomeksi. Suomeksi kirjoja on kustantanut Karisto, ja suomennoksia on painettu yli 200 000 kappaletta.


== Elämä ja ura ==
Pratchettin ensimmäinen julkaisu oli novelli "The Hades Business", jonka hän kirjoitti koululehteen 13-vuotiaana. Se julkaistiin uudelleen Science Fantasy -lehdessä vuonna 1963. Pratchettin toinen julkaistu teksti oli novelli "Night Dweller", joka ilmestyi marraskuussa 1965 New Worlds -lehden numerossa 156.
Peruskoulun jälkeen Pratchett aloitti opinnot High Wycomben teknillisessä koulussa. Koulun päätyttyä vuonna 1965 Pratchett sai työpaikan paikallisesta lehdestä. Myöhemmin hän työskenteli monissa lounaisenglantilaisissa paikallislehdissä, muun muassa Western Daily Pressissä ja Bath Chroniclessa.

Toimittaja-aikoinaan Pratchett haastatteli Peter Bander van Durenia, joka oli Colin Smythe Ltd -kustantamon johtajia. Pratchett mainitsi van Durenille kirjoittaneensa kirjan nimeltään The Carpet People. Se julkaistiin vuonna 1971. Vuonna 1980 Pratchett ryhtyi Sähköntuottajien liiton (Central Electricity Generating Board) tiedottajaksi. Hän irtisanoutui liitosta 1987 havaittuaan ansaitsevansa elantonsa kirjailijana. Siitä lähtien hän julkaisi kahden kirjan vuosivauhtia.lähde?Jossakin vaiheessa arvioitiin, että kaikista Britanniassa myydyistä romaaneista yksi prosentti oli Pratchettin kirjoittamia, tosin arvio tehtiin ennen J. K. Rowlingin Harry Potter -sarjan ilmestymistä.lähde?Pratchett on maininnut yhdeksi suurimmista vaikuttajistaan kirjoittamisessa ja siihen suhtautumisessa suomalaisen Muumi-kirjailijan Tove Jansson.Yli 40 teosta käsittävä Kiekkomaailma-sarja on humoristisista fantasiakirjoista koostuva teossarja, joka parodioi yhteiskunnan ilmiöitä. Kiekonmuotoinen maailma liikkuu avaruudessa eteenpäin neljän jättiläiselefantin selässä. Elefantteja kuljettaa valtava kilpikonna. Sarjan 41. teos The Shepherd’s Crown ilmestyi postuumisti syksyllä 2015.
Pratchettin kirjoista on laadittu televisioon kaksi animoitua ja kolme näyteltyä minisarjaa. Animoiduista ensimmäinen sarja pohjautuu kirjaan Elävää musiikkia ja toinen Noitasiskoksiin. Näytellyistä kaksiosaisista sarjoista ensimmäinen sarja pohjautuu Valkoparta Karjupukki -kirjaan, toinen Magian väriin ja Valon tanssiin ja kolmas romaaniin Posti kulkee.lähde? BBC julkaisi The Watch -nimisen TV-sarjan vuonna 2020 joka pohjautuu löyhästi Kiekkomaailman Vartiosto-kirjoihin.
Pratchett oli suuri humanisti, jonka British Humanist Association valitsi vuoden 2013 humanistiksi ("Humanist of the Year"). Pratchettin tytär Rhianna Pratchett (s. 1976) on fantasiakirjailija ja journalisti.lähde?Vuonna 2007 Terry Pratchettilla todettiin eräs Alzheimerin taudin harvinainen varhainen muoto, mutta hän jatkoi kirjoittamista aivan viimeiseen asti. Hänen keskeneräiset teoksensa sisältävä kovalevy tuhottiin elokuussa 2017, kuten Pratchett oli ennen kuolemaansa toivonut.


== Suomennetut teokset ==


=== Kiekkomaailma ===


=== Kiekkomaailman nuortenkirjat ===


=== Bromeliad-trilogia ===


=== Muut teokset ===


== Suomentamattomia teoksia ==
Kiekkomaailman oheiskirjat:
The Streets of Ankh-Morpok (yhdessä Stephen Biggsin kanssa), 1993.
The Discworld Companion(myös nimellä:The New Discworld Companion) (yhdessä Stephen Biggsin ja Paul Kidbyn kanssa), 1994, 1997, 2002.
The Discworld Mapp (yhdessä Stephen Biggsin kanssa), 1995.
A Tourist Guide to Lancre (yhdessä Stephen Biggsin ja Paul Kidbyn kanssa), 1998.
Death’s Domain (yhdessä Paul Kidbyn kanssa), 1999.
Nanny Ogg’s Cookbook (yhdessä Stephen Biggsin, Tina Hannan ja Paul Kidbyn kanssa), 1999.
The Last Hero (yhdessä Paul Kidbyn kanssa), 2001.
Muu fantasiakirjallisuus:
The Carpet People, 1971.
The Dark Side of the Sun, 1976.
Strata, 1981.
Johnny Maxwellin seikkailut -sarja:
Only You Can Save Mankind, 1992.
Johnny and The Dead, 1993.
Johnny and The Bomb, 1995.
Kuvateokset:
Pratchett, Terry & Kidby, Paul: The Pratchett Portfolio.    VGollancz, 1996. ISBN 0-575-06348-3.     (englanniksi)
Pratchett, Terry & Kidby, Paul: The Art of Discworld.    Gollancz, 2004. ISBN 0-575-06348-3.     (englanniksi)
The Compleat Ankh-Morpork City Guide.    Doubleday, 2012. ISBN 978-0-85752-074-6.     (englanniksi)
Tieteen popularisointia: 'Kiekkomaailman tiede' -sarja yhdessä Ian Stewartin ja Jack Cohenin kanssa:
the Science of Discworld, 1999
the Science of Discworld II: The Globe, 2002
the Science of Discworld III: Darwin’s Watch, 2005
"Long Earth" sarja, kirjoitettu yhdessä Stephen Baxterin kanssa:
The Long Earth, 2012, ISBN 978-0-857-52009-8 (englanniksi)
The Long War, 2013, ISBN 978-0-06-206777-7 (englanniksi)
The Long Mars, 2014, ISBN 978-0-857-52175-0 (englanniksi)
The Long Utopia, 2015, ISBN 978-0062297334 (englanniksi)
The Long Cosmos, 2016, ISBN 978-0062297372 (englanniksi)


== Suomentamattomat sarjakuvat ==
Mort A Discworld Big Comic (yhdessä Stephen Biggsin kanssa), 1994.
The Light Fantastic: Graphic Novel (yhdessä Steven Rossin ja Joe Bennetin kanssa), 1993, 2008.
The Colour of Magic: Graphic Novel (yhdessä  Scott Rockwellin ja Steven Rossin kanssa) 1993, 2008.
The Discworlds Graphic Novels: The Colour of Magic & Light Fantastic (uusintapainos) (yhdessä Steven Rossin, Joe Bennetin ja Scott Rockwellin kanssa), 2008.
GUARDS! GUARDS!: A Discworld Graphic Novel (yhdessä Stephen Biggsin ja Graham Higginsin kanssa), 2000.


== Lähteet ==


== Kirjallisuutta ==
Sisättö, Vesa (toim.): Ulkomaisia fantasiakirjailijoita.    BTJ Kirjastopalvelu Oy, 2003. ISBN 951-692-539-1.     


== Aiheesta muualla ==

Terry Pratchett Fan Site (englanniksi)
Immonen, Petri: Terry Pratchett. Kirjailija s. 28.4.1948, k. 12.3.2015. Helsingin Sanomat, Muistot.