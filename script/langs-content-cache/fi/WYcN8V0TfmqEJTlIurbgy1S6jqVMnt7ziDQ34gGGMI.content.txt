revision: 20871034
title: Sissiradisti
url: https://fi.wikipedia.org/wiki/Sissiradisti


---

Sissiradisti  on viestintään erikoistunut sissi- ja tiedustelualiupseeri.


== Sissiradistit Suomen Puolustusvoimissa ==
Suomen Puolustusvoimat kouluttaa varusmiehiä sissiradistin tehtäviin Jääkäriprikaatissa, Kainuun prikaatissa, Karjalan prikaatissa, Porin prikaatissa sekä Utin jääkärirykmentissä. Lisäksi Rajavartiolaitos kouluttaa sissiradisteja Lapin rajavartioston ja Pohjois-Karjalan rajavartioston Rajajääkärikomppanioissa sekä Erikoisrajajääkärikomppaniassa.lähde?Sissiradistin palvelus kestää 347 vuorokautta. Koulutukseen kuuluu viestikoulutusta kuten sähkötystä eli morsetusta, sekä sissikoulutusta, joka sisältää monipuolista asekoulutusta ja erämiestaitoja. Kriisiaikana sissiradistit huolehtivat kauimpana omista joukoista liikkuvien sissi- ja tiedustelupartioiden viestiyhteyksistä käyttäen HF-taajuuksilla toimivia radioita.lähde?Sissiradistien erikoistaito on sähkötys, joka on luotettava tapa kommunikoida satojenkin kilometrien päähän. Sähkötystä on myös hyvin vaikea jäljittää ja häiritä. Sähkötystaidon saavuttaminen vaatii ahkeraa harjoittelua, saavutetun taidon säilyttäminen ei kuitenkaan edellytä säännöllistä harjoittelua, vaan pitkänkin tauon jälkeen kerran opittu taito palautuu lyhyessä ajassa. Nykyaikaiset viestivälineet mahdollistavat myös digitaalisten lähetelajien käytön, mutta käsisähkötys on edelleen käytössä varamenetelmänä.lähde?Sissiradistien koulutusta pidetään yhtenä puolustusvoimain uuvuttavimmista, johtuen mm. raskaista sissiharjoituksista, joihin usein yhdistetään viestintäharjoittelua. Seurauksena on usein tavallista raskaampi rinkka sekä muita sissejä vähäisemmät yöunet. Päästäkseen sissiradistiksi hakijan on läpäistävä vaativat rytmi- ja kuntotestit.lähde?Reservin sissiradistien järjestö on Sissiradistikilta ry, joka järjestää mm. vapaaehtoista koulutusta reserviläisille.


== Lähteet ==