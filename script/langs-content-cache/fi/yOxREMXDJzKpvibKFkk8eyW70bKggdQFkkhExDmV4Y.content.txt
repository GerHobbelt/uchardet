revision: 21172057
title: Elite Air
url: https://fi.wikipedia.org/wiki/Special_Air_Service


---

Special Air Service (SAS) on Britannian maavoimien erikoisjoukko, jota pidetään monien muiden nykyaikaisten erikoisjoukkojen esikuvana. 


== Historia ==
SAS perustettiin vuonna 1941 tekemään iskuja syvälle vihollislinjojen taakse sekä mahdollisuuksien mukaan värväämään, kouluttamaan, aseistamaan ja organisoimaan paikallisia sissijoukkoja. Toisen maailmansodan aikana SAS kunnostautui etenkin Pohjois-Afrikassa ja Välimeren alueella. Sodan päätyttyä SAS lakkautettiin, kunnes se perustettiin uudestaan vuonna 1952 Malaijilla käytävää sissisotaa varten. Malaijin konfliktin jälkeen SAS on operoinut muun muassa seuraavissa paikossa: Oman 1958–1959, Borneo 1963–1966, Aden 1964–1964, Pohjois-Irlanti 1969–1994, Oman 1970–1976, Lontoo 1980 (panttivankien vapautus Iranin suurlähetystöstä), Falkland 1982, Persianlahti 1990–1991, Bosnia 1994–1995, Kosovo 1999, Sierra Leone 2000, Irak 2003–2009 ja Afganistan 2001–.


== SAS nykyään ==
SAS:n tehtävänä on muun muassa tiedustelu, iskuosastotoiminta, epätavanomainen sodankäynti ja terrorisminvastaiset operaatiot. SAS koostuu yhdestä vakinaisesta (22. SAS-rykmentti) ja kahdesta reserviläisjoukkojen rykmentistä (21. SAS ja 23. SAS). Sen riveissä on yhteensä 700 sotilasta, jotka on jaettu neljään taistelukomppaniaan (Boat troop, Air troop, Mobility troop ja Mountain troop). Jokaisessa komppaniassa on neljä 16-miehistä joukkuetta, jotka yleensä suorittavat tehtäviä kahdeksan miehen ryhminä tai nelimiehisinä partioina taktisten vaatimusten mukaan. Taistelukomppanioita tukevat esikuntakomppania, operaatiotutkimusosasto, suunnittelu- ja tiedusteluyksikkö sekä koulutusosasto.


== Lista operaatioista ==
Pohjois-Afrikka 1940–1943
Tobruk 1941
Benghazi Raid, 1942
Sisilia 1943
Rantautuminen Sisiliassa, 1943
Termoli 1943
Italia 1943–1945
Valli di Comacchio 1945
Kreikka, 1944–1945
Adrianmeri 1943
Lähi-itä 1943–1944
Normandia ja Luoteis-Eurooppa 1944–1945
Malaijan kriisi, 1948–1960
Indonesia-Malesia vastakkainasettelua, 1962–1966
Pohjois-Irlannin konflikti 1972–
Operaatio Nimrod 1980
Falklandinsaaret 1982
Länsi-Irak 1991
Operaatio Barras 2000
Afganistan, 2001–
Länsi-Irak, 2003–2009


== Lähteet ==
Thompson, Julian: The Imperial War Museum Book of War behind Enemy Lines.   Dulles, Virginia, USA: Brassey's, Inc., 2001. ISBN 1-57488-381-X.     (englanniksi)
Tim Newark: 50 taistelua jotka muuttivat maailmaa.    .      
Ryan Mike: Erikoisjoukot.    , 2007.      
Andy McNab: Bravo 2-0.    , 1993.      


== Aiheesta muualla ==
 Kuvia tai muita tiedostoja aiheesta Special Air Service Wikimedia CommonsissaBritish elite units and special forces: Special Air Service
The British Special Air Service. (Arkistoitu – Internet Archive)