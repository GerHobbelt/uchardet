revision: 21648772
title: Kreikan parlamenttivaalit 1974
url: https://fi.wikipedia.org/wiki/Kreikan_parlamenttivaalit_2023_(kes%C3%A4kuu)


---

Kreikan vuoden 2023 kesäkuun parlamenttivaalit järjestettiin 25. kesäkuuta 2023. Vaaleissa valittiin 300 jäsentä seuraavalle nelivuotiskaudelle Kreikan parlamenttiin.
Vaalit olivat uusintavaalit, koska yksikään puolue ei saanut ehdotonta enemmistöä edellisissä toukokuun 2023 parlamenttivaaleissa, eikä koalitiohallituksen muodostaminen ollut mahdollista. Alun perin mahdollisten uusintavaalien päiväksi oli suunniteltu 2. heinäkuuta.Vaaleihin astui voimaan uusi laki, jossa suurin puolue saa lisäpaikkoja uuden laskutavan mukaan: siinä suurin puolue saa 25 % ääniosuudella 20 lisäpaikkaa ja tämän jälkeen jokaisesta prosenttiyksiköstä 2 paikkaa lisää. Enimmillään suurin puolue saa 40 % tai sitä suuremmasta ääniosuudesta 50 lisäpaikkaa.Kun 99,98 % äänistä oli laskettu, vaalitulos oli seuraava: Vaaleissa äänioikeutettuja oli noin 9,98 miljoonaa ja ääniä annettiin noin 5,27 miljoonaa. Äänestysprosentti oli 52,83. Vaaleissa kahdeksan puoluetta läpäisi kolmen prosentin äänikynnyksen ja sai edustajia parlamenttiin. Vaalit voitti Uusi demokratia, joka sai 40,55 % äänistä ja 158 parlamenttipaikkaa, toisin sanoen ehdottoman enemmistön. Vaalien suurin häviäjä oli vasemmistoliitto Syriza. Parlamenttiin pääsi kolme uutta puoluetta, äärioikeistolaiset Spartalaiset ja Voitto sekä vasemmistolainen Kurssina vapaus.Vaalien jälkeen 26. kesäkuuta pääministeriksi palasi Uuden demokratian puheenjohtaja Kyriákos Mitsotákis, joka muodosti Mitsotákisin II hallituksen.


== Tulokset ==
Kun 99,98 % äänistä oli laskettu, vaalien tulokset olivat:


== Tulokset vaalipiireittäin ==
Vaalien tulokset vaalipiireittäin (59 kpl) olivat:


=== Suurin puolue vaalipiireittäin ===


=== Puolueiden paras ja heikoin vaalipiiri ===


== Lähteet ==