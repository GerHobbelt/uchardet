revision: 19114601
title: Sunnyvale
url: https://fi.wikipedia.org/wiki/Sunnyvale


---

Sunnyvale on kaupunki Santa Claran piirikunnassa Kaliforniassa Yhdysvalloissa. Kaupunki sijaitsee San Franciscon niemimaan juurella San Franciscon lahden eteläisessä pohjukassa. Kaupunki kuuluu niin sanottuun piilaakson alueeseen ja siellä on useiden tietotekniikka-alan toimijoiden toimipaikkoja, kuten Nokian toimintoja sekä Yahoon, Palmin ja AMD:n pääkonttorit. Kaupungissa on myös merkittävää sotilas- ja ilmailuteollisuutta. Kesäkuuhun 2010 asti siellä toimi Nasan satelliittien ohjauskeskus, jonka rakennukset ovat vielä jäljellä.
Kaupungin asukasluku oli vuoden 2019 arvion mukaan 152 703. Vuosina 2010–2019 väkiluku nousi yhdeksän prosenttia. Kaupungin asukkaista 45,9 prosenttia on aasialaistaustaisia. Vuonna 2020 HomeSnacks-sivusto sijoitti Sunnyvalen Yhdysvaltain turvallisimimpien kaupunkien listalla sijalle 27. San Franciscon ja San Josén välillä liikennöivä Caltrain kulkee kaupungin läpi.
Taitoluistelija Brian Boitano sekä näyttelijä Teri Hatcher ovat kotoisin Sunnyvalesta.


== Lähteet ==


== Aiheesta muualla ==
 Kuvia tai muita tiedostoja aiheesta Sunnyvale Wikimedia Commonsissa