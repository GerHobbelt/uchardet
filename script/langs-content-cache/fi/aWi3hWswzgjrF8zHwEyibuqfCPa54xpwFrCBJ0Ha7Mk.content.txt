revision: 21122813
title: Muntra Musikanter
url: https://fi.wikipedia.org/wiki/Muntra_Musikanter


---

Muntra Musikanter (MM) on suomenruotsalainen mieskuoro, jonka perusti Gösta Sohlström vuonna 1878 aluksi pienempänä kokoonpanona nimellä P. C. eli Petersburgs Concerten. Nimivalinta johtui aikomuksesta lähteä konserttimatkalle Pietariin. Matka ei toteutunut, mutta kuoro jäi pysyväksi. Ensimmäinen konsertti esitettiin 11.5.1878 Helsingin yliopiston juhlasalissa.
Vuonna 2010 kuoron tulevaisuus oli vaakalaudalla, kun valtaosa jäsenistä lähti pitkäaikaisen kuoronjohtajan Markus Westerlundin kanssa perustamaan uutta Manifestum-kuoroa. Tällä hetkellämilloin? kuoroon kuuluu noin 100 jäsentä.


== Historia ==
MM koottiin alun perin Akademiska Sångföreningenin laulajista. Nimi Muntra Musikanter (”hilpeät musikantit”) keksittiin kuoron samannimisestä suosikkilaulusta, jonka on säveltänyt August Ferdinand Riccius. Vuosina 1891–1896 kuoro oli tauolla, mutta koottiin uudelleen ja on sen jälkeen toiminut keskeytyksettä.
Muntra Musikanter on konsertoinut alusta alkaen sekä kotimaassa että ulkomailla. Alkuvuosinaan se esiintyi Venäjän keisariperheelle sekä Peterhofissa että Suomen rannikkoseuduilla ja teki konserttimatkoja Moskovaan, Tukholmaan ja Tallinnaan. Vuonna 1889 kuoro matkusti esiintymään Pariisin maailmannäyttelyssä.
Vuonna 1997 kuoro teki esiintymismatkan Yhdysvaltoihin ja esiintyi muun muassa Floridan Disney Worldissä. Kuoro sai pronssia vuoden 2000 kansainvälisillä kuorofestivaaleilla Maltalla. Kesällä 2004 se teki  konserttikiertueen Pietariin, jossa esitettiin Igor Stravinskyn oratorio-ooppera Oidipus Rex yhdessä Pietarin filharmonikkojen kanssa. 
Vuonna 2006 kuoro sai hopeaa Italian Veronassa järjestetyssä kuorokilpailussa.MM-kuoron perinteisiin kuuluvat joulukonsertit Temppeliaukion kirkossa, kevät- ja syyskonsertit ja kiertueet etenkin Suomen rannikkoalueilla. Kuoron ikääntyville jäsenille on oma seniorikuoro, johon siirrytään 62-vuotiaana. 78-vuotiaana siirrytään niin sanottuun kellarikuoroon.Kuoroa on johtanut syksyn 2010 jäsenkadosta alkaen vuoteen 2021 Henrik Wikström. Kuoro toimii yhdistysmuotoisena, viralliselta nimeltään Sällskapet MM rf.MM on julkaissut kaksiosaisen laulukirjan Blå boken, johon on koottu Suomen ruotsinkielisille mieskuoroille sopivaa ohjelmistoa, yhteensä 250 laulua.


== Kuoronjohtajia ==
Gösta Sohlström
Oscar Mechelin
Martin Wegelius
Robert Kajanus
Bengt Carlson
Erik Bergman
Sixten Enlund
Rolf W. Ahlberg
Markus Westerlund 1991–2010
Henrik Wikström  2010–2021
Riku Laurikka 2021–


== Diskografia ==
1998: Jul med MM
2003: 125 år med MM


== Lähteet ==


== Aiheesta muualla ==
MM:n verkkosivusto.
MM (Muntra Musikanter) hakuteoksessa Uppslagsverket Finland (2012). (ruotsiksi)