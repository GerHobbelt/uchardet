revision: 21450074
title: "Matti Meril\xE4inen"
url: https://fi.wikipedia.org/wiki/Matti_Meril%C3%A4inen


---

Matti Meriläinen (26. marraskuuta 1889 Sotkamo – 9. syyskuuta 1963 Sotkamo) oli suomalainen maanviljelijä ja Suomen Kansan Demokraattisen Liiton kansanedustaja.Meriläisen vanhemmat olivat maanviljelijä Matti Meriläinen ja Loviisa Kovalainen. Hän kävi kansakoulun ja oli kaivos- ja metsätöissä Yhdysvalloissa vuosina 1913–1921. Vuodesta 1921 alkaen hän toimi maanviljelijänä Sotkamossa.Meriläinen oli Suomen kansan demokraattisen liiton kansanedustajana 1945–1954 ja 1958–1962 edustaen Oulun läänin vaalipiiriä. Hän toimi presidentin valitsijamiehenä vuosien 1950, 1956 ja 1962 presidentinvaaleissa. Meriläinen oli Sotkamon kunnanvaltuuston ja kunnanhallituksen jäsenenä ja kuului Kainuun Osuusliikkeen edustajistoon.Meriläinen oli naimisissa 1923–1949 Iida Kustaava Korhosen kanssa ja vuodesta 1953 Elma Augusta Hellmannin kanssa. Matti Meriläisen veli Antti Meriläinen oli maanviljelijä ja sosialidemokraattien kansanedustaja. 


== Lähteet ==