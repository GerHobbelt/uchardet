revision: 21663272
title: "Vain el\xE4m\xE4\xE4 (6. tuotantokausi)"
url: https://fi.wikipedia.org/wiki/Vain_el%C3%A4m%C3%A4%C3%A4_(televisiosarja)


---

Vain elämää on 5. lokakuuta 2012 Nelosella alkanut suomalainen viihdeohjelma. Ohjelmassa suomalaiset musiikkiartistit asuvat kahdeksan päivän ajan Hirvensalmella sijaitsevassa Satulinnassa; kuudennella ja kahdeksannella kaudella sen sijaan Espanjassa sijaitsevalla Aurinkorannikolla Mondan linnassa. Viikon aikana jokaisena päivänä yksi artisteista on päivän artistina ja tämä on järjestänyt muille yhteisiä aktiviteetteja. Lounaalla ja päivällisellä toiset artisteista esittävät päivän artistin kappaleista omantyylisiä versioita. Kauden viimeisen jakson duettopäivänä artistit esittävät duettoja omista kappaleistaan, 7. kaudesta lähtien kausi on päättynyt encore-päivään.Alankomaalaiseen De beste zangers van Nederland -formaattiin perustuvaa ohjelmaa on Suomen lisäksi esitetty muun muassa Ruotsissa (Så mycket bättre), Norjassa (Hver gang vi møtes), Virossa (Laula mu laulu) ja Tanskassa (Toppen af Poppen). Ruotsin Så mycket bättre on maassaan suosittu keräten parhaimmillaan kaksi miljoonaa katsojaa.Sarjan tunnusmusiikkina soi Irwin Goodmanin kappaleesta ”Vain elämää” tehty uusi versio.


== Kaudet ==


== Yhtye ==
Artistien taustalla soittaa Leri Leskisen vetämä taustayhtye, jossa on Suomen eturivin studiomuusikoita.

Leri Leskinen - koskettimet, taustalaulu
Peter Engberg - sähkökitara
Aleksi Ahoniemi - puhaltimet, kitara
Mikko Mäkinen - koskettimet
Risto Niinikoski - rummut
Ako Kiiski - basso, taustalaulu


== 1. tuotantokausi ==

Ensimmäinen tuotantokausi kuvattiin toukokuussa 2012 ja sen esittäminen alkoi Nelosella 5. lokakuuta 2012. Kauden artisteina olivat Erin, Kaija Koo, Katri Helena, Jonne Aaron, Cheek, Neumann ja Jari Sillanpää, jotka asuivat kahdeksan päivän ajan Hirvensalmella sijaitsevassa Satulinnassa. Ensimmäisen tuotantokauden viimeinen osa esitettiin 23. marraskuuta 2012.
Ensimmäisen kauden jaksot uusittiin pikauusintana esitysviikon sunnuntaina. Kausi uusittiin myös kesällä 2013 ja 2014.
Ohjelma sai aikaan valtavan suosion. Ohjelman pohjalta julkaistiin Vain elämää ja Vain elämää jatkuu -kokoelmalevyt, joita on myyty yhteensä lähes 300 000 kappaletta. Artistit esittivät kappaleita myös kahdessa Barona Areenalla järjestetyssä konsertissa 28. ja 30. joulukuuta 2012. Ensimmäinen konserteista myytiin loppuun 30 minuutissa. Muutaman päivän kuluttua tiedotettiin toisesta konsertista.Ensimmäinen tuotantokausi keräsi keskimäärin 719 000 katsojaa.


== 2. tuotantokausi ==

Toinen tuotantokausi kuvattiin 28. toukokuuta – 4. kesäkuuta 2013. Kauden artistit julkistettiin 28. toukokuuta 2013. Edellisen kauden tapaan Hirvensalmen Satulinnassa kuvatussa sarjassa nähtiin Anna Abreu, Laura Närhi, Maarit Hurmerinta, Ilkka Alanko, Jukka Poika, Pauli Hanhiniemi ja Juha Tapio. Toinen kausi alkoi Nelosella 4. lokakuuta 2013 ja päättyi 22. marraskuuta 2013.
Myös toisen tuotantokauden artistit nähtiin livekonsertissa. Tällä kertaa Hartwall Arenalla järjestettävä konsertti oli 28. joulukuuta 2013. Osa ohjelmassa esitetyistä kappaleista julkaistiin kokoelmalevyllä 15. marraskuuta 2013. Kokoelmaa myytiin kolmessa päivässä lähes nelinkertaisen platinalevyn verran (80 000 kappaletta). Kauden toinen kokoelma julkaistiin 29. marraskuuta 2013.Toinen tuotantokausi keräsi keskimäärin 756 000 katsojaa.lähde?


== 3. tuotantokausi ==

Nelonen tiedotti 4. helmikuuta 2014 sarjan saavan kolmannen tuotantokauden, jonka esittäminen alkoi 19. syyskuuta 2014. Kolmas kausi kuvattiin edellisten kausien tapaan Hirvensalmen Satulinnassa 8. – 15. kesäkuuta 2014. Kuvausten alkaessa 8. kesäkuuta 2014 paljastettiin kauden artisteina olevan Jenni Vartiainen, Samuli Edelmann, Vesa-Matti Loiri, Paula Vesala, Toni Wirtanen, Paula Koivuniemi ja Elastinen. Kauden viimeinen jakso esitettiin 7. marraskuuta 2014.
Kaudella esitetyt kappaleet julkaistiin päivä- ja ilta-kokoelmilla 7. marraskuuta 2014. Kauden artistit esittävät kappaleita kahdessa konsertissa Hartwall Arenalla 27. ja 28. joulukuuta 2014.Kolmas tuotantokausi keräsi keskimäärin 892 000 katsojaa, mikä on sarjan ennätys. Kauden avausjakso sai ohjelman kaikkien aikojen katsojaennätyksen.


== 4. tuotantokausi ==

Nelonen tiedotti 15. tammikuuta 2015 ohjelman saavan neljännen tuotantokauden. Kauden esittäminen alkoi 18. syyskuuta 2015. Kauden artistit Anssi Kela, VilleGalle, Antti Tuisku, 
Pave Maijanen Edesmennyt, [[

Sanni Kurkisuo

|]], Maija Vilkkumaa sekä [
[Vicky Rosti]] paljastettiin 2. kesäkuuta 2015, jolloin myös kauden kuvaukset alkoivat Hirvensalmen Satulinnassa.Ohjelmassa esitetyt kappaleet julkaistiin kahdella CD-kokoelmalla 30. lokakuuta 2015. Kauden artistit esittivät kappaleita myös Hartwall Arenalla 12. joulukuuta 2015 järjestetyssä konsertissa.Neljäs tuotantokausi keräsi keskimäärin 656 000 katsojaa.


== 5. tuotantokausi ==

Nelonen paljasti 19. marraskuuta 2015 ohjelman saavan viidennen tuotantokauden. Kauden artistit Mikael Gabriel, Suvi Teräsniska, Anna Puu, Chisu, Hector, Lauri Tähkä ja Mikko Kuustonen julkistettiin 30. toukokuuta 2016. Kauden esittäminen alkoi Nelosella 16. syyskuuta 2016.
Ohjelmassa esitetyt kappaleet julkaistiin kahdella CD-kokoelmalla 14. lokakuuta 2016 ja 28. lokakuuta 2016. Kauden artistit esittivät kappaleita myös Hartwall Arenalla 30. joulukuuta 2016 järjestetyssä konsertissa.Viides tuotantokausi keräsi keskimäärin 835 000 katsojaa.


== 6. tuotantokausi ==

Nelonen ilmoitti lokakuussa 2016, että Vain elämää jatkuu kuudennelle tuotantokaudelleen jo keväällä 2017. Espanjassa Mondan linnassa kuvatun kauden artistit olivat Nikke Ankara, Laura Voutilainen, Irina, Robin, Petra, Olli Lindholm Edesmennyt sekä Samu Haber. Kausi esitettiin Nelosella huhti–kesäkuussa 2017.
Ohjelmassa esitetyt kappaleet julkaistiin kahdella CD-kokoelmalla 12. toukokuuta 2017 ja 2. kesäkuuta 2017. Kauden artistit esittivät kappaleita myös Hartwall Arenalla 19. elokuuta 2017 järjestetyssä konsertissa.Aiemmista kausista poiketen artistien päiväkohtaiset jaksot oli jaettu tällä kaudella kahteen osaan ja ne esitettiin torstai- ja perjantai-iltaisin. Muutoksen myötä ohjelmassa esitettävät kappaleet näytettiin kokonaisina.


== 7. tuotantokausi ==

Vain elämää jatkui seitsemännelle tuotantokaudelleen syksyllä 2017. Jälleen Hirvensalmella Satulinnassa kuvattu kausi poikkesi edellisistä sen ollessa niin sanottu all stars -kausi, sillä kaikki kauden artistit olivat jo aiemmin olleet ohjelmassa mukana. Kauden artistit julkaistiin toukokuussa 2017 ja he olivat: Toni Wirtanen, Jari Sillanpää, Jenni Vartiainen, Sanni, Kaija Koo, Cheek ja Juha Tapio.Kauden esittäminen alkoi 1. syyskuuta 2017 etkot-jaksolla, jossa muisteltiin aiempien kausien parhaita paloja. Varsinaisesti kausi alkoi 8. syyskuuta 2017. Tällä kaudella palattiin takaisin yhden jakson viikkorytmiin, mutta jaksot olivat kestoltaan kaksituntisia eli aiempaa pidempiä. Lisäksi artistipäivien jälkeen esitettiin duettopäivän sijaan encore-jakso, jossa artistit saivat esittää itselleen tärkeitä kappaleita. Sen jälkeen esitettiin vielä kymmenes jakso, joka oli kooste kaikista kauden aikana esitetyistä kappaleista.
Kauden aikana esitetyt kappaleet julkaistiin kahdella CD-kokoelmalla 6. lokakuuta 2018 ja 20. lokakuuta 2018. Kauden artistit esittivät kappaleita myös Hartwall Arenalla 29. joulukuuta 2017 järjestetyssä konsertissa.


== 8. tuotantokausi ==

Toinen Espanjassa, Mondan linnassa, kuvattu kausi esitettiin Nelosella keväällä 2018. Kauden artistit julkistettiin 31. tammikuuta 2018 ja he ovat Danny, Arttu Wiskari, Terhi Kokkonen, Kasmir, Mira Luoti, Aki Tykki ja Sani.Tuotantoryhmä päätti poistaa Kokkosen ohjelmasta viidennen kuvauspäivän päätteeksi, eikä hän siten ole mukana kauden kolmena viimeisenä kuvauspäivänä. Nelosen vastaava tuottaja kertoi aloitteen tulleen laulajalta itseltään, mutta tuotantoyhtiö teki lopullisen päätöksen.Kauden aikana esitetyt kappaleet julkaistiin kahdella CD-kokoelmalla 18. toukokuuta 2018 ja 8. kesäkuuta 2018.


== 9. tuotantokausi ==
Vain elämää sai jatkoa syksyllä 2018 yhdeksännen tuotantokauden muodossa. Kauden tähtiartisteina nähtiin Pepe Willberg, Pyhimys, Evelina, Tuure Kilpeläinen, Anne Mattila, Ellinoora sekä Lauri Ylönen. Kausi kuvattiin Hirvensalmen Satulinnassa.


== 10. tuotantokausi ==
Syksyllä 2019 esitettiin kymmenes tuotantokausi, jonka kuvaukset alkoivat Hirvensalmen Satulinnassa 4. kesäkuuta 2019. Toisin kuin aiempina vuosina, jolloin mukana on ollut seitsemän artistia, kymmenennellä kaudella artisteja oli kahdeksan. Kauden artisteja olivat Antti Tuisku, Elastinen, Erin, Lauri Tähkä, Maija Vilkkumaa, Vesala, VilleGalle ja Samu Haber. Kyseessä oli sarjan historian toinen niin kutsuttu All Stars -kausi, sillä kaikki osallistujat ovat olleet jo aiemmin mukana ohjelmassa.


== 11. tuotantokausi ==
Vain elämää jatkui syksyllä 2020 11. kauden jaksoilla. Kauden artistit ovat Arja Koriseva, Herra Ylppö, Jannika B, Mariska, Reino Nordin, Ressu Redford, Stig ja Vesku Jokinen. Kauden kuvaukset alkoivat Hirvensalmen Satulinnassa 28. heinäkuuta 2020 ja esittäminen 2. lokakuuta 2020.


== 12. tuotantokausi ==
Vain elämää jatkuu syksyllä 2021 12. tuotantokaudelle. Kauden artistit ovat 
Tuure Kilpeläinen, Arttu Wiskari 
Anna Adreu Jukka Poika  Suvi Teräsniska 
Pyhimys  Artisti Chisu Rosberg  
Anssi Kela  Kauden kuvaukset alkoivat Hirvensalmen Satulinnassa 25. toukokuuta 2021 ja ensiesitys Nelosella 24. syyskuuta 2021.


== 13. tuotantokausi ==
Vain elämää -ohjelman 13. tuotantokausi esitetään syksyllä 2022. Kaudella ovat mukana [[Erika Vikman [ Yona Rasnus   Maiju Suvas
. Pete Parkkonen  Jyrkki 69
Tommi Läntinen  Redrama], 
.


== 14. tuotantokausi ==
Vain elämää -ohjelman 14. tuotantokauden esittäminen alkaa syyskuussa 2023. Kauden artisteista puolet ovat uusia ja puolet aiemmin ohjelmassa mukana olleita. Uusia artisteja ovat Hätä-Miikka, A.W. Yrjänä, Janna ja Jouni Hynynen. Aiemmin ohjelmassa mukana olleista kaudella ovat Robin Packalen, Virve Rosti, Ellinoora ja Anna Puu.


== Vain elämää: Unohtumaton ilta ==
Vain elämää: Unohtumaton ilta oli keväällä 2022 esitetty erikoisohjelma, jossa kuudessa jaksossa oli vieraana aiemmin Vain elämää -ohjelmassa mukana olleita artisteja.


== Palkinnot ==
20. tammikuuta 2013 järjestyssä Kultainen Venla -gaalassa Vain elämää palkittiin vuoden 2012 parhaana ”Viihde- ja musiikkiohjelmana”. Samassa gaalassa ohjelma oli ehdolla myös vuoden parhaaksi TV-ohjelmaksi, kategorian yleisöäänestyksen voitti Duudsonit tuli taloon -ohjelma.
Helmikuussa 2013 ohjelma palkittiin Iskelmä Gaalassa ”Pro Iskelmä” -palkinnolla. Palkinnon perusteluissa ohjelman sanottiin lisänneen iskelmä- ja kevyen musiikin arvostusta Suomessa.
17. tammikuuta 2014 järjestetyssä Kultainen Venla -gaalassa ohjelma voitti toistamiseen vuoden parhaan viihde- ja musiikkiohjelman palkinnon. Sarja oli ehdolla myös vuoden parhaaksi TV-ohjelmaksi, mutta hävisi sen yleisöäänestyksessä Taivaan tulet -draamasarjalle.
Toukokuussa 2021 sarjan ohjaajat Teija Paajamaa ja Arja Lehtikangas voittivat viihde- ja eventsohjaajan Kultaisen Venlan.


== Katso myös ==
1. tuotantokauden Vain elämää -kokoelma
1. tuotantokauden Vain elämää jatkuu -kokoelma
2. tuotantokauden Vain elämää – kausi 2 -kokoelma
2. tuotantokauden Vain elämää – kausi 2 jatkuu -kokoelma
3. tuotantokauden Vain elämää – kausi 3, päivä -kokoelma
3. tuotantokauden Vain elämää – kausi 3, ilta -kokoelma
4. tuotantokauden Vain elämää – kausi 4, päivä -kokoelma
4. tuotantokauden Vain elämää – kausi 4, ilta -kokoelma
7. tuotantokauden Vain elämää – kausi 7, ensimmäinen kattaus -kokoelma
7. tuotantokauden Vain elämää – kausi 7, toinen kattaus -kokoelma
8. tuotantokauden Vain elämää – kausi 8, ensimmäinen kattaus -kokoelma
8. tuotantokauden Vain elämää – kausi 8, toinen kattaus -kokoelma
10. tuotantokauden Vain elämää – kausi 10, ensimmäinen kattaus -kokoelma
10. tuotantokauden Vain elämää – kausi 10, toinen kattaus -kokoelma
10. tuotantokauden Vain elämää – joulu -kokoelma
11. tuotantokauden Vain elämää, kausi 11 – Ensimmäinen kattaus -kokoelma
11. tuotantokauden Vain elämää, kausi 11 – Toinen kattaus -kokoelma
11. tuotantokauden Vain elämää, kausi 11 – Joulukattaus -kokoelma


== Lähteet ==