revision: 21238674
title: "Yl\xE4nen (J\xE4ms\xE4, Koskenp\xE4\xE4)"
url: https://fi.wikipedia.org/wiki/Yl%C3%A4nen_(J%C3%A4ms%C3%A4,_Koskenp%C3%A4%C3%A4)


---

Ylänen on Koskenpäällä Jämsän pohjoisosassa sijaitseva 24 hehtaarin laajuinen järvi. Etäisyys Jämsän keskustasta on 32 kilometriä pohjoisluoteeseen ja Tampereelta 98 kilometriä koilliseen.


== Maantiede ==
Yläsen pituus on noin 750 metriä ja leveys 400 metriä. Järven koillisosassa on saari. Rannoilla on muutama rakennus ja peltotilkku. Noin 600 metriä Yläseltä etelään maasto kohoaa ylängöksi muutaman hehtaarin laajuisella alueella. Kaakossa sijaitsee Porkkakylien pieni viljelysaukea ja Alasen järvi. Yläseen laskee pohjoisesta Pahalammilta Pahanlammioja. Jämsän pohjoisimmat järvet, Peräjärvi ja Kotanen, sijaitsevat Pahalammin pohjoispuolella.Ylänen kuuluu Vataanjoen valuma-alueeseen, joka on kolmannen jakovaiheen vesistöalue Iso Rautaveden alueella, joka puolestaan on toisen jakovaiheen vesistö Jämsän reitin valuma-alueella. Päävesistönä on Kymijoen vesistö. Vataanjoen alueen suurin järvi on Koijärvi, jonka pinta on noin 44 metriä Ylästä alempana. Koijärvi sijaitsee kolmisen kilometriä Yläseltä lounaaseen.Myös Jämsän Hallissa on Ylänen.


== Lähteet ==