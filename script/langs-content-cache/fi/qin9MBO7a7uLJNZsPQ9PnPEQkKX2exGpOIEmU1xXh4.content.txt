revision: 20661881
title: Cincinnatin yliopisto
url: https://fi.wikipedia.org/wiki/Cincinnatin_yliopisto


---

Cincinnatin yliopisto (The University of Cincinnati, lyh. UC) on julkinen tutkimusyliopisto Cincinnatissa Yhdysvaltojen Ohion osavaltiossa.  Se on Yhdysvaltain sadan suurimman yliopiston joukossa, ja Yhdysvaltain kansallisen tiedesäätiön yliopistorankingissä se oli 2010-luvun lopulla 25 parhaan julkisen tutkimusyliopiston joukossa. 
Cincinnatin yliopisto on tunnettu kooperatiivisen opetusjärjestelmänselvennä uranuurtajana. Menetelmän ideoi vuonna 1906 dekaani Herman Schneider. Vuonna 2018 yliopisto järjesti yli 30 000 opetusjaksoa yhteistyössä yrityspartnereiden kanssa.
Kun maan yliopistojen opiskelijamäärä on 2010-luvulla keskimäärin laskenut, Cincinnatin yliopisto on kasvanut. Lukuvuonna 2018–2019 sillä on yli 45 000 opiskelijaa.
Yliopisto syntyi vuonna 1870 Cincinnati Collegen ja Medical College of Ohion yhdistyessä. UC:n perustamisvuotena mainitaan yleensä jälkimmäisen aloitusvuosi 1819.
Yliopiston urheilujoukkueet tunnetaan nimellä Cincinnati Bearcats.


== Tiedekunnat ==
Design, Architecture, Art, and Planning (DAAP): arkkitehtuuri ja muotoilu
College of Education, Criminal Justice and Information Technology: kasvatustiede, rikosoikeus, IT-ala
Carl H. Lindner College of Business: kauppatieteet
College of Arts and Sciences: luonnontieteet
College of Medicine: lääketiede
U.S. News & World Reportin mukaan maan 50 parhaan lääketieteellisen tiedekunnan joukossa.
College of Nursing: hoitotiede
James L. Winkle College of Pharmacy: farmasia
College of Allied Health Sciences: terveystieteet
College of Law: oikeustiede
College of Engineering and Applied Science (CEAS): tekniikka
College-Conservatory of Music (CCM): musiikki
tunnetaan mm. 1946–1987 toimineesta LaSalle-jousikvartetista ja laajasta Amati-jousisoitinten kokoelmasta.Division of Experience Based Learning and Career Education (ELCE): kokeellinen oppiminenGraduate School.


== Sivukampukset ==
UC Blue Ash College, Blue Ash, Ohio
UC Clairmont College, Clairmont, Ohio
UC East, Batavia, Ohio.


== Merkittäviä rakennuksia ==
1990-luvun keskivaiheilla yliopistokampukselle valmistui Peter Eisenmanin suunnittelema arkkitehtuurikoulun rakennus The Aronoff Center for Design, Art, Architecture and Planning. Muita merkittävien arkkitehtien suunnittelemia rakennuksia UC:n kampuksella ovat Frank Gehryn piirtämä Vontz Center for Molecular Studies (1999), Thom Maynen suunnittelema vapaa-ajankeskus (2006) ja nelisylinteristä moottoria kuvaava Michael Gravesin konetekniikan tutkimuskeskus (1994).


== Tunnettuja opettajia ja opiskelijoita ==
Cincinnatin yliopistossa ovat opettaneet muun muassa myöhemmin Yhdysvaltain presidenttinä toiminut William Howard Taft 1896–1900, Nobel-palkittu kemisti Paul J. Flory, fyysikko ja kosmologi Richard C. Tolman, klarinetisti Ronald de Kant, pianisti Awadagin Pratt, suullisen poliorokotteen kehittänyt Albert Sabin ja astronautti Neil Armstrong.
Suomalainen Tiina Reponen on professorina Cincinnatin yliopiston ympäristöterveyden laitoksella. Helsingissä konetekniikan diplomi-insinööriksi opiskellut, USA:ssa väitellyt professori Kettil Cedercreutz toimi 2001-2017 yliopiston Professional Practice and Experiential Learning -yksikön johtajana. Itä-Suomen yliopiston vesikemian professori Simo Pehkonen toimi 1990-luvun keskivaiheilla ympäristökemian apulaisprofessorina. Suomen Ateenan-instituutin johtaja Björn Forsén on ollut yliopiston vierailevana tutkijana. Cincinnatin yliopiston muotoilukoulussa ovat vierailleet luennoijina muun muassa suomalaiset sisustusarkkitehdit Ahti Taskinen 1976–1978 ja Pentti Hietanen 1985–1986.


=== Entisiä opiskelijoita ===
Theda Bara, mykkäelokuvien näyttelijä
Kathleen Battle, sopraano
Thomas Berger, kirjailija
German Cáceres, säveltäjä ja kapellimestari
Arcángel Castillo Olivari, säveltäjä
Donald D. Clancy, Cincinnatin pormestari
Jacob Dolson Cox, republikaanipoliitikko
Suzanne Farrell, prima ballerina
Michael Graves, postmodernistiarkkitehti
Dorian Harewood, näyttelijä ja laulaja
Randy Harrison, näyttelijä
Bruce Ivins, bioasetutkija
Markiplier, YouTube-tähti
Joseph B. Strauss, Golden Gate -sillan suunnittelija
Thomas Szasz, psykiatri ja kirjailija
Bob Taft, Ohion kuvernööri
Christian Tetzlaff, viulisti
Paul Tibbets, Hiroshiman ydinpommikoneen pääohjaaja
Evelyn Venable, näyttelijä


== Lähteet ==


== Aiheesta muualla ==
 Kuvia tai muita tiedostoja aiheesta Cincinnatin yliopisto Wikimedia Commonsissa