revision: 17855428
title: Aslan Usojan
url: https://fi.wikipedia.org/wiki/Aslan_Usojan


---

Aslan Usojan (ven. Аслан Усоян, lempinimeltään Hasan-vaari (kurdiksi Bapîr Hesen‎); 27. helmikuuta 1937 Tbilisi − 16. tammikuuta 2013 Moskova) oli kurditaustainen rikollisjohtaja, etninen jesidi. Georgian neuvostotasavallassa syntynyt Usojan johti 20 vuoden ajan rikollisryhmää, joka salakuljetti huumeita ja aseita. Lisäksi liiga osallistui laittomaan liiketoimintaan, kuten laittomien kasinoiden pitämiseen.
Usojan selvisi kahdesta murhayrityksestä vuosina 1998 ja 2010. Jälkimmäisessä hän haavoittui vakavasti. Tarkka-ampuja surmasi ravintolasta poistumassa olleen Usojanin Moskovan keskustassa 16. tammikuuta 2013. Usojan kuoli saamiinsa vammoihin sairaalassa.


== Lähteet ==