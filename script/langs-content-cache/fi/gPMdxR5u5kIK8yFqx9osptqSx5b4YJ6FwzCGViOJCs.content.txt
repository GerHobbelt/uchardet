revision: 21484376
title: Geoff Lees
url: https://fi.wikipedia.org/wiki/Geoff_Lees


---

Geoff Lees (s. 1. toukokuuta 1951 Atherstone, Warwickshire, Yhdistynyt kuningaskunta) on entinen brittiläinen Formula 1 -kuljettaja. Hän osallistui 12 osakilpailuun, mutta ei saavuttanut niistä yhtään MM-pistettä. Hänen parhaaksi sijoitukseksi jäi seitsemäs sija Saksan GP:stä vuonna 1979.
Lees ajoi kaikissa osallistumissaan kilpailuissa pienten yksityistallien autoilla, joiden kilpailukyky oli heikko. Kaudella 1981 hän haki lisävauhtia F1-uralleen voittamalla Euroopan Formula 2 -sarjan mestaruuden. F2-sarjan mestaruus ei kuitenkaan tuonut Leesille toivottua kuljettajan paikkaa huipputallista, vaan hän joutui tyytymään Theodoreen ja Lotukseen. Lees päättikin vetäytyä kuninkuusluokasta kauden 1982 jälkeen.
F1-uran jälkeen Lees siirtyi kilpailemaan Japaniin, jossa hän saavutti parempaa menestystä mm. voittamalla kauden 1983 Japanin F2-mestaruuden.


== Lähteet ==