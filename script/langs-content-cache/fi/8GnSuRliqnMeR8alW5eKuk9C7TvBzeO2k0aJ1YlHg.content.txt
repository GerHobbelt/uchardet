revision: 21639129
title: Michelle Steel
url: https://fi.wikipedia.org/wiki/Michelle_Steel


---

Michelle Eunjoo Steel (o.s. Park, s. 21. kesäkuuta 1955 Soul, Etelä-Korea) on yhdysvaltalainen republikaanisen puolueen poliitikko, joka on edustanut Kalifornian 48. vaalipiiriä Yhdysvaltain edustajainhuoneessa tammikuusta 2021 lähtien. Hän voitti marraskuun 2020 vaalit demokraattien Harley Roudaa vastaan. Hän on edustajainhuoneen ensimmäinen amerikankorealainen naisjäsen yhdessä Young Kimin ja Marilyn Stricklandin kanssa. Hän istuu Orangen piirikunnan hallintoneuvostossa ja on aiemmin toiminut Kalifornian osavaltion tasoituslautakunnan jäsenenä.Steel vastustaa aborttia, samaa sukupuolta olevien avioliittoa ja kansalaisuuden myöntämistä laittomille siirtolaisille. Hän on naimisissa republikaanipoliitikko Shawn Steelin kanssa. Heillä on kaksi lasta. Pariskunta asuu Surfsidessa, Seal Beachin kaupungissa.


== Lähteet ==


== Aiheesta muualla ==
 Kuvia tai muita tiedostoja aiheesta Michelle Steel Wikimedia CommonsissaSteelin viralliset kotisivut