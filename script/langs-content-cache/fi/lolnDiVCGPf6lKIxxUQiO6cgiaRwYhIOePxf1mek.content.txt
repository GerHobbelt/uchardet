revision: 21613083
title: "M\xF6nevver Saadetdin"
url: https://fi.wikipedia.org/wiki/M%C3%B6nevver_Saadetdin


---

Mönevver Saadetdin (15. heinäkuuta 1934 Tampere – 28. syyskuuta 2010) oli suomalainen jääkiekkoilija, joka hyökkääjänä edusti Ilvestä kolme kautta vuosina 1952–1956. Mönevver kuului Suomen tataariyhteisöön. Myös hänen veljensä Ali pelasi Ilveksessä.Lopetettuaan pelaamisen Ilveksen edustusjoukkueessa ”Möyssy” siirtyi A-junioreiden huoltajaksi ja pelasi vielä Ilves-Kissojen riveissä maakuntasarjassa. Saadetdin oli Ilveksessä vuosina 1952 ja 1953 voittanut nuorten mestaruuden.Jääkiekkoilun ohella Saadetdin tunnetaan pärämäts-piiraan kehittäjänä Suomessa. Hänen ollessaan kondiittorimestarina töissä Linkosuon leipomolla 1960-luvulla, kiinnostui Juhani Linkosuo Saadetdin-suvun reseptistä ja sen kaupallisesta potentiaalista. He tuotteistivat piiraan, jonka valmistusta oli leipomolla neuvonut itse äiti-Saadetdin. Piiraan myynti alkoi Linkosuon omistaman Tampereen Hämeenkadun Siilinkarin kahvilasta, eli silloisesta grillistä.


== Tilastot ==


== Versioita nimestä ==
Ilveksen pelaajatiedoissa Mönäyvär, lehtiartikkeleissa Mönever, hautakivessä Mönevver.

Tataarin kirjakielellä: Мөнәвәр Сәгадетдин / Сәгьдетдин; Mönäwär Säğadetdin / Säğdetdin.
Lempinimeltään ”Möyssy”.
Sukunimi tulee arabialaisesta Sa'ad ad-Din  (سعد الدين) ja tarkoittaa ”uskonnon / uskon onnellisuus”. 


== Muuta ==

Samoihin aikoihin Saadetdinin kanssa Ilveksessä pelasi kaksi muuta tataaritaustaista jääkiekkoilijaa; Räshid Hakimsan ja Lotfi Nasib.


== Lähteet ==