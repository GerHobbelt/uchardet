revision: 20947914
title: Sielun Veljet
url: https://fi.wikipedia.org/wiki/Sielun_Veljet


---

Sielun Veljet oli Ismo Alangon Hassisen Koneen jälkeen vuonna 1982 perustama rock-yhtye. Sielun Veljet tuli tunnetuksi erityisesti intensiivisistä keikoistaan. 
Sielun Veljet esiintyi jonkin verran myös ulkomailla esittäen englanniksi käännettyjä kappaleitaan nimellä ”L'Amourder”. Yhtyeen tunnetuimpia kappaleita ovat muun muassa ”Peltirumpu”, ”Aina nälkä”, ”Säkenöivä voima” ja ”Rakkaudesta”. Viimeisen keikkansa ennen taukoa yhtye soitti 26.6.1992 Ruisrockin kylkeen järjestetyssä klubi-illassa ravintola Rantasipi-Ikituurissa Turussa. Forsman, Hohko ja Orma esiintyivät yhdessä kitaristi Jimi Suménin kanssa housebändinä helsinkiläisravintola Kaapelissa järjestetyssä Siniset illat -tapahtumassa nimellä Bambi 30.11.1996 ja Alanko vieraili yhtyeen solistina, jolloin he soittivat muun muassa Sielun Veljien kappaleita ja Onnenpyörä-kiertueen lauluja.Vuonna 2011 yhtye julkaisi uuden kappaleen, Nukkuva hirviö, ja esiintyi Ilosaarirockin 40-vuotisjuhlissa saman vuoden heinäkuussa. Yhtye teki klubikiertueen marras-joulukuussa.Orma, Forsman ja Hohko vierailivat Ismo Alangon juhlakeikalla Tavastialla 11.11.2021 soittaen joitain Sielun Veljien kappaleita.


== Iskelmätaivas ==
Iskelmätaivas oli Ismo Alangon johtama lyhytikäinen vanhoja suomalaisia iskelmäkappaleita rock-versioina esittänyt yhtye, johon kuuluivat Alangon lisäksi Jukka Orma, Alf Forsman, Sakari Kuosmanen, Pedro Hietanen ja Karri Koivukoski. Yhtye teki lyhyen olemassaolonsa aikana vuonna 1982 vain kaksi keikkaa Vanhalla YO-talolla. Yhtyeestä muotoutui myöhemmin Sielun Veljet. Yleisradio taltioi yhtyeen myöhemmän keikan 17. elokuuta Vanhalla ylioppilastalolla ja on esittänyt siitä katkelmia radiossa ja televisiossa.


== Kokoonpano ==
Ismo Alanko – laulu, kitara, basso, sello, piano, sähköurut
Jukka Orma – kitara, kielisoittimet, basso, sähköurut, saksofoni, rytmikone, laulu
Jouko Hohko – basso, kitara, laulu
Alf Forsman – rummut, lyömäsoittimet
Hannu ”Vinski” Viholainen – valot
Jouni Mömmö – syntetisaattori, mukana vain ensimmäisillä keikoilla ja ensimmäisellä levyllä


== Diskografia ==


=== Albumit ===
Sielun Veljet (live, 1983)
Lapset (EP, 1983)
Hei soturit (1984)
L'amourha (1985)
Kuka teki huorin (1986)
Suomi – Finland (1988)
Softwood Music Under Slow Pillars (englanninkielinen, 1989)
Musta laatikko (3CD, 1991)
Otteita Tuomari Nurmion laulukirjasta (2007)
Kansan parissa 1 (live, 2008)
Kansan parissa 2 (live, 2008)
Kansan parissa 3 (live, 2009)
Kansan parissa 4 (live, 2009)


=== Sivuprojektien levyjä ===
I Will Stay / Bye Bye Love -single (nimellä Leputation of the Slaves, 1986)
Ritual (englanninkielinen EP nimellä L'Amourder, 1986)
Shit-Hot (englanninkielinen LP nimellä L'Amourder, 1987)
Onnenpyörä (Helsingin Vanhan YO-talon äänityslaitteistolla ja Vanhan estradia studiona käyttäen äänitetty EP-levy, yhtye esiintyy salanimillä, 1988)
Fuck Women, Let's Dance – Live in der Grouppentheater (live-LP ilman Ismo Alankoa nimellä Pimpline & The Defenites, 1989)
Isältä pojalle (nimellä Kullervo Kivi & Gehenna-yhtye, 1991). Levy julkaistiin Mustan laatikon kolmantena CD:nä ja sisältää Gehenna-yhtyeen esiintymisen Vanhalla ylioppilastalolla 9. maaliskuuta 1990.


=== Kokoelmat ===
Poko klassikot (kokoelma-EP, 1987)
Myytävänä! (1989)
Alangolla-boksi (1997) (Ismo Alangon uraa esittelevä neljän levyn boksi sisältää yhteensä 25 Sielun veljien studio-/live-esitystä)
Aina nälkä – Veljien 20 pahinta hittiä (2003)
Sielun Veljet DVD (DVD, 2002)
Maallinen vaellus 1983–2011 (2CD, 2011)


=== Muut levyt ===
Pate Mustajärvi: Meidän äiti imppaa / Laiskotellen -single (Sielun veljet säestävät singlen A-puolella)
Sunnuntaina sataa aina (Sielun veljet mukana Tapio Rautavaara -coverilla 'Kulkurin iltatähti', 1990)
Eri esittäjiä: Säkenöivää voimaa (tribuuttialbumi, 2002)


== Katso myös ==
Luettelo Sielun Veljien kappaleista


== Lähteet ==


== Aiheesta muualla ==
Virallinen sivusto
Sielun Veljet Last.fm:ssä (englanniksi)
DVD-arvostelu: Sielun Veljet DVD (FilmiFIN) (Arkistoitu – Internet Archive).
Jouni K. Kemppainen: Peltirummun paluu. Helsingin Sanomat 1.7.2011.
Mikko Aaltonen: Suomirockin legendaarisin hirviö heräsi henkiin. Helsingin Sanomat 17.7.2011.
Soundin levyarvostelut (Arkistoitu – Internet Archive).
Vesa Siren ja Juha Metso: Sielun Veljet -kuvat 2013 ISBN 9789510395912
Sielun Veljet esittävät kappaleen "Säkenöivä voima" Hittimittari-ohjelmassa 17.09.1986 Yle Areena