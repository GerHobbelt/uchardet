revision: 21453637
title: Project Eden
url: https://fi.wikipedia.org/wiki/Project_Eden


---

Project Eden on Core Designin kehittämä ja Eidos Interactiven julkaisema toimintaseikkailupeli, joka on julkaistu vuonna 2001 PlayStation 2:lle ja Windowsille. Pelissä voi pelata ensimmäisestä- tai kolmannesta persoonasta. Pelaaja pelaa neljällä eri UPA:n (Urban Protection Agency) jäsenellä, jotka valvovat suurkaupunkia, jonka syövereissä piileksii monta vaarallista rikollista. Pelissä on 10 tasoa, kaikki pitkiä, täynnä vihollisia.


== Pelin kulku ==
Peli alkaa siitä, kun kaupungin ainoan kuitulihan tuottajatehtaan Real Meatin teknikot yöllä salaperäisesti katoavat. UPA:n Carterin joukko lähtee tutkimaan tapausta ja haastattelee ensin paikallista yövartijaa, joka väittää kuulleensa ensin hirveää ääntä ja sitten ei mitään. Hän kertoo jengistä nimeltä Dead Head Gang. He ovat luurankonaamioihin pukeutuvia rikollisia, jotka tuhoavat yöllä läheistä Century Plaza-ravintolaa. Carterin joukko alkaa tutkia tapausta. He saavat selville, että tämän takana onkin jotain muuta kuin Dead Head Gang. He löytävät Real Meat-tehtaan konehuoneesta outoja ötököitä, joita he kutsuvat "viruksiksi". He löytävät Dead Head Gangin päämajan, mutta löytävätkin samalla outojen hirviöiden piilopaikan. Joku luo hirviöitä jossain, mutta kuka?


== UPA:n jäsenet ==
Carter on 36-vuotias tummaihoinen mies. Hän on joukon ryhmänjohtaja ja erittäis kokenut UPA:n asemassaan. Hän ottaa asemansa erittäin vakavasti ja on rauhallinen ja harkitseva tyyppi.
Minoko on 20-vuotias nainen, joka on hyvä tietokoneiden kanssa. Minoko jäi orvoksi pienenä ja hän on nuorin, joka on otettu UPA:han. Jo 9 vuoden iässä Minoko otettiin UPA:n nuorisokoulutusryhmään. Minoko on nuori ja iloinen.
Andre on 32 vuotta ja haka korjaamaan esineitä ja olikin ennen korjausmekaanikkona hissejä korjaamassa. Hän etsi jännitystä elämäänsä ja liittyi UPA:han 25-vuotiaana. Andredta on tuleva Carterin seuraaja tämän lähtiessä.
Amber on 27-vuotias nainen UPA:n kyborgiosastolta. Amber vammautui pahasti 19-vuotiaana Skyway-onnettomuudessa ja ryhtyi UPA:n "metalliheikiksi". Amber puhuu harvoin ja silloinkin hiljaa ja etäisesti. Hän sietää vaarallisiakin olosuhteita.
Control on 48-vuotias "eläkkeelle" jäänyt UPA-valvoja ja ohjailee Carterin ryhmää päämajasta käsin. Control on Carterin tulevaisuudenkuva.


== Aiheesta muualla ==
Project Eden MobyGamesissa (englanniksi)