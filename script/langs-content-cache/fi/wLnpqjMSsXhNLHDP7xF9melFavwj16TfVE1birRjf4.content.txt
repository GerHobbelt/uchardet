revision: 21585132
title: Janice McNair
url: https://fi.wikipedia.org/wiki/Houston_Texans


---

Houston Texans on Yhdysvalloissa NFL:ssä pelaava amerikkalaisen jalkapallon seura. Seuran kotipaikka on Texasissa, Houstonin kaupungissa. 
Ennen Texansia Houstonissa toimi vuosina 1960–1996 AFL- ja NFL-seura Houston Oilers, joka muutti vuonna 1997 Tennesseehen ja on tunnettu vuodesta 1999 nimellä Tennessee Titans. Samana vuonna NFL:n laajennuskomissio antoi Bob McNairille oikeudet tuoda uusi laajennusjoukkue NFL:ään kaudeksi 2002. Vuonna 2000 aloitettiin Internetissä äänestys uuden joukkueen nimestä. Kolme vaihtoehtoa, Apollos, Stallions ja Texans, olivat suosituimmat, ja joukkueen nimeksi valittiin Texans.
Houston Texans ei ole koskaan pelannut Super Bowlissa tai AFC:n mestaruusottelussa. Joukkueella oli pitkään vaikeuksia saada menestystä kunnes joukkue pääsi pudotuspeleihin kaudella 2011. Kaudella 2012 Texans pääsi taas pudotuspeleihin.
Kausi 2013 alkoi kahdella voitolla, mutta sen jälkeen alkoi kauden loppuun asti kestänyt tappioputki. Houstonin pitkäaikainen päävalmentaja Gary Kubiak sai potkut, ja joukkue alkoi välittömästi etsiä uutta valmentajaa.
2. tammikuuta 2014 Bill O’Brien valittiin Houstonin päävalmentajaksi.


== Lähteet ==


== Aiheesta muualla ==
Joukkueen virallinen kotisivu