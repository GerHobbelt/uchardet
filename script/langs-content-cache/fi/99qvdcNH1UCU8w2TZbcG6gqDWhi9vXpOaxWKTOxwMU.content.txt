revision: 21394061
title: "Synsi\xF6"
url: https://fi.wikipedia.org/wiki/Synsi%C3%B6


---

Synsiö eli Synsiä on Etelä-Savossa Kangasniemellä Synsiön lähellä sijaitseva järvi.


== Maantietoa ==
Synsiö on 9,1 kilometriä pitkä, 5,7 kilometriä leveä, ja sen pinta-ala on 1 942 hehtaaria eli 19,4 neliökilometriä. Synsiö on Puulan kalastusalueen pohjoisosassa sijaitseva lievästi tummavetinen, karu ja matala järvi. Synsiönjärvi on moreenipohjainen. Se jakautuu kahteen järvialtaaseen: Haahkalanselkään ja Synsiään.Siinä on 96 saarta, joiden pinta-ala on 86,94 hehtaaria eli noin noin 4,3 prosenttia järven kokonaispinta-alasta. Saarista 9 on yli hehtaarin suuruisia, 59 yli aarin ja loput 28 ovat alle aarin kokoisia. Suurin saari on Orastensaari ja seuraavaksi suurin on suojeltu Hänninsaari. Muita saaria ovat esimerkiksi Rahuaari, Vuorisensaari, Lehtisensaari, Lamposaari, Hirvisaari ja Jokilahdensaari.Järvi on luodattu ja siitä on julkaistu syvyyskartat. Järven tilavuudeksi on määritetty 59,76 miljoonaa kuutiometriä eli 0,05976 kuutiokilometriä ja sen keskisyvyydeksi on saatu 3,1 metriä. Sen syvänteessä on 17,3 metriä syvää. Järven rantaviivan pituus on 82,6 kilometriä, josta saarten rantaviivan yhteispituuden osuus siitä on 21,1 kilometriä.


== Luontoarvoja ==
Järvireitillä on runsaasti järvitaimenen lisääntymiseen soveltuvia virtavesiä.


== Vesistösuhteet ==
Järvi sijaitsee Kymijoen vesistössä (vesistöaluetunnus 14) Mäntyharjun reitin valuma-alueen (14.9) Puulaveden alueella (14.92), jonka Synsiäjärven valuma-alueeseen (14.926) järvi kuuluu. Järven vedenpinnan korkeus on 110,4 metriä mpy.Synsiöstä vedet laskevat Kokkoniemenjokea Iso-Kaihlaseen ja siitä edelleen Puulan luoteisosaan, Sätkynselälle. Synsiään laskevat järvet ovat Iso-Siikajärvi ja Ylänne, jotka ovat karuja ja tummavetisiä.


== Katso myös ==
Luettelo Suomen sadasta suurimmasta järvestä


== Lähteet ==