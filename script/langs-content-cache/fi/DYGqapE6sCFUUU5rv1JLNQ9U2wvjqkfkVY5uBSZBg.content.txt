revision: 20992692
title: Bojana Jovanovski
url: https://fi.wikipedia.org/wiki/Bojana_Jovanovski


---

Bojana Jovanovski (serb. Бојана Јовановски, s. 31. joulukuuta 1991) on serbialainen tennispelaaja. Parhaimmillaan hän on sijoittunut WTA-maailmanlistalla sijalle 34 tammikuussa 2014. Hän on voittanut urallaan kolme WTA-turnausta kaksinpelissä.


== Tennisura ==


=== Uran alku ===
Jovanovski aloitti tenniksen pelaamisen seitsemänvuotiaana. Hän pelasi vuonna 2006 finaalissa Heiveldissa, Belgiassa junioreiden mestaruuskisoissa Simona Halepia vastaan, mutta hävisi sen. Vuonna 2007 Jovanovski voitti juniorikisan Citta' Di Santa Crocessa, voittamalla finaalissa Michelle Larcher de Briton 7–6(3), 6–4. Hän pelasi myös junioreiden Grand Slam -turnauksissa. Wimbledonissa 2007 Jovanovski pääsi puolivälieriin asti. Australian avoimissa 2008 hän pääsi myös puolivälieriin asti, häviten Arantxa Rusille 6–1, 6–3.Heinäkuussa 2008 Jovanovski voitti ensimmäisen ITF-turnauksensa Serbiassa. Samana vuonna hän voitti kaksi muutakin ITF-turnausta. Vuonna 2009 Jovanovski pelasi ensimmäisen kerran Yhdysvaltain avointen karsinnassa. Hän voitti karsinnassa kaksi ottelua, mutta hävisi ratkaisevan ottelun Carly Gullicksonille.


=== 2010 ===
Jovanovski karsi pääsystä Australian avoimiin, mutta hän hävisi Kathrin Wörlelle 6–2, 4–6, 9–7. Jovanovski edusti Serbiaa Fed Cupissa yhdessä Jelena Jankovićin kanssa maailmanlohkon karsintamaaottelussa Slovakiaa vastaan. Serbia hävisi Slovakialle 3-2.Ensimmäisen Grand Slam -turnauksensa Jovanovski pelasi Wimbledonissa vuonna 2010. Ensimmäisellä kierroksella hän voitti Casey Dellacquan luvuin 6–1, 6–0, mutta hävisi toisella kierroksella 14:nneksi sijoitetulle Viktoryja Azarenkalle. Cincinnatin WTA-turnauksessa 2010 Jovanovski pääsi toiselle kierrokselle voittamalla neljänneksitoista sijoitetun Aravane Rezaïn luvuin 4–6, 6–3, 6–4. Toisella kierroksella hän hävisi Akgul Amanmuradovalle. Yhdysvaltain avoimissa 2010 Jovanovski hävisi avauskierroksella Anastasia Rodionovalle.Kauden loppupuolella Jovanovski pelasi China Openissa, jossa hän voitti avauskierroksella Kateryna Bondarenkon 5–7, 6–4, 6–3. Toisella kierroksella hän voitti entisen maailmanlistan ykkösen ja maannaisensa Jelena Jankovićin luvuin 4–6, 6–2, 6–2, mutta hävisi kolmannella kierroksella Shahar Pe'erille luvuin 6–1, 6–2.


=== 2011 ===
Jovanovski pääsi kauden toisessa turnauksessaan Sydneyssä välieriin asti voitettuaan Kaia Kanepin, Aravane Rezaïn ja Flavia Pennettan. Välierässä hän hävisi Li Nalle. Australian avoimissa hän voitti Chang Kai-Chenin, mutta hävisi toisella kierroksella maailmanlistan kakkoselle, Vera Zvonarjovalle luvuin 6–2, 3–6, 1–6. Malesiassa Jovanovski selviytyi puolivälieriin voittamalla Tamarine Tanasugarnin ja Urszula Radwańskan. Puolivälierässä hän hävisi entiselle maailmanlistan neloselle, Jelena Dokićille. Ranskan avointen ensimmäisellä kierroksella Jovanovski hävisi Andrea Petkovicille ja Wimbledonissa Simona Halepille.Heinäkuussa Jovanovski pääsi puolivälieriin Citi Openin turnauksessa Yhdysvalloissa, jossa hän hävisi Nadja Petrovalle. Yhdysvaltain avoimissa Jovanovski hävisi ensimmäisellä kierroksella Serena Williamsille.


== Lähteet ==


== Aiheesta muualla ==
 Kuvia tai muita tiedostoja aiheesta Bojana Jovanovski Wikimedia Commonsissa