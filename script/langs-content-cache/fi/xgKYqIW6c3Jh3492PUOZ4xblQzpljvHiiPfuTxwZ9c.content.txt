revision: 19479733
title: Owen Chadwick
url: https://fi.wikipedia.org/wiki/Owen_Chadwick


---

William Owen Chadwick KBE (20. toukokuuta 1916 – 17. heinäkuuta 2015) oli brittiläinen historioitsija. Chadwick opiskeli Cambridgen yliopistossa, jossa hän myöhemmin loi pitkän uran. Hänellä oli siellä kaksi virkaa 25 vuoden ajan, ja hän oli tliopiston varakanslerina 1960-luvun opiskelijalevottomuuksien aikana.Chadwick sai vihkimyksen anglikaanikirkon papiksi. Hän saavutti mainetta kirkkohistorian tutkijana ja aseman yhtenä alan aikansa tunnetuimmista nimistä. 
Chadwickin teoksia on käytetty alan oppikirjoina vuosikymmenten ajan. Hän kirjoitti myös yleistajuisia teoksia. Chadwickin tyylille olivat ominaisia lyhyet virkkeet ja kappaleet, hänen sanotaan käyttäneen vähemmän sivulauseita kuin kenenkään muun aikamme kirjailijan.Hänestä tuli Brittiläisen imperiumin ritarikunnan ritarikomentaja vuonna 1982 ja Ansioritarikunnan jäsen vuonna 1983.
Chadwick oli teologi Henry Chadwickin (1920–2008) veli. 


== Lähteet ==