revision: 21652901
title: Virginia Dare
url: https://fi.wikipedia.org/wiki/Virginia_Dare


---

Virginia Dare (s. 18. elokuuta 1587 Roanoken siirtokunta – ?) oli ensimmäinen Pohjois-Amerikassa englantilaisille vanhemmille syntynyt lapsi. Hänen isänsä oli Ananias Dare ja äitinsä Ellinor Dare, joka oli Roanoken siirtokunnan kuvernöörin John Whiten tytär. Virgina Dare sai etunimensä sitä, että hän oli ensimmäinen Virginian alueella syntynyt kristitty. Yhdeksän päivää hänen syntymänsä jälkeen kuvernööri White palasi Englantiin hankkiakseen apua siirtokunnalle. Virginia Daren ja muiden Roanokeen jääneiden siirtokuntalaisten sitä myöhemmistä vaiheista ei tiedetä varmuudella mitään, sillä he olivat kadonneet jäljettömiin Whiten palatessa kolme vuotta myöhemmin.
Viimeisen neljänsadan vuoden aikana Daresta on tullut tärkeä henkilö amerikkalaisissa kertomuksissa ja kansanperinteessä. Hän on ollut päähenkilönä monessa kirjassa, runossa, laulussa, televisio-ohjelmassa sekä elokuvassa. Monta paikkaa Pohjois-Carolinassa ja Etelä-Yhdysvalloissa on nimetty hänen mukaansa.


== Lähteet ==
Virginia Dare Encyclopaedia Britannicassa (englanniksi) Viitattu 1.9.2014