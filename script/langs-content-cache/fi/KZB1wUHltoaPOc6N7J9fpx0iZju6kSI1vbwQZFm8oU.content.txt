revision: 20642835
title: "Ylttistenj\xE4rvi"
url: https://fi.wikipedia.org/wiki/Ylttistenj%C3%A4rvi


---

Ylttistenjärvi on Naantalissa, entisen Rymättylän kunnan alueella, Otavan saarella sijaitseva pieni 38,1 hehtaarin kokoinen rehevöitynyt järvi. Järven syvyys on keskinmäärin noin kolme metriä, valuma-alue 156 hehtaaria, arvioitu tilavuus 1 170 000 m³, saapuvan veden määrä 405 600 m³/vuosi ja viipymä 2,9 vuotta. Järvi on kärsinyt runsaista ravinnepitoisuuksista ja happikadoista.Ylttistenjärvi on itä-länsisuunnassa pitkulainen ja sen lasku-oja virtaa itään, läheiseen Paskaperänjärveen. Järvessä on yksi parikymmentä metriä kanttiinsa oleva saari, Järvikari. Järven ympärillä on peltoja ja asutusta, sekä pohjoispuolella muutamia puutarhalohkoja. Etelärannalla on suuri noin 5 500 omenapuuta käsittävä tila. Järven rannasta yli puolet on metsää, mutta silti laskelmien perusteella huomattavin typpi- ja fosforikuormitus tulee pelloilta. Ylttistenjärvellä on tehty levä- ja sinilevähavaintoja, sekä järven vedenpinnan on huomattu laskevan.Järvellä on tehty ilmastusta ja hoitokalastusta vuosina 1990–1991.


== Istutukset ==
Vuonna 1998 istutettiin 1000 kuhaa ja 320 rapua
Vuonna 1999 istutettiin 1000 haukea ja 1000 kuhaa
Vuonna 2000 istutettiin 3000 kuhaa
Vuonna 2001 istutettiin 2000 kuhaa ja 985 rapua
Vuonna 2002 istutettiin 1000 haukea, 1485 rapua ja 2000 kuhaa
Vuonna 2003 istutettiin 1000 haukea, 2000 kuhaa ja 1000 planktonsiikaa
Vuonna 2005 istutettiin 1000 haukea ja 2000 kuhaa
Vuonna 2006 istutettiin 1000 haukea, 3000 kuhaa ja 1000 planktonsiikaa


== Lähteet ==