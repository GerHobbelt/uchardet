revision: 20766456
title: Pertti Sariomaa
url: https://fi.wikipedia.org/wiki/Pertti_Sariomaa


---

Pertti Johannes Sariomaa (27. toukokuuta 1936 Myrskylä – 5. marraskuuta 1999) oli suomalainen kestävyysjuoksija. Hän edusti Myrskylän Myrskyä, ja oli pituudeltaan 181 cm.Sariomaa voitti 5 000 metrin juoksun Suomen-mestaruuden Jyväskylässä 1965 ajalla 14.16,2. Hän sai 10 000 metrillä SM-pronssia 1964. Maastojuoksun SM-kilpailuissa hän sijoittui parhaimmillaan viidenneksi pitkällä matkalla 1966.Sariomaa saavutti 5 000 metrillä pronssia Pohjoismaiden-mestaruuskilpailuissa 1965. Hän kilpaili vuosina 1963–1966 lisäksi kuudessa 5 000 ja neljässä 10 000 metrin maaottelujuoksussa. Hän sijoittui parhaimmillaan toiseksi Helsingissä käydyn maaottelun 10 000 metrillä heinäkuussa 1965 ennätyksekseen jääneellä ajalla 29.25,2. 5 000 metrin ennätyksensä 14.13,4 hän juoksi Tampereella 20. kesäkuuta 1966.


== Lähteet ==