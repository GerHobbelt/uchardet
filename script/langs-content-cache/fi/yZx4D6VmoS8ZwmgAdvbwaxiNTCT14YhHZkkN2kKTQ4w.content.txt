revision: 21364131
title: Cameroon Airlinesin lento 3701
url: https://fi.wikipedia.org/wiki/Cameroon_Airlinesin_lento_3701


---

Cameroon Airlinesin lento 3701 oli Cameroon Airlinesin reittilento Cotonousta, Beninistä Doualaan, Kameruniin. Lennolla 3. joulukuuta 1995 käytetty Boeing 737-2K9:n teki ylösvedon ollessaan laskeutumassa Doualaan. Ylösvedon aikana toinen moottori vioittui. Miehistöllä oli vaikeuksia hallita konetta, ja se syöksyikin maahan pian ylösvedon jälkeen.Lennolla oli 71 matkustajaa ja viisi miehistön jäsentä. Onnettomuudessa kuoli 68 matkustajaa ja kolme miehistön jäsentä. Kaksi miehistön jäsentä ja kolme matkustajaa loukkaantui vakavasti, mutta he selvisivät hengissä. Lennon 3701 onnettomuus on Kamerunin historian kolmanneksi pahin.


== Tapahtumat ==
Lento 3701 lähti Cotonousta kello 20.22 (UTC). Lento ja lähestyminen sujuivat normaalisti, ja lento sai kello 21.32 lähestymisluvan Doualan kiitotielle 30. Yhdeksän minuutin kuluttua miehistö kertoi näkevänsä kiitotien ja sai laskeutumisluvan. Kone ylitti kiitotien pään, mutta alkoi sen jälkeen nousta. Miehistö kertoi lennonjohdolle, että heillä oli ”ongelmia” ja että he kertoisivat pian tarkemmin.Ylösvedon aikana koneen toisen moottorin ahtimen siipi irtosi siihen tulleen murtuman takia, jolloin moottori menetti tehoa. Miehistöllä oli vaikeuksia hallita konetta, sillä yhdistettynä viime tingassa tehtyyn ylösvetoon moottorivika aiheutti nopeuden menetyksen, jota ei saatu enää korjattua. Kone kääntyi pian ylösvedon jälkeen jyrkästi vasemmalle ja syöksyi mangrovesuolle.


== Lähteet ==
Accident de l’avion B.737-200 immatricule TJ-CBE survenu le 03 decembre 1995 a proximite de l’aeroport international de Douala (Cameroun) (PDF)  Helmikuu 1996. Ministere des Transports, Direction de l’Aviation Civile.   Viitattu 24.6.2018. (ranskaksi)


=== Viitteet ===