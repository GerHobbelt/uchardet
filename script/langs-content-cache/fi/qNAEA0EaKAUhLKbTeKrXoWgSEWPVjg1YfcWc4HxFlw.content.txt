revision: 21329485
title: Joe ja tulivuori
url: https://fi.wikipedia.org/wiki/Joe_ja_tulivuori


---

Joe ja tulivuori (Joe Versus the Volcano) on vuonna 1990 ensi-iltansa saanut romanttinen fantasiakomedia. Elokuva on Kuuhullujen käsikirjoituksesta Oscar-palkitun John Patrick Shanleyn esikoisohjaus. Elokuvan pääosassa nähdään Tom Hanks ja Meg Ryan, joka tekee kolmoisroolin.


== Juoni ==
Tylsään työhönsä kyllästynyt kuolemansairas mies saa mystiseltä miljonääriltä tarjouksen kuolla kunniakkaasti: hypätä aktiivisen tulivuoren kitaan Tyynenmeren saarella. Laivamatkalla saareen mies kohtaa erilaisia uhkia ja ihastuu aluksen viehättävään naiskapteeniin.


== Näyttelijät ==


== Arvioita ==
Mikael Fränti piti Helsingin Sanomissa elokuvaa viehättävänä mutta ohjaukseltaan epämääräisen harhailevana fantasiakomediana, jossa Meg Ryan tekee nautittavan kolmoisroolin. Video-oppaassa vuodelta 1994 Asko Alanen harmitteli elokuvan omaperäisten ideoiden kömpelöä ohjausta ja antoi elokuvalle kaksi tähteä viidestä, mikä vastaa sanallista arviota ”keskinkertainen”.


== Lähteet ==


== Aiheesta muualla ==
Joe ja tulivuori Internet Movie Databasessa. (englanniksi)
Joe ja tulivuori Elonetissä.