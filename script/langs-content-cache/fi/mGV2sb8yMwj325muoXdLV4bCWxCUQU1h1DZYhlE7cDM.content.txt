revision: 20001280
title: The Hunt
url: https://fi.wikipedia.org/wiki/The_Hunt


---

The Hunt on vuonna 2020 ensi-iltansa saanut yhdysvaltalainen jännityselokuva. Sen on ohjannut Craig Zobel, ja käsikirjoittanut Nick Cuse yhdessä Damon Lindelofin kanssa. Elokuvan päärooleissa nähdään Betty Gilpin, Ike Barinholtz, Amy Madigan, Emma Roberts, Ethan Suplee sekä Hilary Swank. The Huntissa on paljon kauhu- ja jännityselokuvan elementtejä, mutta sen tekijöiden mukaan elokuva pyrkii olemaan etupäässä satiiri Yhdysvaltojen äärimmäisestä poliittisesta kahtiajaosta.Elokuvan ensi-illan oli määrä olla 27. syyskuuta 2019, mutta Daytonin ja El Pason verilöylyt elokuussa 2019 sekä Yhdysvaltain presidentti Donald Trumpin ja oikeistomedian antama kritiikki saivat Universal Picturesin lykkäämään ensi-iltaa. The Hunt sai lopulta ensi-iltansa Yhdysvalloissa 13. maaliskuuta 2020, mutta koronaviruspandemian puhkeaminen sulki elokuvateatterit pian tämän jälkeen, ja elokuvan tuotot jäivät vähäisiksi.


== Lähteet ==