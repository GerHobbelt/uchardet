revision: 20996579
title: Communication
url: https://fi.wikipedia.org/wiki/Communication_Breakdown


---

Communication Breakdown on englantilaisen rockyhtye Led Zeppelinin kuuluisimpia kappaleita. Se julkaistiin vuonna 1969 yhtyeen debyyttialbumilta Led Zeppelin. "Communication Breakdown" on ensimmäisiä kappaleita, jonka kitaristi Jimmy Page ja laulaja Robert Plant työstivät yhdessä.
Kappale alkaa Pagen räjähdysmäisellä kitarariffillä ja on hyvin nopeatahtinen. Poikkeuksellisesti Page laulaa taustoja. Kitarariffiin on otettu vaikutteita Eddie Cochranin kappaleesta "Nervous Breakdown". 

Communication Breakdown oli "Heartbreaker"-kappaleen lisäksi  vakionumeroita  yhtyeen esiintymisissä ja se soitettiin yleensä "encorena". Kappaleesta julkaistiin single Yhdysvalloissa, mutta se ei päässyt listoille.
Brittiläinen heavy metal -yhtye Iron Maiden on versioinut kappaleen. Versio julkaistiin  yhtyeen singlen  "Bring Your Daughter to the Slaughter" B-puolena. Myöhemmin kappale julkaistiin myös yhtyeen kokoelmalla Eddie's Archive vuonna 2002. The Flaming Lips yhtye versioi myös kappaleen ja julkaisi sen kokoelmallaan Finally the Punk Rockers Are Taking Acid vuonna 2002.


== Lähteet ==


== Aiheesta muualla ==
Kappaleen sanat (Arkistoitu – Internet Archive)