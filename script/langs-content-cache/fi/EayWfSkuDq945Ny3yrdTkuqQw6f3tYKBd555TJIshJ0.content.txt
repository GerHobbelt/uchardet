revision: 21268912
title: "\xC1gios K\xEDrykoksen arkeologinen museo"
url: https://fi.wikipedia.org/wiki/%C3%81gios_K%C3%ADrykoksen_arkeologinen_museo


---

Ágios Kírykoksen arkeologinen museo (kreik. Αρχαιολογικό Μουσείο Αγίου Κηρύκου, Archaiologikó Mouseío Agíou Kirýkou) on arkeologinen museo Ágios Kírykoksen kaupungissa Ikarían saarella Kreikassa. Se esittelee saarelta löydettyä pääosin antiikin aikaista esineistöä.Museo toimii uusklassisessa rakennuksessa, joka on kaupungin entinen gymnásio eli keskikoulu ja rakennettu vuonna 1925. Rakennus on kaksikerroksinen, ja museon kokoelmat ovat alimmassa kerroksessa.


== Kokoelmat ==
Museon kokoelmiin kuuluu esineistöä neoliittiselta kaudelta noin ajalta 6800–3800 eaa. aina roomalaiselle kaudelle saakka. Löydöt ovat peräisin kaivauksista ja myös haaksirikoista. Merkittävimpiä ovat Therman kaupunkiin liittyvät löydöt nykyisestä Katafýgiosta, Drakanonin akropoliin löydöt saaren itäkärjestä sekä Artemis Tauropoloksen temppelin löydöt läheltä Káto Ráchesia. Kokoelmiin lukeutuu muun muassa keramiikkaa, työkaluja ja muuta arkielämän esineistöä sekä rahoja.


== Lähteet ==