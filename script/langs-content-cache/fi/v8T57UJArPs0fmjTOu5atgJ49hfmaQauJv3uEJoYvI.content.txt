revision: 21071192
title: HMS Amazon (F169)
url: https://fi.wikipedia.org/wiki/HMS_Amazon_(F169)


---

HMS Amazon (viirinumero F169) oli Britannian kuninkaallisen laivaston tyypin 21 fregatti.


== Valmistus ==
Alus tilattiin 26. maaliskuuta 1969 Vosper Thornycroftilta Southamptonista, missä köli laskettiin 6. marraskuuta 1969 Woolstonin telakalla. Alus laskettiin vesille 26. huhtikuuta 1971 kumminaan prinsessa Anne ja valmistui 11. toukokuuta 1974.


== Palvelus ==
Aluksella syttyi 1977 Kauko-Idässä tulipalo, mikä herätti kysymyksen alumiinin käytön turvallisuudesta sotalaivoilla. Falklandin sodan aikana alus oli Persianlahdella, mistä se palasi Britteinsaarille kesäkuun lopulla 1982. Sen rungossa havaittiin 1980-luvun puolivälissä murtumia, jotka korjattiin hitsaamalla. Samalla aluksen rakenteiden kestävyyttä lisättiin, rungon aiheuttamaa melua vähennettiin ja etukannelle asennettiin Exocet-ohjusten laukaisualusta.
Alus poistettiin palveluksesta ja myytiin 30. syyskuuta 1993 ilman Exocet- ja Sea Cat-ohjuksia Pakistanille, joka liitti sen laivastoonsa nimellä PNS Babur. Alukselle asennettiin Exocet-ohjusten tilalle kiinalaisvalmisteiset LY 60N -ohjukset. Elektroniikkavarustusta muutettiin korvaamalla tyypin 992 ilmavalvontatutka Signaalin DA08 -tutkalla. Omasuojaa lisättiin asentamalla Mk36 SRBOC -omasuojaheittimet. 


== Lähteet ==

Gardiner, Robert (toim.): Conway's All the World's Fighting Ships 1947–1995.   Lontoo, Englanti: Conway Maritime Press, 1995.  ISBN 0-85177-605-1.    (englanniksi)
Marriott, Leo: Royal Navy Frigates 1945–1983.   Lontoo, Englanti: Ian Allan Ltd, 1983.  ISBN 0-7110-1322-5.    (englanniksi)
Lippiett, John: Modern Combat Ships 5: Type 21.   Lontoo, Englanti: Ian Allan Ltd, 1990.  ISBN 0-7110-1903-7.    (englanniksi)


=== Viitteet ===