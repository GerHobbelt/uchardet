revision: 20629865
title: TRAST
url: https://fi.wikipedia.org/wiki/V._K._Trast


---

Viktor Kustaa (V. K.) Trast (14. tammikuuta 1878 Pietari – 30. tammikuuta 1953 Helsinki) oli suomalainen opettaja ja slaavilaisen kirjallisuuden suomentaja.Trastin vanhemmat olivat suutarimestari Juhani Trast ja Helena Holopainen. Hän pääsi ylioppilaaksi Viipurin lyseosta 1897 ja opiskeli sitten Helsingin yliopistossa. Trast suoritti 1901 ylemmän hallintotutkinnon ja hän valmistui filosofian kandidaatiksi 1902. Hän opiskeli sitten vielä Moskovassa vuosina 1902–1904. Hänestä tuli myöhemmin filosofian lisensiaatti 1922 ja hän väitteli tohtoriksi vuonna 1923. Väitöskirjan aiheena oli Julius Krohn runoilijana.Trast toimi venäjän kielen opettajana Nurmeksen yhteiskoulussa 1907–1911, saksan ja venäjän kielen kollegana Tornion alkeiskoulussa 1911–1914, saksan kielen nuorempana lehtorina Iisalmessa 1915–1926 sekä Helsingin suomalaisen tyttölyseon ja myöhemmin Tyttönormaalilyseon äidinkielen vanhempana lehtorina vuosina 1926–1945.Trast suomensi varsinkin venäläistä ja puolalaista kaunokirjallisuutta ja hänellä oli ratkaiseva merkitys venäjän kielen suomentamisen perinteen syntyyn.Trast oli naimisissa vuodesta 1912 Enny Karolina Rosbergin kanssa.


== Teoksia ==
Pietari ja sen ympäristö: Matkaopas suomalaisille. Otava 1913.
Suomalais-venäläinen kieliopas: Matkustavaisia ja omin päin opiskelevia varten. Otava 1916.
Julius Krohn runoilijana. Väitöskirja. Helsinki 1922.
Adam Mickiewicz: Puolan kansallisrunoilija. WSOY 1925.
Slaavilaisten kirjallisuuksien kultainen kirja. WSOY 1936.


== Käännöksiä ==
Leonid Andrejev: Juudas Iskariot. Karisto 1910
Dmitri Mereshkovski: Ylösnousseet jumalat 2: Leonardo da Vinci. Otava 1911
Leo Tolstoi: Vankina Kaukaasiassa ym. kertomuksia. Otava 1911
Leo Tolstoi: Kaksi husaaria. Otava 1912
Adam Mickiewicz: Pan Tadeusz eli viimeinen pakkoluovutus Liettuassa. Aatelistarina vuosilta 1811 ja 1812. WSOY 1921
Henryk Sienkiewicz: Vedenpaisumus 2–3. Otava 1926
F. M. Dostojevski: Karamazovin veljekset: romaani 1–3. Otava 1927
F. M. Dostojevski: Idiootti: romaani 1–3. Otava 1929
Adam Mickievicz:  Gražyna (1823), Konrad Wallenrod (1828). Suomalaisen kirjallisuuden seura, Helsinki 1930
Henryk Sienkiewicz: Herra Wolodyjowski: historiallinen romaani 1–2. Otava 1930
Leo Tolstoi: Lapsuus, poikaikä, nuoruus. WSOY 1930
Mihail Osorgin: Hiljainen katu: romaani. Otava 1942


== Lähteet ==
Suomen kirjailijat -tietokanta (Arkistoitu – Internet Archive)
Iisalmelaisia kirjailijoita: V. K. Trast [vanhentunut linkki]


=== Viitteet ===