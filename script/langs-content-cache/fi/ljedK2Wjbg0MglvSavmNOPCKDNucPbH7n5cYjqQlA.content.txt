revision: 21496423
title: Johan Zacharias Blackstadius
url: https://fi.wikipedia.org/wiki/Johan_Zacharias_Blackstadius


---

Johan Zacharias Blackstadius (14. maaliskuuta 1816 Falkenberg, Ruotsi – 25. helmikuuta 1898 Tukholma, Ruotsi) oli ruotsalainen taidemaalari ja graafikko. Hän työskenteli myös Suomessa. Hän käsitteli ensimmäisenä maalarina Kalevala-aihetta teoksessa Väinämöinen kiinnittää kieliä kanteleeseensa 1851. Hänen töistään merkittävimpiin kuuluu S:t Sigfrid, som döper allmoge i Småland, josta hän sai näyttelyssä 1866 kunniamaininnan.
Blackstadius opiskeli Ruotsin kuninkaallisessa taideakatemiassa (Kungliga Akademien för de Fria Konsterna) Tukholmassa. Hän siirtyi Suomeen 1844 viideksi vuodeksi ja maalasi alttaritauluja ja muotokuvia. Hän toimi piirustuksenopettajana Tukholman teknillisessä koulussa 1860–1881. Hänen teoksiaan oli ensi kerran näytteillä 1852. Suomessa teoksia on Kansallismuseon kokoelmissa.
Blackstadiuksen vanhemmat olivat merikapteeni Adolf Fredrik Blackstadius ja Anna Fredrika Stenbäck.


== Alttaritauluja Suomessa ==
Ainakin Hämeenkyrön, Kurikan, Kurun ja Pöytyän kirkoissa on Blackstadiuksen maalaama alttaritaulu.


== Lähteet ==
Svenskt biografiskt handlexikon
Kuvataiteilijamatrikkeli


=== Viitteet ===