revision: 19159095
title: Asynkronisesti
url: https://fi.wikipedia.org/wiki/Rikkaat_Internet-sovellukset


---

Rikkaat Internet-sovellukset on käännös englanninkielisestä käsitteestä Rich Internet Applications (RIA). Nämä ovat internet-sovelluksia, joiden ominaisuudet ja toiminnallisuus muistuttavat perinteisiä tietokoneiden sovellusohjelmia. Rikkaissa Internet-sovelluksissa sovelluksen latauksen jälkeen suuri osa prosessoinnista tapahtuu selaimessa. Selain ja palvelin kommunikoivat asynkronisesti. Käyttöliittymän toteutuksessa on käytetty korkeaa interaktiotasoa tarjoavia komponentteja. Asiakkaan puoleinen osa sovelluksesta voidaan toteuttaa joko Web-selaimen päällä toimivilla tekniikoilla tai Web-toimitusta hyödyntävillä tekniikoilla. RIA-teknologioita ovat esimerkiksi Ajax, Adobe Flex Adobe Air ja Microsoftin Silverlight.


== Esimerkkejä RIA:lla toteutetuista Internetsivustoista ==
Youtube (toteutettu Adobe Flexillä)
Jokakoti (toteutettu Adobe Flexillä)
Traxmeet (toteutettu Adobe Flexillä)


== Aiheesta muualla ==
Poikonen, Mikko Matias: Rikkaat Internet-sovellukset - Kandidaatintutkielma, Jyväskylän Yliopisto 2006