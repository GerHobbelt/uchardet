revision: 16223875
title: Dahlem
url: https://fi.wikipedia.org/wiki/Dahlem


---

Dahlem on yksi Berliinin kaupunginosista (saks. Ortsteil). Se sijaitsee Steglitz-Zehlendorfin hallintoalueella (Bezirk) kaupungin lounaisella esikaupunkialueella. Dahlem on yksi kaupungin rikkaimmista osista. Siellä sijaitsee myös Freie Universität Berlinin pääkampus, useita muita korkeakouluja ja tutkimuslaitoksia sekä merkittävä museokeskittymä. Vuoden 2011 lopussa Dahlemilla oli 15 737 asukasta. Kaupunginosan pinta-ala on 8,39 km² ja väestötiheys 1876 as./km².
Ensimmäinen kirjoitettu tieto Dahlemista on vuodelta 1275. Se yhdistettiin Berliiniin vuonna 1920, jolloin siitä tuli Zehlendorfin hallintoalueen alainen kaupunginosa. Kylmän sodan aikana Dahlem kuului Länsi-Berliiniin. Koska monet Berliinin taiteellisista, kulttuurillisista ja koulutuksellisista laitoksista sijaitsivat alkujaan Itä-Berliinissä, monet siirtyivät Dahlemiin 1950- ja 1960-luvuilla. Vuonna 2001 Zehlendorfin hallintoalue yhdistettiin Steglitzin hallintoalueen kanssa Steglitz-Zehlendorfiksi, johon Dahlem on sittemmin kuulunut.


== Liikenneyhteydet ==
Dahlemiin kulkee Berliinin metron linja U3. Dahlemin metroasemia ovat Breitenbachplatz, Dahlem-Dorf, Oskar-Helene-Heim, Podbielskiallee ja Thielplatz.

		
		


== Lähteet ==