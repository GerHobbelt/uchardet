revision: 21395629
title: David Steel
url: https://fi.wikipedia.org/wiki/David_Steel


---

David Martin Scott Steel (s. 31. maaliskuuta 1938) on brittiläis-skotlantilainen poliitikko, liberaalidemokraattisen puolueen jäsenenä ylähuoneessa. Hän oli liberaalipuolueen johtaja 1976–1988, jolloin se yhdistyi sosiaalidemokraattien kanssa liberaalidemokraattiseksi puolueeksi ja oli hetken vielä sosiaali- ja liberaalidemokraattisena puolueena tunnetun puolueen väliaikaisena johtajana. Hän oli Skotlannin parlamentin ensimmäinen puhemies 1999–2003. Hänet aateloitiin 1997 hänen jätettyään Britannian parlamentin ja vuonna 2004 hän sai Thistlen ritarikunnan ritarin arvon, Skotlannin korkeimman tunnustuksen.