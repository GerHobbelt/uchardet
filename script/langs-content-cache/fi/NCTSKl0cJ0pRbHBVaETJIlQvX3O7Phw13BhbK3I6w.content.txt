revision: 20622570
title: Tony Hawk's Pro Skater 3
url: https://fi.wikipedia.org/wiki/Tony_Hawk%E2%80%99s_Pro_Skater_3


---

Tony Hawk’s Pro Skater 3 on Neversoftin kehittämä ja Activisionin julkaisema rullalautailuaiheinen urheilupeli. Peli on julkaistu vuonna 2001 GameCubelle, Mac OS X:lle, Nintendo 64:lle, PlayStationille, PlayStation 2:lle, Windowsille ja Xboxille.
Peli kuuluu Tony Hawk’s -pelisarjaan.
Peli oli vuonna 2001 ensimmäinen PlayStation 2 -peli, joka tuki moninpeliä Internetin kautta.
Peli oli viimeinen Yhdysvalloissa Nintendo 64:lle julkaistu peli.


== Pelaaminen ==
Pelin yksinpeli sisältää uramoodi, jossa pelaaja etenee kentästä kenttään suorittaen tehtäviä. Jokaisessa kentässä on mahdollista suorittaa yhdeksän tehtävää, joista jokaisesta saa yhden etenemispisteen. Uudet kentät avautuvat, kun vaadittava pistemäärä täyttyy. Lisäksi yksinpeli sisältää Single Sessionin (kahden minuutin yksittäissession) sekä Free Skaten (täysin vapaata skeittailua ilman aikarajaa).
Jokaisessa kentässä on kolme eri pistetavoitetta, High score-, Pro score- ja Sick score -tavoitteet. Tämän lisäksi kentistä löytyy SKATE -kirjainten ja Hidden tapen metsästystä. Loput tehtävistä ovat yleensä jonkin spotin vetämistä tietyn tempun kera, taikka erilaisten objektien keräilyä (kuten Suburbiassa kurpitsojen rikkominen, Los Angelesissa pallojen vapauttaminen yms.).
Rio, Skater Island ja Tokio ovat turnauskenttiä, joissa tehtävien suorittamisen sijasta järjestetään pienimuotoinen kilpailu. Pelaajan tulee sijoittua kolmen kärkeen turnauksessa, jotta uusi kenttä avautuu pelattavaksi. Jos pelaaja onnistuu sijoittautumaan jokaisessa kilpailussa ykköseksi kultamitalisijoitukselle, pelaaja palkitaan loppuvideolla, jossa näytetään pelattavan hahmon erilaisia skeittiklippejä. Jokaisella pelihahmolla on erilainen loppuvideo.
Pelin voittamiseksi on kaikkien kenttien kaikki tehtävät suoritettava jokaisella pelihahmolla.
Moninpelin pelimuodot ovat temppukisa, lipunryöstö, taginmaalauskilpailu ja deathmatch.
Hahmot ovat pääosin samat, kuin kahdessa edellisessä pelissä, mutta Bam Margera on pelissä uutena hahmona. Bob Burnquist oli jäänyt tällä kertaa pois, mutta hän palasi seuraavassa pelissä THPS 4:ssä.
Myös muutamia tehtäviä on otettu pois, esimerkiksi lentokentällä olisi ollut terrorismiin liittyviä tehtäviä, mutta ne otettiin pois Syyskuun 11. päivän iskujen takia.lähde? Kuitenkin äänitiedosto 'terror_theme' löytyy PC-pelin tiedostoista, ja Los Angelesissakin yhdessä tehtävässä pelaaja voi saada aikaan maanjäristyksen neljää tiettyä railia grindaamalla.
Peli esitteli uuden ”revert”-tempun, joilla ramppitemppuja voi ketjuttaa muiden temppujen yhteyteen. Pelin kentissä esiintyi ensimmäistä kertaa sponsoreiden mainoksia.


== Vastaanotto ==
Peli on saanut GameSpotin arvostelussa arvosanaksi täydet 10/10 pistettä.


== Palkinnot ==
Peli sai vuoden 2001 E3-messujen Game Critics Awards -palkinnon parhaana urheilupelinä.


== Myynti ==
Peliä myytiin 3,95 miljoonaa kappaletta, joista 1,51 miljoonaa Euroopassa.


== Lähteet ==


== Aiheesta muualla ==
Tony Hawk's Pro Skater 3 MobyGamesissa (englanniksi)
Tony Hawk’s Pro Skater 3 MobyGamesissa (englanniksi)
Tony Hawk’s Pro Skater 3 MobyGamesissa (englanniksi)
Tony Hawk’s Pro Skater 3 Internet Movie Databasessa. (englanniksi)
Japanin Media Arts -tietokannassa (japaniksi)
Pelin virallinen kotisivu (Arkistoitu – Internet Archive)