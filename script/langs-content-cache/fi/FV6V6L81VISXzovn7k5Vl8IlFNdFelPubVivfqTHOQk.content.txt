revision: 21461290
title: Cross Country Racing
url: https://fi.wikipedia.org/wiki/Husaberg


---

Husaberg on ruotsalainen moottoripyörävalmistaja, joka on erikoistunut enduro- ja supermoto-moottoripyöriin. Husaberg on tunnettu suurikuutioisista, yksisylinterisistä korkeaviritteisistä nelitahtimoottoreistaan ja kilpailuun suuntautuneesta suunnittelustaan.


== Historia ==
Kun italialainen Cagiva osti perinteikkään ruotsalaisen Husqvarna-merkin vuonna 1987, joitain sen suunnittelijoita jäi Ruotsiin ja perusti Husaberg Motor AB:n vuonna 1988. Husabergistä tuli virallinen merkki, kun pääjohtaja Thomas Gustavsson osallistui endurokilpailuun.Husaberg-talli luotti varojen puutteen vuoksi täysin tekniikkaan, eikä heillä ollut varaa palkata ammattikuljettajia. Talli palkkasi sen aikaisia amatöörejä kuten: Joël Smets, Kent Karlsson, Anders Eriksson, Jaroslav Katrinak ja Peter Jansson


== KTM:n omistajuus ==
Vaikka menestys radalla olikin hyvä, sillä ei kuitenkaan voitu korvata heikkoa myyntimenekkiä. Husabergin osti itävaltalainen KTM vuonna 1995. Vaikka Husabergiä on valmistettu Mattighofenissa KTM:n tehtaalla Itävallassa vuodesta 2003, tallin päämaja sijaitsee yhä Ruotsissa.Husabergin moottoripyörät sisältävät paljon KTM:n tekniikkaa ja jakavat monia osia KTM:n enduropyörien kanssa.
KTM:n tunnetun "Ready to Race" -sloganin se otti käyttöönsä Husabergilta, johon se sai oikeudet ostaessaan yhtiön.


== Moottorit ==
Aikaisempien moottorien (1989-1997) tiedetään kärsineen vioista, jotka johtuivat öljypumpun korvaavasta jakoketjusta, joka vastasi koneen öljynkierrosta kuljettamalla mekaanisesti öljyä ympäri konetta ja nokkaa. Tämä ei taannut moottorille aina luotettavaa voitelua ja saattoi johtaa moottorivaurioihin. Laatu ja luotettavuus on kuitenkin kehittynyt nykypäivään mennessä, ja se on verrattavissa menestyneempiin valmistajiin.Husabergin nykyiset moottorit on suunniteltu keveiksi ja tilaasäästäviksi, ja niille ominaista on eteenpäin kallistettu sylinteri ja kampikammion sijaitseminen vaihteiston yläpuolella muiden valmistajien tuottaessa lähinnä pystysylinterisiä moottoreita joiden kampiakseli on vaihteiston "edessä". Valmistajan mukaan moottorin omalaatuinen asetelma tekee pyörän käsittelemisestä helpompaa pyörivien voimien keskittyessä lähemmäksi pyörän painopistettä.Husaberg on panostanut aiemmin pelkkiin nelitahtisiin, mutta vuonna 2011 se toi markkinoille 250cc sekä 300cc kaksitahtiset enduromallit, ja laajentaa mallistoaan vuonna 2012 myös pienemmällä 125cc enduropyörällä.


== Saavutukset ==
Husaberg voitti FIM 500 cc Motocrossin maailmanmestaruuden belgialaisen Joël Smetsin kuljettamana vuosina 1995, 1997 ja 1998.
Husabergillä on hallussaan myös 6 enduron maailmanmestaruutta vuosina 1990, 1991 (2), 1995, 1996 ja 1998.


== Sotilaskäyttö ==
Ruotsin armeija käytti Husabergin moottoripyöriä  Arméns Lejon -yksikössä.


== Mallit ==
Mallien nimet koostuvat kahdesta kirjaimesta: "F" niin kuin "Four-Stroke", ja "C" "Motocross", "E" kuten "Enduro", "X" viittaa "Cross-Country", tai "S" supermoto-malleille. Tunnusta seuraa kuutiotilavuuden ilmoittava numero ja viimeinen kirjain viittaa sähköstarttiin ('E') tai käynnistyspolkimeen ('C')
Husabergillä on tällä hetkellä valmistuksessa vain supermoto- ja enduropyöriä. Motocross- ja cross-country -pyörien valmistus on lopetettu.
Aikaisemmat mallit sisälsivät iskutilavuudeltaan seuraavia:

501 cc enduro ja motocross
470 cc cross-country
400 cc enduro
350 cc enduro


=== 2008 Mallit ===
Mallit ovat 
Enduro:
FE 450 E - 450 cc enduro sähköstartilla
FE 550 E - 550 cc enduro sähköstartilla
FE 650 E - 650 cc enduro sähköstartillaSupermoto:
FS 550 E - 550 cc supermoto sähköstartilla
FS 650 E - 650 cc supermoto sähköstartilla
FS 650 C - 650 cc supermoto käynnistyspolkimella


=== 2009-vuoden uudistukset ===
6.11.2007 International Motorcycle Exhibitionissa Milanossa Husaberg paljasti täysin uudenlaisen suunnitellun FE 450 E malliin, joka ilmoitettiin malliksi 2009. Uutta ovat muovit ja moottorin uusi asento, jonka ansiosta painopiste on saatu matalaksi. Kaasutin on korvattu ruiskulla.


== Lähteet ==


== Aiheesta muualla ==
husaberg.com Virallinen Internet-sivusto