revision: 20341189
title: PAAMS
url: https://fi.wikipedia.org/wiki/PAAMS


---

PAAMS eli Principal Anti Air Missile System on ranskalais-italialais-brittiläinen ilmatorjuntaohjushanke. Järjestelmän päätoimittaja on yhteenliittymä EUROPAAMS, jonka taustalla ovat aseyhtiöt Eurosam (66 % omistusosuudella) ja MBDA:n tytäryhtiö UKAMS (33 % osuus). Koska MBDA omistaa myös Eurosamista 66 % osuuden, sen kokonaisosuus EUROPAAMS:issa kohoaa 77 prosenttiin. Järjestelmän tutkan toimittaja Thales Group omistaa Eurosamista loput 33 %. Elektroniikka on BAE Systemsiltä, joka on yksi MBDA:n omistajista. Britannian laivasto käyttää järjestelmästä nimeä Sea Viper.
PAAMS on tarkoitettu merivoimien alusten ja niiden suojaamien muiden alusten ilmatorjuntaan. Järjestelmällä voidaan torjua ilma-alusten ohella myös ohjuksia. Järjestelmää voidaan käyttää myös rannikolla lähellä rantaa olevien maakohteiden ilmapuolustukseen.
PAAMS oli tarkoitettu monikansallisena yhteistyönä kehitettäviin Horizon-luokan fregatteihin. Britannia vetäytyi vuonna 1999 yhteisestä alushankkeesta sen asetettua sille muista poikkeavia vaatimuksia ja ryhtyi kehittämään omaa kansallista alushankettaan (Daring-luokan hävittäjä).


== PAAMS-järjestelmän osat ==

PAAMS (S) brittiläinen versio SAMPSON -MFR-tutkalla
PAAMS (E) ranskalais-italialainen versio EMPAR -MFR-tutkalla
automaattinen komento- ja hallintajärjestelmä
Windows 2000 -pohjainen käyttöjärjestelmä
pystysuorat SYLVER (SYstème de Lancement VERtical) ohjusten laukaisulavetit
MBDA Aster -ilmatorjuntaohjukset
lyhyen kantaman Aster 15 (1,7–30 km)
keski- ja pitkän kantaman Aster 30 (3–120 km)Molemmat versiot on liitetty BAE Systems Insyte/Thalesin S1850M-tutkaan.


== Lähteet ==
PAAMS - Principal Anti Air Missile System. Navy Matters.  Arkistoitu 21.8.2009.  Viitattu 14.8.2009. (englanniksi)