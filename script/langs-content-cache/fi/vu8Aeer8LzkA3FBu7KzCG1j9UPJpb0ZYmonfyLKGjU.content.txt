revision: 21378478
title: "D\u2019Arcy Niland"
url: https://fi.wikipedia.org/wiki/D%E2%80%99Arcy_Niland


---

D’Arcy Niland, oik. Darcy Francis Niland, kirjailijanimet myös: Darcy Niland, Tom Niland (20. lokakuuta 1917 Glen Innes, Uusi Etelä-Wales, Australia – 29. maaliskuuta 1967 Sydney, Uusi Etelä-Wales, Australia) oli australialainen kirjailijaNilandin sukutausta on irlantilais-katolinen, mikä on vaikuttanut myös hänen kirjalliseen tuotantoonsa. Nilandin puoliso oli kirjailija Ruth Park, ja heidän tyttäriään ovat kaksoissiskokset Deborah Niland ja Kilmeny Niland (k. 2009), joista myös tuli kirjailijoita. Kilmeny Nilandin puoliso oli kirjailija Rafe Champion ja poika Tom Champion.Niland lopetti koulunkäynnin 14-vuotiaana aikomuksenaan ryhtyä kirjoittajan uralle. 16-vuotiaana hän pääsi apupojaksi (”copy boy") sydneyläisen The Sun -lehden toimitukseen, mistä oli toiveita päästä eteenpäin toimittajaksi. Hän joutui kuitenkin säästötoimien vuoksi pois. Sen jälkeen hän teki sekalaisia töitä eikä päässyt terveydellisistä syistä edes armeijaan. Hän avioitui 1942 toimittaja Ruth Parkin kanssa, ja he päättivät ryhtyä kirjoittamaan ammatikseen. Elämäkerrassaan The Drums Go Bang (1956) he kertovat, kuinka ura lähti käyntiin. D’Arcysta tuli tuottelias tarinoiden kirjoittaja. Kun Ruth Park sai merkittävän palkinnon romaanistaan The Harp in the South (1948), myös Niland päätti ryhtyä kirjoittamaan romaaneja. Hänkin sai kilpailumenestystä vuosikymmenen vaihteen molemmin puolin.Romaani The Shiralee (1955, suom. Kulkuri ja olkihattuinen tyttö) osoittautui menestykseksi, ja sen pohjalta tehtiin elokuvakin, Mies ja olkihattuinen tyttö (1957, ohjaus Leslie Norman) ja minisarja Isän kanssa maailmalla (1987). Hän ehti ennen kuolemaansa koota laajan aineiston nyrkkeilijä Les Darcysta suunnittelemaansa kirjaa Home Before Dark varten. Työn vei loppuun hänen vaimonsa Ruth Park yhdessä Rafe Championin kanssa. 


== Suomennetut teokset ==
Kulkuri ja olkihattuinen tyttö, (The Shiralee, 1955), suom. Maija-Liisa Virtanen. WSOY, 1956
Lyhennelmä teoksesta Kulkuri ja olkihattuinen tyttö sisältyy kokoomateokseen: Kirjavaliot Valitut palat, 1977 ISBN 951-9078-39-8


== Lähteet ==