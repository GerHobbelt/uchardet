revision: 20880865
title: Kiryl Hatavets
url: https://fi.wikipedia.org/wiki/Kiryl_Hatavets


---

Kiryl Valerjevitš Hatavets (valkoven. Кірыл Валер'евіч Гатавец, ven. Кирилл Валерьевич Готовец, Kirill Valerjevitš Gotovets; s. 25. kesäkuuta 1991 Minsk, Valko-Venäjän SNT, Neuvostoliitto) on valkovenäläinen jääkiekkopuolustaja, joka pelaa KHL-joukkue Dinamo Moskovassa. Eliteprospects.com -sivuston Matias Strozykin mukaan hän on hyökkäävä puolustaja, joka luistelee, pelaa kiekollisena ja laukoo hyvin. Hatavetsilla on kuitenkin kehitettävää fysiikassa.


== Ura ==


=== Seuraura ===
Hatavets on Junost Minskin kasvatti. Hän debytoi miesten peleissä 16-vuotiaana pelattua kauden 2007–2008 Valko-Venäjän toiseksi korkeimmalla sarjatasolla Vyšeišaja ligan Junior Minskissä. WHL-joukkue Brandon Wheat Kings varasi Hatavetsin 39. pelaajana CHL:n varaustilaisuudessa 2008, mutta Hatavets ei kuitenkaan koskaan siirtynyt CHL:ään. Hän siirtyi kuitenkin Pohjois-Amerikkaan ja pelasi vuodet 2008–2010 Shattuck St. Mary'sin lukiojoukkueessa.
Tampa Bay Lightning varasi Hatavetsin seitsemännellä kierroksella 183. pelaajana NHL:n varaustilaisuudessa 2009. Samana kesänä hänet varasi myös KHL-joukkue Dinamo Minsk ensimmäisellä kierroksella 18. pelaajana. Hatavets kävi vuodet 2010–2014 Cornellin yliopistoa. NHL-kauden 2012–2013 siirtotakarajalla, huhtikuussa 2013 Lightning kauppasi hänen pelaajaoikeutensa Chicago Blackhawksiin, josta vaihtokaupassa toiseen suuntaan siirtyi Philippe Paradis. Hatavets ei lopulta tehnyt NHL-sopimusta ja siirtyi viimeisen yliopistokautensa 2013–2014 päätteeksi, huhtikuussa 2014 vapaana agenttina amatööritry-out -sopimuksella AHL-joukkue Milwaukee Admiralsin paitaan. Hän pelasi siellä yhden ottelun.
Heinäkuussa 2014 Hatavets teki vuoden mittaisen AHL-sopimuksen Rockford IceHogsin kanssa. Hän pelasi suurimman osan kaudesta 2014–2015 kuitenkin ECHL-joukkue Indy Fuelin paidassa ja pelejä IceHogsissa kertyi 12 runkosarja- ja kahdeksan playoff-ottelun verran. Kesäkuussa 2015 Hatavets teki vuoden mittaisen jatkosopimuksen joukkueen kanssa. Hän nousi kaudella 2015–2016 joukkueen varakapteeniksi. Hatavets pelasi koko kauden AHL:ssä.Kaudeksi 2016–2017 Hatavets palasi kotimaahansa ja siirtyi vuoden mittaisella sopimuksella Dinamo Minskin KHL-joukkueeseen.


=== Maajoukkueura ===
Hatavets pelasi MM-kilpailuissa vuosina 2010, 2011, 2014 ja 2016. Hän debytoi ensimmäisessä turnauksessa vain 18-vuotiaana. Vuosina 2010 ja 2011 hän pelasi alle 20-vuotiaiden I-divisioonan MM-kilpailuissa ja voitti molemmista turnauksista lohkohopeaa. Jälkimmäisessä turnauksessa Hatavets toimi Valko-Venäjän varakapteenina.Hatavets pelasi myös alle 18-vuotiaiden MM-kilpailuissa vuosina 2008 ja 2009, joista jälkimmäinen turnaus eteni I-divisioonassa. Turnaus päättyi A-lohkon kultaan ja taas Valko-Venäjän nousuun A-sarjaan.


== Muuta ==
Hatavetsin pikkuveli Grigori pelaa Shattuck St. Mary'sin joukkueessa.


== Tilastot ==


== Lähteet ==
Kiryl Hatavets The Internet Hockey Databasessa (englanniksi)
Kiryl Hatavets Elite Prospects. Everysport Media Group AB.    (englanniksi)


=== Viitteet ===