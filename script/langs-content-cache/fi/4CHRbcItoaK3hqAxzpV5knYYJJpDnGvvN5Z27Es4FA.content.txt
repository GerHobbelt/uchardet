revision: 20515699
title: Dean Kukan
url: https://fi.wikipedia.org/wiki/Dean_Kukan


---

Dean Kukan (s. 8. heinäkuuta 1993 Volketswil, Sveitsi) on sveitsiläinen jääkiekkopuolustaja, joka pelaa Sveitsin pääsarja National League-joukkue ZSC Lionsissa. Kukan on pelityyliltään kahden suunnan puolustaja.


== Ura ==


=== Seuraura ===
Kukanin kasvattajaseura on EHC Urdorf, mutta hän vietti suurimman osan junioriurastaan kuitenkin ZSC Lionsissa. Kukan voitti seurassa Elite Novizenin mestaruuden vuonna 2008 sekä Elite Jr. A:n mestaruuden vuosina 2010 ja 2011. Kaudella 2009–2010 hän debytoi myös miesten peleissä pelattuaan Sveitsin toiseksi korkeimmalla sarjatasolla National League B:ssä GCK Lionsin joukkueessa 29 runkosarjaottelua tehden kuusi syöttöpistettä. Kukan pelasi siellä myös pääosan kaudesta 2010–2011, mutta hän debytoi myös Sveitsin pääsarjassa National League A:ssa, jossa Kukan pelasi kaksi runkosarjaottelua.
Kaudeksi 2011–2012 Kukan siirtyi Ruotsiin Luleå HF:n J20-junioreihin. Hän pelasi samalla kaudella myös kolme Elitserien-ottelua. Kaudeksi 2012–2013 Kukan teki Elitserien-sopimuksen. Syyskaudella hän pelasi yhteensä 18 ottelua lainalla HockeyAllsvenskanissa Asplöven HC:n ja Tingsryds AIF:n paidoissa. Elitserienissä Kukan teki 16 runkosarjaottelussa tehot 1+3=4 ja 15 playoff-ottelussa yhden syöttöpisteen. Hän pelasi kauden aikana myös yhden European Trophy -ottelun. Kukan voitti kauden päätteeksi Elitserien-hopeaa. Ensimmäisellä kokonaisella pääsarjakaudellaan 2013–2014 hän teki 54 runkosarjaottelussa tehot 4+8=12 sekä kuudessa playoff-ottelussa tehot 1+1=2. Syyskuussa 2014 Kukan teki kaksivuotisen jatkosopimuksen Luulajan kanssa. Kaudella 2014–2015 hän voitti joukkueessa Mestarien liigan mestaruuden.Kesäkuussa 2015 NHL-varaamaton Kukan teki kaksivuotisen tulokassopimuksen Columbus Blue Jacketsin kanssa. Hän aloitti kauden 2015–2016 AHL-joukkue Lake Erie Monstersissa. Kukan teki NHL-debyyttinsä 26. maaliskuuta 2016 vieraissa Nashville Predatorsia vastaan. Hän sai ottelussa jääaikaa 14.45 minuuttia. Helmikuussa 2020 Kukan teki kahden vuoden jatkosopimuksen Blue Jacketsin kanssa.


=== Maajoukkueura ===
Kukan oli voittamassa Sveitsille MM-hopeaa vuoden 2018 MM-kilpailuissa.
Kukan pelasi myös alle 20-vuotiaiden MM-kilpailuissa vuosina 2012 ja 2013, joista jälkimmäisessä turnauksessa hänet valittiin Sveitsin top-3-pelaajaksi. Kukan pelasi myös alle 18-vuotiaiden MM-kilpailuissa vuosina 2010 ja 2011. Hän pelasi myös alle 18-vuotiaiden Ivan Hlinkan muistoturnauksessa vuosina 2009 ja 2010.Kukan pelasi myös World Junior A Challengessa vuosina 2010 ja 2012, joista molemmat turnaukset päättyivät pronssiin.


== Tilastot ==


== Lähteet ==
Dean Kukan The Internet Hockey Databasessa (englanniksi)
Dean Kukan Elite Prospects. Everysport Media Group AB.    (englanniksi)


=== Viitteet ===