revision: 21542513
title: Sotkia
url: https://fi.wikipedia.org/wiki/Sotkia


---

Sotkia on kylä Akaan Kylmäkoskella ja entinen laiturivaihdetasoinen liikennepaikka (lyh. Sot) Toijalan ja Turun välisellä  rataosalla kuusi kilometriä Toijalan rautatieasemalta.Sotkian kylään perustettiin rautatieliikennepaikka vuonna 1906; aluksi paikalla oli vain kuormauslaituri tavaraliikennettä varten. Laiturivaihteen ympärille muodostui tiivistä kyläasutusta ja muutamia teollisuuslaitoksia. Vuonna 1960 Sotkialla oli noin 300 asukasta ja se oli Kylmäkosken kirkonkylää suurempi taajama. Myöhemmin taaja-asutus on vähentynyt, mutta asutus on kasvanut nauhamaisena kiinni Toijalaan. Liikennepaikalla oli vuonna 1938 rakennettu asemarakennus, joka tehtiin tulipalossa tuhoutuneen vanhan liikennepaikkarakennuksen tilalle.Vuonna 1968 otettiin käyttöön Turun radan uusi linjaus, joka kaarsi aikaisempaa loivempana Toijalan asemalta Sotkialle.Kylässä oli OTK:n tytäryhtiö Oy Sotkian levytehdas.


== Lähteet ==