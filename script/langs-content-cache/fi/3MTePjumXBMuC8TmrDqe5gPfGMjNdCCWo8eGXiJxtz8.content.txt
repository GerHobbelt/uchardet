revision: 20741281
title: Barry Dean
url: https://fi.wikipedia.org/wiki/Maiden_Voyage


---

”Maiden Voyage” on Herbie Hancockin säveltämä jazzkappale vuoden 1965 albumilta Maiden Voyage. Sillä esiintyy Hancockin kvartetti, johon kuuluvat trumpetisti Freddie Hubbard, basisti Ron Carter ja rumpali Tony Williams, sekä ylimääräisenä soittajana saksofonisti George Coleman. Kappale on yksi Hancockin tunnetuimmista sävellyksistä ja muodostunut jazzstandardiksi.Kappaletta käytettiin Fabergé-hajuveden mainoksessa ja alun perin sen nimi oli yksinkertaisesti ”TV Jingle”. Uuden nimen keksi Hancockin sisko. Maiden Voyagen kansivihkossa Hancock kertoo, että sävellys oli yritys kuvata ”neitsytmatkallaan olevan merialuksen mahtavuutta”.


== Rakenne ==

Modaalinen sävellys seuraa 32 tahdin mittaista AABA-rakennetta, jossa jokainen osio sisältää ainoastaan kaksi sointua. Jazz.com-sivuston Ted Gioia kuvaa harmoniakulkua ”neljänä pidätettynä sointuna”, kun taas nuottikirja The Real Bookissa sointukulku listataan neljänä molliseptimisointuna, joiden bassosävel on perussäveltä kvintin alempana. Hancock käyttää sointujen asemoinnissa  runsaasti puhtaita kvartteja.


== Lähteet ==