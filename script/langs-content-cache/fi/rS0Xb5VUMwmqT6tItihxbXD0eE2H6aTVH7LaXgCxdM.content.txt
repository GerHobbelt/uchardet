revision: 21307375
title: Human Sacrifice
url: https://fi.wikipedia.org/wiki/Human_Sacrifice


---

Human Sacrifice on yhdysvaltalaisen Vengeance Rising -yhtyeen ensimmäinen studioalbumi, joka julkaistiin vuonna 1988. Albumi oli ensimmäinen kristillinen thrash metal -julkaisu. Vaikka albumi oli kiistanalainen, Allmusicin Bradley Torreanon mukaan Human Sacrifice ja sitä seurannut Once Dead "olivat suuria menestyksiä kristillisen musiikin maailmassa, ja ne tekivät Vengeance Risingista yhden niistä harvoista [kristillisen metallimusiikin] suuntauksen edustajista, jotka ylittivät raja-aitoja yleisiin musiikkipiireihin."  Vuonna 1990 Cross Rhythms -lehden kriitikko Dave Caughney kirjoitti, että "legendaarinen klassikkoesikoisalbumi Human Sacrifice puhalsi paljon kaivattua raikasta ilmaa jokseenkin  väsähtäneisiin kristillisiin metallimusiikkipiireihin". Musiikkilehti HM Magazinen toimittaja Doug Van Pelt nimitti Human Sacrificea "radikaaleimmaksi koskaan julkaistuksi kristilliseksi albumiksi". Vuonna 2010 sama lehti valitsi Human Sacrificen kaikkien aikojen parhaimmaksi kristilliseksi metallialbumiksi Top 100 -listallaan, koska levy "käänsi koko kristillisen metallimusiikin maailman korvalleen".Human Sacrificen sanoitukset kertaavat Kristuksen pelastustekojen keskeisiä kohtia: uudelleensyntymän, ristiinnaulitsemisen, ylösnousemuksen ja toisen tulemisen. Yhtye vertaa kerrontatapaa oopperaan, jossa on dramaattinen alku, keskikohta ja loppu.


== Äänitys ==
Human Sacrifice julkaistiin 1988 Intense Recordsilla tuhannen kappaleen erässä. Pian alankomaalainen, samanniminen yhtye vaati Vengeanea vaihtamaan nimensä. Vaihdettuaan nimen "Vengeance Risingiin" yhtye uudelleenjulkaisi Human Sacrificen sana "rising" logon alla kannessa. Yhtyeelle koitui lisää vaikeuksia, kun jotkut kristityt kiinnittivät huomiota albumin laulu- ja musiikkityyliin ja leimasivat albumin "demoniseksi". Nämä ongelmat sekä kansikuva, jossa on Sanctuary International -järjestön perustaja, pastori Bob Beemanin käsi, aiheuttivat sen, että albumia kieltäydyttiin myymästä joissain kristillisissä kirjakaupoissa .Human Sacrificen musiikki on raakaa thrash metalia. Roger Martinezin laulu on death metal -tyyppistä murinaa enemmän kuin thrash-huutoa. Eräs kristillinen nuorisolehti kirjoitti, että albumin tyyli "sai Stryperin kuulostamaan Sandi Pattilta." Vengeance Rising otti vaikutteita 1970-luvun hard rock ja  heavy metal -yhtyeiltä. Muutamalla kappaleella on bluesrock-vaikutteita. Albumilla on muutama lyhyt kappale, nimittäin "Receive Him" (6 s.), "Salvation" (17 s.) ja "He is God" (53 s.) Human Sacrificen sanoitukset saivat huomiota väkivaltaisista aiheistaan kappaleilla kuten "Burn", ja tulta ja tulikiveä -teemoistaan, jotka "tekisivät jopa kaikkein konservatiivisimman teologin ylpeäksi" kappaleella "Fill This Place with Blood".Human Sacrificen kerrotaan olleen joitain äärimmäisimpiä kristillisiä metallialbumeja, joita 1980-luvulla julkaistiin, ja siten siitä on tullut maineikas kristillisissä piireissä. Revolver-lehden kesäkuun 2006 numeron The Revolver Record Collection -osiossa vieraileva kirjoittaja Doug Van Pelt toimitti listan kymmenestä suositeltavasta kristillisestä metallialbumista, joiden joukossa oli Human Sacrifice. Van Pelt perusteli, että "julkiessaan kuulostaa äänimaailmaltaan pelottavalta Human Sacrifice nosti kristillisen metallimusiikin uskottavuutta usean pykälän verran." Vuonna 2010 HM-lehti sijoitti Human Sacrificen sijalle kymmenen 100 kaikkien aikojen parasta kristillistä rockalbumia -listallaan perusteenaan, että "ennen tai jälkeen tämän albumin piireissä ei ole kohdattu vastaavaa. Mahtavia riffejä soitettuna niskalle hengenvaarallisella nopeudella mutta ovat kuitenkin karmaisevan groovaavan raskaita riffejä sellaisenaan. Kappaleet kuten “White Throne” ja nimikappale ovat epäilemättä kristillisten metallipiirien kohokohtia. Albumilla on vain yksi vika (mahdollisesti pahin äänisuunnitteluhäiriö ikinä) – huono laulueditointi kohdassa 2:02 kappaleella 'Burn'.” Elokuussa 2010 lehden kylkiäisessä, Heaven's Metal -fanzinessa, Human Sacrifice sijoitettiin ensimmäiselle sijalle 100 kaikkien aikojen parasta kristillistä metallialbumia -listalla koska "se on vain mahtava. Se käänsi kristillisen metallimusiikin maailman korvalleen. Kuvittele Slayer Kristus-keskeisillä sanoituksilla. Yhtye oli niin tiukka, ja sen juuret olivat bluesissa mutta soitti 160 kilometrin tuntinopeudella. Laulaja on nykyisin avoimesti 'saatanallinen ateisti', joten yhtyeen hajoamisen jälkimaininkeihin liittyy paljon draamaa. Kappale White Throne tönäisee kuulijan istuimeltaan. Mahtavasti rakentuva kappale dramaattisella huipennuksella jokaisessa kertosäkeessä."30. kesäkuuta 2010 Intense Millenium Records ilmoitti uudelleenjulkaisevansa Human Sacrificen ja Once Deadin uusilla kansikuvilla 9. marraskuuta 2010.


== Kappaleet ==
Human Sacrifice – 2.36
Burn – 3.59
Mulligan Stew – 3.02
Receive Him – 0.06
I Love Hating Evil – 3.26
Fatal Delay – 3.13
White Throne – 3.06
Salvation – 0.17
From the Dead – 4.34
Ascension – 5.25
He is God – 0.53
Fill this Place with Blood – 2.39
Beheaded – 3.10


== Yhtyeen kokoonpano albumilla ==
Roger Martinez – murina
Larry Farkas – kitara
Doug Thieme – kitara
Roger Martin – basso
Glen Mancaruso – rummut


== Lähteet ==


== Aiheesta muualla ==
Albumin arvio Powermetal.de-sivulla
Albumin Human Sacrifice arvostelu  Encyclopaedia Metallum -sivustolla (englanniksi)
Human Sacrifice Discogsissa.    (englanniksi)