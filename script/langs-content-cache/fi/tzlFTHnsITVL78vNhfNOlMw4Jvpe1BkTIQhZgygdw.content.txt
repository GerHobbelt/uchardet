revision: 21369339
title: Bourg-Madame
url: https://fi.wikipedia.org/wiki/Bourg-Madame


---

Bourg-Madame (kat. La Guingueta d'Ix) on kunta Pyrénées-Orientalesin departementissa Languedoc-Roussillonin hallintoalueella Ranskassa. Kunta kuuluu Pradesin arrondissementtiin ja Saillagousen kantoniin. Kunnassa oli 1 255 asukasta vuoden 2007 väestönlaskennassa ja väestötiheys oli 159,9 as./km². Bourg-Madamen pinta-ala on 7,85 neliökilometriä.Bourg-Madame rajautuu koillisessa Espanjan eksklaaviin Llíviaan ja lännessä espanjalaiseen Puigcerdàn kaupunkiin. Pohjoisessa naapurikuntana on Ur, kaakossa Nahuja, Osséja ja Palau-de-Cerdagne sekä lännessä Sainte-Léocadie. Kunta sijaitsee Segre-joen varrella. Bourg-Madamesta on matkaa Palau-de-Cerdagneen 2,8 kilometriä, Uriin 3,4 km, Osséjaan 3,8 km, Enveitgiin 4 km, Nahujaan 4,4 km, Sainte-Léocadiin 5,1 km ja Angoustrine-Villeneuve-des-Escaldesiin 5,7 km. Ranskan pääkaupunkiin Pariisiin on matkaa 717 km.Kunta on tunnettu nykyisellä Bourg-Madame-nimellään vuodesta 1815 lähtien. Ennen tätä nimenä oli Hix. Caldégasin kunta liittyi Bourg-Madameen vuonna 1973. Nykyisen nimen antaja oli Angoulêmen herttua, joka halusi nimetä paikkakunnan vaimonsa kunniaksi.


== Väkiluvun kehitys ==
Lähde: 


== Lähteet ==


== Aiheesta muualla ==
 Kuvia tai muita tiedostoja aiheesta Bourg-Madame Wikimedia CommonsissaBourg-Madame INSEEn sivuilla (ranskaksi)
Bourg-Madame Lion1906:n sivuilla (Arkistoitu – Internet Archive) (ranskaksi)
Bourg-Madame Monclocher.comissa (Arkistoitu – Internet Archive) (ranskaksi)