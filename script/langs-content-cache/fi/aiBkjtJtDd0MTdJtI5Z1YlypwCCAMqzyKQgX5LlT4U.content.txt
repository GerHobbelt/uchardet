revision: 21466151
title: "Mikron\xEDsi (Iraklion)"
url: https://fi.wikipedia.org/wiki/Mikron%C3%ADsi_(Iraklion)


---

Mikronísi (kreik. Μικρονήσι) eli Ágios Pávlos (Άγιος Παύλος) on pieni Kreikan saari, joka sijaitsee Libyanmeressä Kreetan etelärannikon edustalla. Saaren pinta-ala on noin 0,027 neliökilometriä ja se on asumaton (vuonna 2011). Hallinnollisesti Mikronísi kuuluu Faistóksen kuntaan, Iraklionin alueyksikköön ja Kreetan alueeseen.Mikronísi, suomeksi ”Pieni saari”, sijaitsee Kaloí Liménesin kylän edustalla ja kuuluu Pigaïdákian kyläyhdyskuntaan. Saaren toinen nimi Ágios Pávlos, ”Pyhä Paavali”, on peräisin siitä, että apostoli Paavali kävi lähetysmatkoillaan Kaloí Liménesissä eli ”Hyvissäsatamissa”. Nykyisin Mikronísilla on SEKA-öljy-yhtiön öljysatama suurine öljysäiliöineen. Mikronísista lounaaseen sijaitsee suurempi Makronísin eli Megalonísin saari.


== Lähteet ==


== Aiheesta muualla ==
 Kuvia tai muita tiedostoja aiheesta Mikronísi Wikimedia Commonsissa