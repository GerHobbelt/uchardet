revision: 16334550
title: MassResistance
url: https://fi.wikipedia.org/wiki/MassResistance


---

MassResistance on yhdysvaltalainen, Massachusettsin osavaltiossa toimiva järjestö, joka ajaa konservatiivisia arvoja homoseksuaalisuuteen, aborttiin, asekontrolliin, transsukupuolisiin, ja samaa sukupuolta olevien avioliittoon liittyen. Järjestön perusti Brian Camenker vuonna 1995 alun perin Parents Rights Coalition nimellä, mutta vuonna 2003 se muutti nimensä Article 8 Allienceksi. Nykyisen nimensä järjestö sai vuonna 2006. MassResistance toimii muun muassa julkaisemalla blogia, lobbaamalla, sekä julkaisemalla äänestäjille tarkoitettuja oppaita.The Southern Poverty Law Center, joka Yhdysvalloissa muun muassa ajaa  viharikosten uhrien joukkokanteita, on määritellyt MassResistancen homovastaiseksi vihajärjestöksi vuodesta 2008 lähtien. Tämä sen takia, että MassResistance on esimerkiksi väittänyt, että homonuorten itsemurhien ehkäisyyn tarkoitut ohjelmat ovat “homoaktivistien perustamia homoseksuaalisuuden normalisoimiseksi”, ja että koulukiusaamisen vastaiset ohjelmat johtavat sadomasokismiin. MassResistance on myös väittänyt, että holokaustissa ei kuollut ainuttakaan homoseksuaalia, ja että homoseksuaalit ovat vaarallisia lapsille. Järjestön perustaja Camenker on myös verrannut myötämielisesti seksuaali- ja sukupuolivähemmistöihin suhtautuvia koulujen viranhaltijoita natsien keskitysleirien vartijoihin. Järjestö on myös asettunut julkisesti tukemaan maita, kuten Nigeriaa, jotka ovat koventaneet rikoslaissaan rangaistuksia homoseksuaalisuuteen liittyen.Suomessa MassResistancen tuottamaa materiaalia, kuten videota "Mitä homoavioliitot tekivät Massachusettsille", ovat jakaneet muun muassa TV7-kanava sekä  Aito avioliitto -yhdistys, jolla omien sanojensa mukaan on "myös yhteisiä tavoitteita sananvapauden säilyttämisen puolesta". Virallista yhteistyötä järjestöjen välillä ei kuitenkaan ole, eikä Aito avioliitto-yhdistys oman ilmoituksensa mukaan ota kantaa homoseksuaalisuuteen. MassResistance puolestaan kertoo toimineensa Suomessa aktivistien kanssa, jotka "taistelevat perheitten puolesta".


== Lähteet ==