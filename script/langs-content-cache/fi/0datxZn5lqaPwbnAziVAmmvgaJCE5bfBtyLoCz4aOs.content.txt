revision: 19695351
title: Kontortionisti
url: https://fi.wikipedia.org/wiki/Kontortionisti


---

Kontortionisti, myös notkeustaiteilija, notkeusakrobaatti tai käärmeihminen on erittäin notkea henkilö, joka taivuttelee ruumistaan epäluonnollisiin asentoihin. Kontortionistit esiintyvät usein sirkuksessa.Jotkut kontortionistit pystyvät taivuttamaan selkärankaansa eteenpäin niin, että he saavat jalkansa taivutettua päänsä taakse, ja kävelevät sitten käsillään. Toiset kontortionistit pystyvät taivuttamaan alaruumiinsa takakautta päänsä eteen samalla kun he makaavat rinta lattiaa vasten tai seisovat käsillään. He pystyvät myös taipumaan seisaallaan taaksepäin ja koskettamaan käsillään lattiaa selkänsä takana. Kolmas kontortionistien kategoria on henkilöt, jotka pystyvät vääntämään nivelensä sijoiltaan.Kontortionisteja on esiintynyt jo antiikin Kreikan, Rooman ja Egyptin taiteessa. Mongoliassa kontortionismi on ollut arvostettu perinnekulttuurin muoto 1600-luvulta alkaen.


== Lähteet ==