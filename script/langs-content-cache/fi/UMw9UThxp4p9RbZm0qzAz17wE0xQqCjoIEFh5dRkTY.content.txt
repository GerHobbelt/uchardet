revision: 21294899
title: Zatanna
url: https://fi.wikipedia.org/wiki/Zatanna


---

Zatanna "Zee" Zatara on DC Comicsin sarjakuvissa esiintyvä supersankaritar, Oikeuden Puolustajien jäsen ja taikuri, jonka loivat Gardner Fox ja Murphy Anderson. Hän teki ensiesiintymisensä Hawkman sarjakuvan numerossa 4, vuonna 1964. Hänen taikasanansa ovat tavallisia sanoja puhuttuna takaperin. Hänen voimansa juontavat juurensa hänen homomagi-perinnöstään, joka on ihmiskunnan sivuhaara, joka pystyy luonnollisesti manipuloimaan taikaenergioita.
Zatannan tunnusmerkit ovat perinteisesti olleet mustat hiukset, silinterihattu ja verkkosukat, joskin nykyaikaisissa Vertigo-sarjakuvissa Zatanna esiintyy vähemmän huomiota herättävissä vaatteissa.
Alkuperäinen, jopa mahtavampi taikuri oli "Zeen" isä Giovanni Zatara, joka on yhtä vanha hahmo kun Teräsmies, molemmat ovat esiintyneet ensi kerran Action Comicsin ensimmäisessä numerossa vuonna 1938. Zatannalla on myös Zachary niminen nuorempi serkku, joka on toiminut Teinititaanien jäsenenä.
Hänet kuvataan usein työskentelevän muiden, sankarillisten ikätovereiden, kuten Madame Xanadun, John Constantinen, Jason Blood/Etriganin, Tohtori Kohtalon, Sebastian Faustin ja Tempestin, kanssa, joita pidetään maailman tehokkaimpina taikuudenkäyttäjinä. Nykyisin Zatanna toimii yliluonnollisista olennoista koostuvan Justice League Dark -ryhmän johtohahmona yhdessä John Constantinen kanssa, jonka kanssa hänellä on ollut romanttinen suhde. Hän on myös toiminut yhteistyössä Batmanin kanssa, joka on hänen hyvä ystävänsä.


== Muissa medioissa ==


=== Animaatio ===
Zatanna esiintyi vuoden 1992 Batman: The Animated Series -sarjassa, jossa häntä ääninäytteli Julie Brown. Tämä versio hahmosta ystävystyi Batmanin kanssa nuorena, kun hän opiskeli eskapologiaa hänen isänsä Zataran johdolla. Nykyisin, työskennellessään näyttämöillusionistina, koska hän ei ole vielä löytänyt todellista maagista potentiaaliaan, hän kohtaa Batmanin nykyhetkessä samalla kun hän tekee tyhjäksi rikollisen taian purkajan Montague Kanen suunnitelmat. Zatanna esiintyi myös cameo-roolissa The New Batman Adventures sarjan jaksossa "Chemistry".
Zatanna esiintyi Justice League Unlimited -sarjassa, jossa häntä ääninäytteli Jennifer Hale ja myöhemmin Juliet Landau. Tässä sarjassa hän oli Oikeuden Puolustajien jäsen ja pystyi lausumaan loitsuja puhumatta ja puhuen normaalisti.
Zatanna esiintyi Young Justice -animaatiosarjassa, jossa häntä ääninäytteli Lacey Chabert.
Zatanna esiintyi Justice League Action -sarjassa, jossa häntä ääninäyttelivät Lacey Chabert ja Dayci Brookshire.
Zatanna esiintyi vuoden 2019 DC Super Hero Girls -sarjassa, jossa häntä ääninäytteli Kari Wahlgren. Tämä versio hahmosta oli teini-ikäinen dramaattinen fashionista ja Metropolisin lukion opiskelija. Hän otti usein yhteen Oliver Queenin eli Vihreän Nuolen kanssa kilpaillen huomiosta tämän kanssa. Tällä versiolla oli myös violetinsiniset hiukset.
Zatanna esiintyi cameo-roolissa Harley Quinn animaatiosarjassa, jossa hänellä ei ollut puheroolia.
Zatanna esiintyi animaatioelokuvissa Justice League Dark ja Justice League Dark: Apokolips War, joissa häntä ääninäytteli Camilla Luddington.
Zatanna esiintyi animaatioelokuvassa Lego DC Comics Super Heroes: The Flash, jossa häntä ääninäytteli Kate Micucci.
Zatanna esiintyi Gotham Girls nettisarjassa, jossa häntä ääninäytteli Stacie Randall.


=== Televisiossa ===
Zatanna esiintyi Smallville -televisiosarjassa, jossa häntä esitti Serinda Swan.


=== Videopelit ===
Zatanna esiintyy vuonna 2010 DC Universe Online -pelissä, jossa hän ei ole pelattavana hahmona.
Zatanna esiintyy pelattavana hahmona Justice League Heroes -pelissä, jossa häntä ääninäyttelee Kari Wahlgren.
Zatanna esiintyy ladattavana bonushahmona Injustice: Gods Among Us -pelissä, jossa häntä ääninäyttelee Lacey Chabert.