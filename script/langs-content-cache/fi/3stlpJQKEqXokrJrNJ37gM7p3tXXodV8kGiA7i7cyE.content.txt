revision: 18969648
title: Simca 1307
url: https://fi.wikipedia.org/wiki/Simca_1307


---

Simca 1307 on aluksi Chrysler Europen ja myöhemmin PSA-konsernin vuosina 1975–1986 valmistama ylemmän keskiluokan automalli, joka korvasi Simca 1300- ja 1500-mallit. Yhdistyneessä kuningaskunnassa, Irlannissa ja Uudessa-Seelannissa auton nimenä oli aluksi Chrysler Alpine, Espanjassa Chrysler 150 ja Kolumbiassa Dodge Alpine. Vuonna 1979 PSA-konserni osti Chrysler Europen, jolloin auton merkiksi useimmilla markkinoilla tuli Talbot. Tämän jälkeen esiteltiin myös neliovinen sedan-versio nimeltään Talbot Solara.

Pariisin autonäyttelyssä syksyllä 1975 esitelty etuvetoinen ja hatchback-korinen Simca 1307 oli aikanaan edistyksellinen automalli. Se valittiin Vuoden autoksi Euroopassa 1976. 1307 oli 1,3-litraisella moottorilla varustettu perusmalli, suurempien moottorien yhteydessä mallinimet olivat 1308 ja 1309.

Chrysler- ja Simca-merkeistä luovuttiin vuonna 1979, kun Chrysler Europe myytiin PSA-konsernille, joka nimesi auton Talbotiksi useimmilla markkinoilla. Manner-Euroopassa mallinimenä oli 1510 ja Isossa-Britanniassa edelleen Alpine.

Vuoden 1979 lopulla malli koki kasvojenkohotuksen, jossa sen keulaa kallistettiin hieman taaksepäin viistoksi. Seuraavana keväänä esiteltiin uutena korimallina neliovinen sedan, joka sai nimekseen Talbot Solara. 


== Lähteet ==


== Aiheesta muualla ==
 Kuvia tai muita tiedostoja aiheesta Simca 1307 Wikimedia Commonsissa Kuvia tai muita tiedostoja aiheesta Talbot Solara Wikimedia Commonsissa