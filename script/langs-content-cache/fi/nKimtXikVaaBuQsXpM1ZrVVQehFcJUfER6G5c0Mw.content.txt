revision: 20368900
title: "Jalkapallon Euroopan cupin kausi 1989\u20131990"
url: https://fi.wikipedia.org/wiki/Jalkapallon_Euroopan_cupin_kausi_1989%E2%80%931990


---

Jalkapallon Euroopan cupin kausi 1989–1990 oli mestarijoukkueiden Euroopan cupin 35. kausi. Cupiin osallistui 32 joukkuetta, ja ne pelasivat cup-muotoisen kilpailun, jossa välieriin saakka kukin joukkuepari pelasi ottelun koti- ja vieraskentällä yhteistuloksen ratkaistessa jatkoon pääsemisen. Loppuottelu pelattiin Praterstadionilla, Wienissä 23. toukokuuta 1990. Italialainen AC Milan voitti loppuottelussa portugalilaisen Benfican maalein 1–0. Mestaruus oli AC Milanin toinen perättäinen ja kaikkiaan neljäs. Italialaisjoukkueet voittivat vuonna 1990 ainutlaatuisesti kaikki kolme eurocupia.Kauden parhaat maalintekijät olivat kuusi maalia tehneet, välieriin yltäneen Olympique Marseillen Jean-Pierre Papin ja puolivälierissä pudonneen PSV Eindhovenin Romário.


== Lähteet ==