revision: 13162573
title: Titus Bramble
url: https://fi.wikipedia.org/wiki/Titus_Bramble


---

Titus Malachi Bramble (s. 21. heinäkuuta 1981 Ipswich) on englantilainen jalkapalloilija, joka edustaa Englannin Valioliigassa pelaavaa Sunderlandia. Hän on pelipaikaltaan puolustaja.
Uransa Ipswichissä vuonna 1998 aloittanut Bramble siirtyi Newcastleen 7 miljoonalla punnalla heinäkuussa 2002. Hän on myös pelannut kaksi ottelua lainalla Colchester Unitedissa. Kesäkuussa 2007 Bramble siirtyi kolmivuotisella sopimuksella Wiganiin.
185-senttinen Bramble on pelannut Englannin alle 21-vuotiaiden jalkapallomaajoukkuessa 9 ottelua, joissa hän on tehnyt yhden maalin.
Bramble on noussut useasti otsikoihin autolla hurjastelullaan, vuonna 2002 Newcastle jopa hyllytti hänet seitsemäksi viikoksi joukkueesta hurjastelun vuoksi.
22. syyskuuta 2010 Bramble pidätettiin raiskausepäilyjen takia. Hänet kuitenkin vapautettiin ilman syytteitä. Sen sijaan hänen veljensä, jalkapalloilija Tesfaye Bramble todettiin vuonna 2011 syylliseksi raiskaukseen ja tuomittiin neljän ja puolen vuoden vankeuteen.


== Lähteet ==