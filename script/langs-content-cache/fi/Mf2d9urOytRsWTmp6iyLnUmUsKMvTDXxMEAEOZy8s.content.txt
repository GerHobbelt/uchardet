revision: 20646894
title: "2 pianoa, 4 k\xE4tt\xE4"
url: https://fi.wikipedia.org/wiki/2_pianoa,_4_k%C3%A4tt%C3%A4


---

2 pianoa, 4 kättä (Two Pianos Four Hands tai 2 Pianos, 4 Hands) on kanadalainen musiikkikomedianäytelmä, joka kantaesitettiin Toronton Tarragon-teatterissa huhtikuussa 1996. Sen kirjoittajat ja alkuperäiset esittäjät ovat Ted Dykstra ja Richard Greenblatt.
Kahden pianonsoittotaitoisen näyttelijän varaan rakentuva esitys kertoo Tedistä ja Richardista, kahdesta pojasta jotka kumpikin haaveilevat konserttipianistin urasta. Näytelmän alussa he käyvät soittotunneilla, jolloin toinen näyttelijöistä esittää pianonopettajaa. Myöhemmissä kohtauksissa nuorukaiset ovat varttuneet ja alkavat kilpailla keskenään musiikkifestivaaleilla ja kulkea konservatorioiden koesoitoissa.
Näytelmän musiikkina kuullaan Bachia and Beethovenia, jazzstandardeja ja rock-klassikoita.
2 Pianos, 4 Hands on tuotettu näyttämölle yli 150 kaupungissa viidessä maanosassa, ja sen on nähnyt yli kaksi miljoonaa ihmistä. Siitä on tullut yksi menestyneimmistä kanadalaisista teatteriteoksista.
Suomeksi näytelmää esitettiin Helsingin Hotelli Presidentissä syksyllä 2007, rooleissa pianistit Jasse Varpama ja Pauli Kari. Näytelmän suomensi Mikko Koivusalo sekä tuotti ja ohjasi Dick Holmström.


== Lähteet ==


== Aiheesta muualla ==
2 Pianos, 4 Hands -sivusto
Two Pianos Four Hands (Arkistoitu – Internet Archive), Internet Off-Broadway Database.