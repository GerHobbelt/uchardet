revision: 17596168
title: Florent Serra
url: https://fi.wikipedia.org/wiki/Florent_Serra


---

Florent Serra (s. 28. helmikuuta 1981 Bordeaux) on ranskalainen tennispelaaja. Parhaimmillaan hän on sijoittunut tenniksen ATP-maailmanlistalla sijalle 36 kesäkuussa 2006. Hän on voittanut kaksi ATP-turnausta kaksinpelissä. Grand Slam -turnauksissa hän on kaksi kertaa selviytynyt kolmannelle kierrokselle.


== Tennisura ==
Joulukuun lopulla 2002 Serra selviytyi karsintojen kautta ensimmäiseen ATP-turnaukseensa. Ensimmäisen kierroksen ottelunsa hän hävisi Martin Verkerkille. Hän teki Grand Slam -debyyttinsä Ranskan avoimissa 2004.Ensimmäisen ATP-turnausvoittonsa Serra saavutti syyskuussa 2005 Bukarestissa. Turnauksen loppuottelussa hän voitti Igor Andrejevin. Tammikuussa 2006 hän voitti Adelaiden ATP-turnauksen voitettuaan loppuottelussa Xavier Malissen.


== Lähteet ==
Florent Serra atpworldtour.com. ATP World Tour.    (englanniksi)


=== Viitteet ===