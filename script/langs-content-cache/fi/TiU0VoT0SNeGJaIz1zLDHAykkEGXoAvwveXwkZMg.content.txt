revision: 20911577
title: "Nem\xE9a (kunta)"
url: https://fi.wikipedia.org/wiki/Nem%C3%A9a_(kunta)


---

Neméa (kreik. Νεμέα) on Kreikan kaupunki ja samanniminen kunta (Δήμος Νεμέας, Dímos Neméas), joka sijaitsee Korinthian alueyksikössä Peloponnesoksen alueella. Koko kunnan pinta-ala on 204,7 neliökilometriä ja väkiluku 6 483. Varsinaisen Neméan kaupungin, joka tunnetaan myös nimellä Néa Neméa (Νέα Νεμέα, ”Uusi Neméa”), väkiluku on 3 853 (vuonna 2011).

Neméa sijaitsee Peloponnesoksen niemimaan koillisosassa. Nykyinen kaupunki ja kunta ovat perineet nimensä antiikin ajan Nemean pyhäkköalueesta, joka sijaitsi kunnan alueella lähellä nykyistä Archaía Neméan (”Antiikin Neméa”) kylää. Siellä sijaitsi Zeuksen temppeli ja järjestettiin Nemean kisat. Kunnan alueella sijaitsivat antiikin aikana myös Kleonain kaupunki, jonka alaisuuteen Nemean pyhäkköalue kuului, sekä Fleiuksen kaupunki.


== Kunnan osat ==
Neméan kunta muodostuu seuraavista kylä- ja kaupunkiyhdyskunnista ja asutuksista:


== Lähteet ==


== Aiheesta muualla ==
 Kuvia tai muita tiedostoja aiheesta Neméa Wikimedia CommonsissaΔήμος Νεμέας. Neméan kunnan verkkosivut. (kreikaksi)