revision: 20619153
title: The Giant Leap
url: https://fi.wikipedia.org/wiki/The_Giant_Leap


---

The Giant Leap on vuonna 2005 Helsingissä perustettu melodinen rock-yhtye. Yhtyeeseen kuuluvat Petri Somer, Sebastian Rejman ja Sami Lehto.
The Giant Leap muokkautui nykyiseen muotoonsa, kun perustajajäsenet Sebastian ja Petri tutustuivat Sami Lehtoon kesällä 2005. Sebastian ja Petri vastaavat kappaleiden kirjoittamisesta ja Sami kappaleiden sovitus- ja tuotantopuolesta. Yhtyeen kaikilla jäsenillä on vuosien musiikillinen tausta. 
The Giant Leapin musiikki sijoittuu melodisen rockin ja powerpopin välimaastoon sekoittaen eri tyylilajeja aina soulista countryyn. Yhtyeen syksyllä 2007 julkaistun esikoisalbumin kappaleet ovat syntyneet vuosien varrella.
Yhtyeen ensimmäinen single "All In My Head" jaettiin radioille toukokuun lopussa, ja se nousi kesällä 2007 radioiden yhdeksi soitetuimmista kappaleista. Elokuussa kappale oli parhaimmillaan Suomen toiseksi soitetuin kappale.
Yhtyeen toinen single "Somebody Else" jaettiin radioille 17.9.2007, ja kappaleeseen tehtiin myös musiikkivideo. 
Yhtyeen kaksi ensimmäistä singleä löytyvät 31. lokakuuta 2007 julkaistulta Another Day Rising -albumilta.  7. joulukuuta 2007 yhtye toimi Bryan Adamsin lämmittelijänä hänen Suomen-keikallaan. Yhtyeen laulaja Sebastian nähtiin keväällä 2010 luotsaamassa Helsingin kuoroa Nelosen Kuorosota-ohjelmassa.
Yhtyeen toinen albumi The Giant Leap ilmestyi 3.3.2010. Yhtye on tällä hetkellä keikkatauolla Sebastianin tehdessä juontokeikkoja. Sen lisäksi Sebastian tekee musiikkia nykyään myös Sebastian & The 4th Line Band -yhtyeen riveissä.


== Jäsenet ==
Petri J K Somer (Koskettimet ja laulu)
Sebastian Rejman (Laulu ja kitara)
Sami Lehto (Rummut)
Harri Ruotjoki (Basso)
Saku Mattila ( Kitara )


== Julkaisut ==


=== Albumit ===
Another Day Rising (2007)
The Giant Leap (2010)


=== Singlet ===
All In My Head (2007 – promo)
Somebody Else (2007 – promo)
Remember (2008 - promo)
Messing With My Mind (2008 - promo)
Beautiful goodbye (2009 - promo)
Best time of your life (2009 - promo)
Like The First Time (2010 - promo)


=== Musiikkivideot ===
Somebody Else (2007)
Remember (2008)
Beautiful goodbye (2009)


== Lähteet ==


== Aiheesta muualla ==
The Giant Leap:in virallinen sivusto[vanhentunut linkki]
The Giant Leap levy-yhtiö EMIn sivuilla