revision: 21570037
title: Ultimate Kylie
url: https://fi.wikipedia.org/wiki/Kylie_Minogue


---

Kylie Ann Minogue (s. 28. toukokuuta 1968 Melbourne) tunnettu myös pelkästään etunimellään Kylie, on australialais-brittiläinen laulaja, lauluntekijä ja näyttelijä. Hän aloitti uransa lapsinäyttelijänä Australian televisiossa ja saikin tunnustusta roolistaan Neighbours-saippuasarjassa jo ennen laulajan uran aloittamista vuonna 1987.
Hänen ensimmäinen singlensä ”The Loco-Motion” oli seitsemän viikkoa kärkisijalla Australian singlelistalla, ja siitä tulikin vuosikymmenen eniten myynyt levytys. Tämän vuoksi hän ajautui levyttämään tuottajakolmikko Stock, Aitken ja Watermanin kanssa. Hänen ensimmäinen albuminsa Kylie ja single ”I Should Be So Lucky” nousivat Britanniassa listan kärkeen. Minogue yritti päästä eroon naapurintytön imagostaan siirtymällä aikuisempaan tyyliin musiikissa ja imagossaan. Hänen singlensä otettiin vastaan hyvin, mutta neljän levyn jälkeen niiden myyntiluvut alkoivat laskea. Tämän seurauksena hän päätti yhteistyön Stockin, Aitkenin ja Watermanin kanssa vuonna 1992.
Hänen seuraava singlensä ”Confide in Me” nousi listojen kärkeen Australiassa ja oli hitti useassa Euroopan maassa vuonna 1994. Duetto ”Where the Wild Roses Grow” Nick Caven kanssa vuonna 1995 lisäsi hänen uskottavuuttaan artistina merkittävästi. Tämän jälkeen Kylie inspiroitui eri musiikkityyleistä ja artisteista, minkä seurauksena syntyi hänen seuraava levynsä Impossible Princess vuonna 1997. Albumi ei menestynyt odotetulla tavalla Euroopassa, mutta Australiassa se oli myyntitilastojen kärjessä.
Minogue palasi parrasvaloihin vuonna 2000 ”Spinning Around” -singlellään ja Light Years -levyllään. Hän esiintyi myös Sydneyn olympialaisten loppuseremonioissa. Uusissa musiikkivideoissa nähtiin seksuaalisesti provosoivampi ja flirttailevampi Kylie, ja hitit seurasivat toisiaan. Single ”Can’t Get You Out of My Head” saavutti ykkössijan yli 40 maassa, ja albumi Fever (2001) oli hitti monissa maissa, myös Yhdysvalloissa, missä Minogue oli aiemmin saanut vain vähän tunnustusta. Kylie aloitti konserttikiertueen, joka peruuntui puolessa välissä, kun hänellä todettiin rintasyöpä vuonna 2005. Leikkauksen ja hoitojen jälkeen hän jatkoi kiertuetta vuoden 2006 lopulla.
Kylie Minogue on myynyt maailmanlaajuisesti yli 80 miljoonaa levyä ja saavuttanut huomattavia musiikkipalkintoja. Hän on vaikuttanut Britanniassa, Japanissa, Australiassa ja Pohjois-Amerikassa 1980-luvulta asti. Hän on tehnyt useita menestyneitä konserttikiertueita ja saanut palkinnon (Australian vuoden viihdyttäjä) esiintymisistään. Vuonna 2007 hänelle myönnettiin Order of the British Empiren kunniajäsenyys Buckinghamin palatsissa, ja seuraavana vuonna hän sai Ordre des Arts et des Lettres -tunnustuksen Ranskan hallitukselta. Minogue vihittiin 27. lokakuuta 2011 Australian Recording Industry Associationin Hall of Famella.


== Elämäkerta ja ura ==


=== 1968–1986: varhainen elämä ja uran alku ===
Kylie Ann Minogue syntyi 28. toukokuuta 1968 Australian Melbournessa, vanhimpana lapsena Ronald Charles Minoguen, irlantilaista syntyperää olevan australialaisen kirjanpitäjän, ja brittiläisen Carol Ann Jonesin, entisen walesilaisen tanssijan, perheeseen. Hänen nuorempi sisarensa Dannii Minogue on poplaulaja, näyttelijä sekä tuomari ohjelmissa Australia’s Got Talent ja The X Factor. Hänen veljensä Brendan toimii uutisten kameramiehenä Australiassa. Minoguen perhe muutti usein kaupunginosasta toiseen; muutettuaan Surrey Hillsin esikaupunkialueelle Kylie Minogue aloitti opinnot paikallisessa Camberwell High Schoolissa.Minoguen sisaret aloittivat uransa lapsina Australian televisiossa. Yksitoistavuotiaasta lähtien Kylie esiintyi pienissä rooleissa saippuasarjoissa, kuten The Sullivans ja Skyways. Vuonna 1985 hänet valittiin yhteen sarjan The Henderson Kids päärooleista. Kiinnostuneena urasta musiikin parissa hän teki demon viikoittaiseen musiikkiohjelmaan Young Talent Time.selvennä Hänen siskonsa Dannii Minogue esiintyi ohjelmassa vakituisesti. Kylie valittiin saippuasarjaan Neighbours vuonna 1986, ja hän näytteli Charlene Mitchelliä, koulutyttöä, josta tuli huoltoaseman mekaanikko. Hänen suosionsa Australiassa todistettiin, kun hänestä tuli ensimmäinen henkilö, joka voitti neljä Logie-palkintoa samana vuonna.


=== 1987–1992: musiikkiuran alku ===
Hänen ensimmäinen singlensä ”The Loco-Motion” vietti seitsemän viikkoa ensimmäisellä sijalla Australian singlelistalla ja myi 200 000 kappaletta. Vuonna 1988 Minogue sai ARIA-palkinnon vuoden eniten myydystä singlestä. Sitten matkusti hän Englantiin työskentelemään lauluntekijä- ja levytuottajatrio Stock, Aitken ja Watermanin kanssa. He tiesivät hyvin vähän Kyliestä ja olivat jopa unohtaneet varautua tämän saapumiseen. Niinpä he kirjoittivat ”I Should Be So Lucky” -laulun sillä aikaa, kun Kylie odotti studion ulkopuolella. Kappale saavutti ensimmäisen sijan Britanniassa, Australiassa, Saksassa, Suomessa, Sveitsissä, Israelissa ja Hongkongissa. Hänen esikoisalbuminsa Kylie (1988) vietti yli vuoden albumilistalla Britanniassa ja useita viikkoja ykkössijalla. Albumi sai kultaa Yhdysvalloissa ja single ”The Loco-Motion” saavutti kolmannen sijan Billboard Hot 100 -listalla ja ensimmäisen sijan Kanadassa. ”It’s No Secret” julkaistiin vain Yhdysvalloissa, ja se saavutti 37. sijan alkuvuodesta 1989. ”Turn It into Love” julkaistiin singlenä Japanissa, ja se saavutti ensimmäisen sijan hittilistalla. Heinäkuussa 1988 ”Got to Be Certain” -kappaleesta tuli Minoguen kolmas peräkkäinen single, joka ylsi Australian singlelistan kärkeen. Myöhemmin samana vuonna hän lähti Neighbours-sarjasta keskittyäkseen musiikkiuraansa. Duetto Jason Donovanin kanssa ”Especially for You” myi lähes miljoona kappaletta Britanniassa alkuvuodesta 1989. Kylien toinen albumi Enjoy Yourself (1989) oli menestys Euroopassa, Uudessa-Seelannissa, Aasiassa ja Australiassa. Albumi sisälsi useita onnistuneita singlejä, kuten ”Hand on Your Heart”, joka saavutti ykkössijan Britanniassa. Kylie aloitti ensimmäisen kiertueensa nimeltään Enjoy Yourself Tour Euroopassa, Aasiassa ja Australiassa. Hänen ensimmäinen elokuvansa The Delinquents (1989) oli myyntimenestys Australiassa ja Britanniassa negatiivisista arvosteluista huolimatta.
Hänen albuminsa Rhythm of Love (1990) esitteli entistä kehittyneempää ja aikuisempaa dancemusiikkia. Kypsempää yleisöä kosiskeleva Minogue esiintyi ”Better the Devil You Know” -singlestä lähtien seksuaalisuudestaan tietoisena aikuisena. Hänen suhteensa Michael Hutchencen kanssa nähtiin myös osana muutosta. Singlet albumilta Rhythm of Love myivät hyvin Euroopassa ja Australiassa ja olivat suosittuja brittiläisissä yökerhoissa. Kappaleesta ”Shocked” tuli Minoguen kolmastoista peräkkäinen single Britannian Top 10 -listalla. Minogue esitti toukokuussa 1990 The Beatlesin kappaleen ”Help!” konsertissa Liverpoolissa. Yoko Ono ja Sean Lennon tarjosivat Minoguelle kiitoksensa hänen tuestaan, ja media kommentoi myönteisesti hänen suoritustaan. Hänen neljäs albuminsa Let’s Get to It (1991) saavutti viidennentoista sijan Britannian albumilistalla ja oli ensimmäinen hänen albumeistaan, joka ei päässyt Top 10 -listalle. Hänen neljästoista singlensä ”Word Is Out” oli myös ensimmäinen single, joka jäi puuttumaan Britannian Top 10 -listalta, vaikka myöhemmin singlet ”If You Were with Me Now” Keith Washingtonin kanssa ja ”Give Me Just a Little More Time” saavuttivat neljännen ja toisen sijan. Kylien ensimmäinen kokoelmalevy nimeltään Greatest Hits julkaistiin vuonna 1992 ja se saavutti ykkössijan Britanniassa ja kolmannen sijan Australiassa.


== Diskografia ==
Kylie  (1988)
Enjoy Yourself  (1989)
Rhythm of Love  (1990)
Let’s Get to It  (1991)
Kylie Minogue  (1994)
Impossible Princess  (1998)
Light Years  (2000)
Fever  (2001)
Body Language  (2003)
X  (2007)
Aphrodite  (2010)
Kiss Me Once  (2014)
Kylie Christmas  (2015)
Golden  (2018)
Disco  (2020)


== DVD-julkaisut ==
Live in Sydney  (2001)
Intimate and Live  (2002)
KylieFever2002: Live in Manchester  (2002)
Greatest Hits 1987-1992  (2002)
Body Language Live  (2004)
Ultimate Kylie  (2004)
Kylie Showgirl  (2005)
White Diamond / Showgirl: Homecoming  (2007)
Kylie Live: X2008  (2008)
Aphrodite Les Folies: Live in London  (2011)
Kylie Minogue Kiss Me Once - Live at The SSE Hydro  (2015)
Kylie - Golden - Live In Concert (2019)


== Kiertueet ==
Disco in Dream / The Hitman Roadshow (1989)
Enjoy Yourself Tour (1990)
Rhythm of Love Tour (1991)
Let’s Get to It Tour (1991)
Intimate and Live Tour (1998)
On a Night Like This Tour (2001)
KylieFever2002 Tour (2002)
Showgirl Tour (2005)
Showgirl Homecoming Tour (2006–07)
KYLIEX2008 (2008)
For You, For Me Tour (2008–09)
Aphrodite World Tour (2011)
Anti Tour (2012)
Kiss Me Once Tour (2014–15)
Golden Tour (2018-2019)


== Filmografia ==


=== Elokuvat ===


=== TV-sarjat ===


=== TV-ohjelmat ===


== Lähteet ==


== Kirjallisuutta ==
Baker, William & Minogue, Kylie: Kylie: La La La. (Kylie Minoguen elämäkerta).   , 2002.  ISBN 034073440X.    (englanniksi)
Brown, Tony; Kutner, Jon & Warwick, Neil: The Complete Book of the British Charts Singles and Albums.    , 2002.  ISBN 0711990751.    (englanniksi)
Smith, Sean: Kylie Confidential.    , 2002.  ISBN 1854794159.    (englanniksi)
Sutherland, Byrony & Ellis, Lucy: Kylie: Showgirl.    , 2002.  ISBN 9780711992948.    (englanniksi)
Copley, Paul: Marketing Communications Management: Concepts and Theories, Cases and Practices.    , 2004.  ISBN 9780750652940.    (englanniksi)


== Aiheesta muualla ==

Kylie Minoguen virallinen sivusto. (englanniksi)
Kylie Minogue Internet Movie Databasessa. (englanniksi)
Kylie Minogue Allmusicissa (englanniksi)