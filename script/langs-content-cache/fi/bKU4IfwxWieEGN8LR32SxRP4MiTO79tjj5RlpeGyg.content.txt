revision: 21378095
title: Alpes Cottiae
url: https://fi.wikipedia.org/wiki/Alpes_Cottiae


---

Alpes Cottiae (lat. Provincia Alpes Cottiae) oli Rooman valtakunnan provinssi, joka sijaitsi Alpeilla nykyisten Italian ja Ranskan rajaseudulla.


== Maantiede ==
Alpes Cottiaen provinssi oli yksi neljästä pienestä provinssista (muut olivat Alpes Graiae, Alpes maritimae ja Alpes Poeninae) jotka sijaitsivat Alpeilla nykyisten Ranskan ja Italian rajalla. Näistä Alpes Cottiae käsitti alueen siitä nimensä saaneilla Kottisilla Alpeilla. Provinssin hallinnollinen keskus oli Segusio (nykyinen Susa).


=== Kaupunkeja ===
Alpes Cottiaen roomalaisaikaisia kaupunkeja ja muita asutuksia olivat muun muassa:


== Historia ==
Alpes Cottiaen alue tuli Rooman valtaan vuonna 15–14 eaa. Sen hallitsijaksi jätettiin paikallinen ligurialaisten kuningas Cottius, josta alue on saanut nimensä. Cottius ja hänen poikansa Cottius II hallitsivat aluetta Rooman alaisina kuninkaina. Alueesta tehtiin Rooman provinssi Cottius II:n kuoleman jälkeen keisari Neron aikana vuonna 64/65. Provinssin tärkein tehtävä oli turvata Alppien läpi johtavien solien kautta kulkeva liikenne. Provinssien jaossa Alpes Cottiae luettiin keisarin provinsseihin. Provinssi oli olemassa tämän jälkeen koko Rooman myöhemmän historian ajan, ja näin muun muassa keisari Trajanuksen kauden lopussa vuonna 117 Rooman ollessa laajimmillaan.Vuosina 293–395 provinssi kuului Italian diokeesiin. Sen aluetta muutettiin niin, että se käsitti vain Alppien itäpuolta, mutta sitä laajennettiin muissa suunnissa. Siihen liitettiin muun muassa Ligurian alue. 300-luvulla provinssi kuului välillä Italia, Illyricum et African prefektuuriin ja välillä Italia et African prefektuuriin. Rooman valtakunnan jaon jälkeen vuodesta 395 provinssi oli osa Länsi-Roomaa ja kuului nyt Italia et African prefektuuriin ja Italia annonarian diokeesiin.
Tärkeimmät provinsseissa tapahtuneet muutokset alueella olivat:


== Lähteet ==