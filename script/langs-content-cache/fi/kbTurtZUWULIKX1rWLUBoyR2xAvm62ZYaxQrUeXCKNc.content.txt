revision: 21271965
title: "The Witcher \u2013 Noituri"
url: https://fi.wikipedia.org/wiki/The_Witcher_%E2%80%93_Noituri


---

The Witcher – Noituri (engl. The Witcher) on yhdysvaltalainen fantasiatelevisiosarja, jonka on luonut Lauren Schmidt Hissrich. Se pohjautuu Andrzej Sapkowskin kirjoittamaan Noituri-fantasiakirjasarjaan.Sarjan ensimmäinen kausi julkaistiin 20. joulukuuta 2019 Netflixissä. Toisen kauden tuotannosta ilmoitettiin 13. marraskuuta 2019. Se julkaistiin Netflixissä 17. joulukuuta 2021. Kolmas kausi vahvistettiin syyskuussa 2021.


== Juoni ==
Noiturin tarina seuraa hirviönmetsästäjää Geralt Rivialaista, joka yrittää löytää paikkaansa maailmassa, jossa ihmiset osoittautuvat hirviöitä pahemmiksi. Kohtalo ohjaa hänet lähemmäksi voimakasta noituutta ja nuorta prinsessaa.


== Kehitys ==
Kirjasarjan pohjalta suunniteltiin aluksi elokuvaa, mutta Netflixin Kelly Luegenbiehl vakuutti tuottajat pitempiaikaisen sarjan kannalle lähdemateriaalin määrään perustuen. Lauren Hissrichin mukaan sarjaan on kirjojen pohjalta materiaalia seitsemäksi kaudeksi.


== Näyttelijät ==


=== Päärooleissa ===


=== Sivurooleissa ===


== Jaksot ==


=== Ensimmäinen tuotantokausi (2019) ===


=== Toinen tuotantokausi (2021) ===


== Vastaanotto ==
Netflix ilmoitti tammikuussa 2020, että Noiturilla oli yli 76 miljoonaa katsojaa julkaisun ensimmäisen kuukauden aikana. Se oli myös Netflixin toiseksi katsotuin televisiosarja vuonna 2019. Toinen kausi nousi ilmestymisviikollaan Netflixin katsotuimmaksi sarjaksi. Sarjaa toistettiin ensimmäisen kolmen päivän aikana 142 miljoonaa tuntia.Rotten Tomatoes -sivustolla sarjan ensimmäisen tuotantokauden arvosteluista 68 prosenttia on positiivisia, perustuen 91 arvosteluun. Metacritic-sivustolla ensimmäisen tuotantokauden pistemäärä on 54/100 perustuen 17 arvosteluun. Toisen kauden osalta Rotten Tomatoesissa 49 arviosta positiivisia oli 94 prosenttia ja Metacriticissä pistemäärä oli 22 arvion perusteella 68/100.


== Lähteet ==


== Aiheesta muualla ==
The Witcher – Noituri Internet Movie Databasessa. (englanniksi)
The Witcher – Noituri Netflixissä