revision: 19530997
title: Dick Bruna
url: https://fi.wikipedia.org/wiki/Dick_Bruna


---

Dick Bruna (23. elokuuta 1927 Utrecht – 16. helmikuuta 2017 Utrecht) oli alankomaalainen kirjailija, kuvittaja ja graafinen suunnittelija.
Bruna aloitti piirtämisen vuonna 1940 ja lähti toisen maailmansodan jälkeen Lontooseen. Sieltä hän siirtyi vuoden kuluttua Pariisiin, jossa hän sai merkittäviä vaikutteita Pablo Picasson, Henri Matissen ja Georges Braquen kaltaisten nykytaiteilijoiden työstä. Brunan ensimmäinen kirja on vuodelta 1953; hänen kuvakirjojaan on kaikkiaan käännetty kymmenille eri kielille. 
Brunan tunnetuin luomus on kuvakirjoista ja televisiosta tuttu Milla-jänis (holl. Nijntje, engl. Miffy), jonka ensimmäisen version hän kehitti vuonna 1955. Hän on sekä kuvittanut että kirjoittanut Millasta kertovat kirjat. Bruna on lisäksi suunnitellut Georges Simenonin Maigret-kirjojen kansia.


== Lähteet ==