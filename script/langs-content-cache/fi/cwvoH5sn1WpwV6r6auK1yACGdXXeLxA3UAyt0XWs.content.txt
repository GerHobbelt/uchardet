revision: 20816708
title: Ari Mikkola
url: https://fi.wikipedia.org/wiki/Ari_Mikkola


---

Ari Mikkola (s. 12. elokuuta 1976 Riihimäki) on suomalainen pääsarjauransa lopettanut koripalloilija, joka on uransa jälkeen toiminut koripallovalmentajana sekä tuomarina.


== Ura ==
Mikkola aloitti pääsarjauransa kaudella 1993–1994 ja pelasi Forssan Koripojissa. Tämän jälkeen hän pelasi myös Högfors Teamissa sekä Lappeenrannan NMKY:ssä, jonka paidassa hän lopetti pääsarjauransa kaudella 2003–2004. Myöhemmin Mikkola pelasi vielä koripallon I-divisioonassa, jossa hän edusti Forssan Koripoikia.Pelaajauransa jälkeen Mikkola toimi Koripoikien toiminnanjohtajana ja apuvalmentajana. Huhtikuussa 2009 Mikkola nimettiin Forssan uudeksi päävalmentajaksi ja hän toimi tehtävässään syksyyn 2011 saakka, jolloin hän sai potkut saatuaan käräjäoikeudelta tuomion muun muassa pahoinpitelystä.Kaudella 2012–2013 Mikkola toimi Kauhajoen Karhun apuvalmentajana ja toukokuussa 2013 hänet nimitettiin Korihaiden päävalmentajaksi 1+2-vuotisella sopimuksella. Hänen sopimuksensa purettiin joulukuussa 2013 ja maaliskuussa 2014 hän siirtyi Karkkilan Urheilijoiden apuvalmentajaksi I-divisioona B:hen.


== Lähteet ==


== Aiheesta muualla ==
Korisliigan pelaajaprofiili (Arkistoitu – Internet Archive)