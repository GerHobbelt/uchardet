revision: 21385218
title: Ahvenkalat
url: https://fi.wikipedia.org/wiki/Ahvenkalat


---

Ahvenkalat (Perciformes) on viuhkaeväisten (Actinopterygii) luokkaan ja Neopterygii-alaluokkaan kuuluva kalalahko.
Ahvenkaloihin kuuluu 40 % kaikista kalalajeista, ja se on selkärankaisten luokittelun suurin lahko. Ahvenkaloja tunnetaan yli 6 000 lajia. Ne jaetaan 18 alalahkoon ja nämä edelleen yli 150 heimoon.Useimmat ahvenkalat elävät merien rannikkovesissä, mutta noin 2 000 lajia on makean veden kaloja, ja toiset 2 000 lajia elää ainakin jossain elämänsä vaiheessa makeassa vedessä.Tähän lahkoon kuuluvat monet merkittävät ruokakalat, kuten tonnikalat, makrillit, miekkakalat ja ahvenet. Monet lajit ovat suosittuja akvaariokaloja.
Suomen kalastosta ahvenkaloihin kuuluvat ahven, kiiski, kuha, elaska, teisti, kivinilkka, tokot sekä pikku- ja isotuulenkala.Useimmat ahvenkalat ovat pituudeltaan 30 ja 250 cm:n väliltä. Pienimmät lajit ovat alle 1,5 cm pituisia, kuten Filippiineillä elävä kääpiötokko, ja suurimmat yli kolmemetrisiä. Tonnikala ja mustamarliini voivat painaa jopa 650–700 kg.Ahvenkaloja tavataan kaikkialla maailmassa. Koralliriutoilla elää lukuisia värikkäitä ahvenkalalajeja. Antarktiksen kaloista 75 % kuuluu  jääkaloihin tai muihin ahvenkaloihin. Makeanveden ahvenkaloihin kuuluvia kirjoahvenia tavataan Intiassa, Afrikassa, Etelä-Amerikassa ja osissa Pohjois-Amerikkaa. Aurinkoahvenia ja ahvenia esiintyy Pohjois-Amerikassa ja Euroopassa.


== Lähteet ==
Order Summary for  Perciformes (peilipalvelin) FishBase. Froese, R. & Pauly, D. (toim.). (englanniksi)
Taksonomiassa käytetty Integrated Taxonomic Information Systemin ylläpitämää sivua
Taksonomisten tasojen suomennokset perustuvat Mikko Haaramon sivuihin.


=== Viitteet ===