revision: 20485914
title: Alphabet
url: https://fi.wikipedia.org/wiki/Alphabet


---

Alphabet on vuonna 2015 perustettu konglomeraatti (monialakonserni), joka hallinnoi Googlea ja muita aikaisemmin Googlen alaisuudessa toimineita yrityksiä. Alphabetin perustivat Googlen perustajat Larry Page ja Sergei Brin, ja sen päämaja sijaitsee Kaliforniassa. Yrityksen alaisuudessa toimivat Jigsaw-ajatushautomo, bioteknologiayhtiöt Verily ja Calico sekä älykotijärjestelmiin keskittyvä Nest Labs.Yrityksen liikevaihto oli vuonna 2016 noin 89 miljardia dollaria eli 79 miljardia euroa, ja sillä oli samana vuonna 72 000 kokoaikaista työntekijää.

Alphabetin toimitusjohtajaksi siirtyneen Pagen tilalle Googlen johtoon nimitettiin Sundar Pichai. Googlen osakkeet siirrettiin Alphabetin alaisuuteen ja ne käyttävät lyhenteitä GOOG ja GOOGL eri pörsseissä.
Alphabetin perustamisen pontimena oli muun muassa, se että Google oli kasvanut pelkästä internethakukoneesta muille osa-alueelle, kuten tuotekehitysyksikkö X Labsin (aiemmin Google X) kehittämiin itseohjautuviin autoihin ja Capital & Venturesin kasvuyrityssijoituksiin.2. helmikuuta 2016 Alphabet nousi osakkeiden yhteenlasketun pörssiarvon perusteella joksikin aikaa maailman arvokkaimmaksi yhtiöksi, kun sen markkina-arvo oli 543 miljardia Yhdysvaltain dollaria. Ennen sitä ykkössijaa piti hallussaan Apple. Talousjulkaisu Forbesin maailman suurimpien julkisesti noteerattujen yritysten Forbes Global 2000 -listalla, joka on muodostettu neljän osatekijän pohjalta toukokuussa 2016, Alphabet oli sijalla 27. ollen samalla Yhdysvaltain 12. suurin pörssiyritys Microsoftin jälkeen. Tällä listalla Apple arvioitiin Yhdysvaltain 4. (ja maailman 8.) suurimmaksi yritykseksi. Tässä vaiheessa myös Applen pörssiarvo oli jälleen Alphabetiä korkeampi.Vuoden 2019 joulukuussa Larry Page vetäytyi pois Alphabetin toimitusjohtajan paikalta. Vapautuneelle toimitusjohtajan paikalle siirtyi Googlella työskentelevä Sundar Pichain.Tammikuussa 2020 Alphabetista tuli neljäs yhdysvaltalainen yritys, jonka markkina-arvo on ylittänyt biljoonan dollarin rajan.


== Lähteet ==


== Aiheesta muualla ==
 Kuvia tai muita tiedostoja aiheesta Alphabet Wikimedia CommonsissaVirallinen kotisivu (englanniksi)