revision: 21524010
title: Erika Fisch
url: https://fi.wikipedia.org/wiki/Erika_Fisch


---

Erika Fisch (myöh. Claus, 29. huhtikuuta 1934 Hannover – 9. marraskuuta 2021 Hannover) oli saksalainen pikajuoksija, pika-aitajuoksija ja pituushyppääjä.
Jaetun Saksan aikana Länsi-Saksaa edustanut Fisch saavutti Belgradin EM-kilpailuissa 1962 hopeaa Länsi-Saksan pikaviestijoukkueessa ja jaetun pronssisijan 80 metrin aitajuoksussa. Pituushypyssä hän sijoittui EM-kilpailuissa neljänneksi vuonna 1954 ja 12:nneksi vuonna 1958. Melbournen kesäolympialaisissa 1956 Fisch oli pituushypyssä neljäs. Hän ei pystynyt loukkaantumisen vuoksi kilpailemaan Melbournen pikaviestissä, missä muutama kuukausi ennen olympialaisia maailmanennätyksen juossut Saksojen yhteisjoukkue olisi ollut hänen vahvistamanaan ennakkosuosikkien joukossa. Saksan mestaruuksia Fisch voitti kaksinumeroisen määrän. Hän kuoli Hannoverissa 87-vuotiaana 9. marraskuuta 2021.


== Lähteet ==
Erika Fisch Olympedia.    (englanniksi)


=== Viitteet ===


== Aiheesta muualla ==
Erika Fisch Kansainvälinen olympiakomitea.    (englanniksi)