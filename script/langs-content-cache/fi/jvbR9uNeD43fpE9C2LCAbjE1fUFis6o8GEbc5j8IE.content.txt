revision: 19570848
title: Amazon Echo
url: https://fi.wikipedia.org/wiki/Amazon_Echo


---

Amazon Echo on Amazon.comin kehittämä puheohjauksella toimiva kaiutin, joka käyttää Amazon.comin omaa Alexa-teköälyä. Echon avulla voi soittaa musiikkia, ohjata älykodin laitteita ja tilata Amazon.comista tuotteita. Laitevalmistajat voivat tehdä sovellusrajapinnan avulla sovelluksia, jotka toimivat yhdessä Echon kanssa. Echo tuli laajalti myyntiin Yhdysvalloissa 2015 ja Saksassa sekä Isossa-Britanniassa 2016. Echo kehitettiin aluksi vain Amazon Prime -palvelun asiakkaiden musiikin kuuntelua varten, mutta se nousi nopeasti suosituksi. Menestyksen myötä Amazon Echosta julkaistiin monia muita versioita, kuten kosketusnäytöllä varustettu Amazon Echo Show ja alkuperäistä Echoa pienempi Amazon Echo Dot.


== Yksityisyys ==
Amazon Echon käyttämälle Alexa-tekoälylle lähetetyt käskyt lähetetään prosessoitavaksi Amazonin palvelimille, josta oikea vastaus lähetetään takaisin. Kun puheentunnistus on käynnistetty sanomalla ”Alexa”, Echon käyttäjän ja Alexan väliset keskustelut tallennetaan Amazonin palvelimille. Amazonin mukaan puheentunnistusta käyttävässä Echossa näkyy merkkivalo.Amazon Echossa on automaattisesti päällä Amazon.comista tilauksia tekevä ominaisuus, vaikka Echo ei kykene tunnistamaan oikeaa omistajaansa. Vuoden 2017 alussa 6-vuotias tyttö osti vahingossa puheohjauksella itselleen 170 euron arvoisen nukkekodin. Myöhemmin uutisankkuri kertoi tapauksesta ja aiheutti lisää vahinkotilauksia.


== Lähteet ==


== Aiheesta muualla ==
 Kuvia tai muita tiedostoja aiheesta Amazon Echo Wikimedia CommonsissaVerkkosivut (englanniksi)