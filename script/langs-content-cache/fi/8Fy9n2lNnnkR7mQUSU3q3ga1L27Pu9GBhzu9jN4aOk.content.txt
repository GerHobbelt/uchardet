revision: 18531344
title: Paul Steiner
url: https://fi.wikipedia.org/wiki/Paul_Steiner


---

Paul Steiner (s. 23. tammikuuta 1957 Waldbrunn, Länsi-Saksa) on saksalainen jalkapalloilija. Hän oli pelipaikaltaan puolustaja. Steiner voitti maailmanmestaruuden vuoden 1990 MM-kisoissa.
Paul Steiner pelasi koko uransa Saksassa. Hän aloitti 2. Bundesligassa vuonna 1975 SV Waldhof Mannheimin joukkueessa. Bundesligaan Steiner nousi vuonna 1979, kun hän siirtyi MSV Duisburgiin. Kahden MSV vuoden jälkeen Steiner siirtyi 1. FC Kölniin, jossa pelasi suurimman osan urastaan aina vuoteen 1991 asti. FC Köln oli Steinerin aikana kolmesti Bundesligassa toinen ja vuonna 1983 se voitti Saksan Cupin. Vuonna 1986 FC Köln pääsi UEFA Cupin loppuotteluun, mutta siellä tuli tappio.
Steiner pelasi Saksan jalkapallomaajoukkueessa vain yhden ottelun ja silloinkin hän tuli vaihdosta kentälle. Hän pelasi Tanskaa vastaan Saksan viimeisessä harjoitusmaaottelussa ennen vuoden 1990 MM-kisoja ja onnistui saamaan paikan MM-kisajoukkueessa. Steiner oli tuolloin 33-vuotias, joka on varsin korkea ikä debytoida maajoukkueessa. Steiner voitti maailmanmestaruuden vaikka ei pelannut kisoissa minuuttiakaan.
Pelaajauran jälkeen Steiner on toiminut FC Kölnin arkkivihollisen Bayer Leverkusenin pelaajatarkkailijana.


== Seurat ==
1975–1979 SV Waldhof Mannheim (2. Bundesliga)
1979–1981 MSV Duisburg (Bundesliga)
1981–1991 1. FC Köln (Bundesliga)


== Saavutukset ==
Maailmanmestaruus 1990
UEFA Cupin hopea 1986
Saksan Cup 1983


== Lähteet ==


== Aiheesta muualla ==
Fussballdaten