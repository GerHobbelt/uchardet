revision: 20999338
title: Deontay Wilder
url: https://fi.wikipedia.org/wiki/Deontay_Wilder


---

Deontay Leshun Wilder (s. 22. lokakuuta 1985 Tuscaloosa, Alabama) on yhdysvaltalainen raskaansarjan ammattilaisnyrkkeilijä.
Wilder voitti 17. tammikuuta 2015 WBC-liiton MM-titteliottelussa kanadalaisen Bermane Stivernen yksimielisellä pistevoitolla. Hänestä tuli ensimmäinen yhdysvaltalainen raskaan sarjan maailmanmestari sitten Shannon Briggsin, joka menetti tittelinsä kesäkuussa 2007.Stiverne-ottelu oli myös Wilderin vuonna 2008 alkaneen ammattilaisuran ensimmäinen ottelu, joka ei päättynyt keskeytykseen. Kaikki aiemmat 32 ammattilaisotteluaan hän oli voittanut jo ennen tuomariston päätöstä.
Wilder puolusti mestaruuttaan 1. joulukuuta 2018 Los Angelesissa Tyson Furya vastaan ja ottelu päättyi ratkaisemattomaan, jolla tuomiolla Wilder säilytti mestaruutensa. Tuomarien pisteet olivat 115–111, 110–114 ja 113–113. Wilder löi ottelun aikana Furyn kahdesti lattiaan. Wilderin ja Furyn ottelivat uudelleen 22. helmikuuta 2020 ja 9. lokakuuta 2021. Fury voitti molemmat ottelut ja WBC-liiton maailmanmestarin tittelin.
Wilderin amatööriuran suurin saavutus oli olympiapronssi Pekingin olympialaisissa 2008. Wilder on kertonut nuorempana ihailleensa Muhammad Alia ja Thomas Hearnsia.Wilder pidätettiin 14. kesäkuuta 2017 marihuanan hallussapidosta Tuscaloosassa Yhdysvalloissa.Wilderin voitti 15. lokakuuta 2022 Barclay Centerissä New Yorkissa suomalaisen Robert Heleniuksen 12-eräiseksi suunnitellun ottelun ensimmäisessä erässä tyrmäyksellä ajassa 2.57.


== Ammattilaisnyrkkeilytilasto ==


== Lähteet ==