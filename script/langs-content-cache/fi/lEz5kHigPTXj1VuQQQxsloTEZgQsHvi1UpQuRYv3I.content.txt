revision: 17825270
title: HMS Agincourt (1865)
url: https://fi.wikipedia.org/wiki/HMS_Agincourt_(1865)


---

HMS Agincourt oli Britannian kuninkaallisen laivaston 1860-luvulla valmistettu Minotaur-luokan panssarifregatti. Täystakiloitu ja valurautapanssaroitu alus valmistui 1867 ja se romutettiin 1960.


== Valmistus ==
Alus tilattiin Laird, Son and Companyltä Birkenheadistä nimellä HMS Captain. Alus kuitenkin nimettiin jo ennen vesillelaskua HMS Agincourtiksi. Köli laskettiin 30. lokakuuta 1861 ja alus laskettiin vesille 27. maaliskuuta 1865. Alus valmistui 1. kesäkuuta 1867 ja se otettiin palvelukseen kesäkuussa 1868.


== Palvelus ==
Palvelukseenoton jälkeen alus hinasi 23. kesäkuuta 1869 Noresta HMS Northumberlandin kanssa kelluvan telakan Madeiralle, josta HMS Warrior ja HMS Black Prince hinaisivat telakan edelleen Bermudalle. Aluksen tykkikannelle lastattiin 500 tonnia säkitettyä hiiltä normaalien hiilivarastojen lisäksi. Hinaus Madeiralle vei yksitoista päivää ja tehtävän suoritettuaan alus sijoitettiin Kanaalin laivaston varakomentajan lippulaivaksi, kunnes se siirrettiin telakalle vuonna 1873.Alus ajoi karille 1871 Pearl Rockissa lähellä Gibraltaria johtaessaan länteen purjehtineen osaston rannan puoleista jonoa. Se ajoi karille navigointiupseerin jätettyä laskuveden huomiotta. Seuraavana jonossa ollut Warrior lähes törmäsi alukseen, mutta sen onnistui viime hetkellä väistää. Karilla ollutta alusta kevennettiin poistamalla aluksen tykit ja heittämällä mereen suuri osa hiilestä. Neljä päivää myöhemmin HMS Hercules hinasi aluksen irti karilta. Seuraavana yönä noussut myrsky olisi upottanut karilla olleen aluksen. Aluksen päällikkö ja ensimmäinen upseeri menettivät virkansa ja alus siirrettiin Devonportin telakalle korjattavaksi.Laivaston lippulaivan HMS Minotaurin siirtyessä telakalle vuonna 1873 Agincourtista tuli Kanaalin laivaston lippulaiva amiraali Hornbyn siirrettyä lippunsa alukselle. Minotaurin palatessa telakalta vuonna 1875 lippulaivaksi, jolloin Agincourt palasi varakomentajan lippulaivaksi.


== Lähteet ==

Gardiner, Robert (toim.): Conway's All the World's Fighting Ships 1860–1905.   Lontoo, Englanti: Conway Maritime Press, 2002. ISBN 0-85177-133-5.     (englanniksi)
Winfield, Rif: British Warships in the Age of Sail 1817-1863 - Design, Construction, Careers and Fates.   Barnsley: Seaforth Publishing, 2014. ISBN 978-1-84832-169-4.     (englanniksi)
Ballard, G. A.: The Black Battlefleet.   Annapolis: Naval Institute Press, 1980. ISBN 0-87021-924-3.     (englanniksi)


=== Viitteet ===