revision: 20608249
title: Sue Bird
url: https://fi.wikipedia.org/wiki/Sue_Bird


---

Suzanne Brigit Bird (s. 16. lokakuuta 1980 Syosset) on yhdysvaltalainen koripalloilija, joka on voittanut neljä olympiakultaa ja kolme maailmanmestaruutta. Hän edustaa nykyisin Seattle Stormia.


== Ura ==
Bird pelasi yliopistokoripalloa Connecticutin yliopistossa. Viimeisenä yliopistokautenaan hän oli maansa paras pelaaja vapaaheitoissa ja toiseksi paras kolmen pisteen heitoissa. Bird ilmoittautui WNBA:n vuoden 2002 varaustilaisuuteen, jossa Seattle Storm varasi hänet tilaisuuden ensimmäisenä pelaajana. Ensimmäisenä WNBA-kautenaan Bird teki 14,4 pistettä ja antoi 6,0 syöttöä ottelua kohden. Ensimmäisen WNBA-mestaruutensa hän voitti kaudella 2004, jolloin Storm voitti finaaleissa Connecticut Sunin. Vuonna 2006 Bird valittiin liigan vuosikymmenen kymmenen parhaimman pelaajan joukkoon. Toisen WNBA-mestaruutensa Bird voitti kaudella 2010 ja kolmannen mestaruutensa kaudella 2018. Lokakuussa 2020 Bird voitti jo neljännen WNBA-mestaruutensa, ja hänestä tuli samalla ainoa WNBA-pelaaja, joka on voittanut mestaruuden kolmella eri vuosikymmenellä. Heinäkuussa 2018 Bird pelasi 500. runkosarjaottelunsa WNBA:ssa ja nousi liigan pelattujen otteluiden tilaston kärkeen.Ulkomailla Bird on edustanut WNBA-kauden ulkopuolella Dynamo Moskovaa ja Spartak Moskovaa. Spartakissa Bird on voittanut neljä Euroliiga-mestaruutta.Yhdysvaltain maajoukkueen pelaajana Bird on voittanut olympiakultaa Ateenassa 2004, Pekingissä 2008, Lontoossa 2012 ja Rio de Janeirossa 2016. Maailmanmestaruuden hän on voittanut Kiinassa 2002, Tšekissä 2010, Turkissa 2014 ja Espanjassa 2018. Brasilian MM-kilpailuissa 2006 hän sai pronssia.


== Lähteet ==


== Aiheesta muualla ==

WNBA:n pelaajaprofiili (englanniksi)
FIBA Europen pelaajaprofiili (englanniksi)