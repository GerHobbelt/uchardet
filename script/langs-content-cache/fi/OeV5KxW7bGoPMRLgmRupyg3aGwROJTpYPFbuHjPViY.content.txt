revision: 21023519
title: Technology
url: https://fi.wikipedia.org/wiki/TCL_Technology


---

TCL Technology (kiin. TCL科技) on kiinalainen monikansallinen elektroniikkayhtiö. Se valmistaa televisioita, puhelimia, jääkaappeja, pesukoneita ja ilmastointikoneita. Vuonna 2010 TCL oli maailman 25. suurin kulutuselektroniikan valmistaja. Vuonna 2013 yhtiö oli markkinaosuuksilla mitattuna maailman kolmanneksi suurin televisiovastaanottimien valmistaja.
TCL on etenkin älypuhelimissa erikoistunut lisenssien hyödyntämiseen eli tuotteiden valmistamisen muiden yhtiöiden omistamilla tavaramerkeillä. Se valmistaa ja markkinoi puhelimia paitsi omalla TCL-merkillään, myös ainakin nimillä BlackBerry, Palm, Thomson ja Alcatel Televisioita ja muuta kulutuselektroniikkaa se on myynyt ainakin merkeillä Schneider ja Dual ostettuaan vuonna 2002 oikeuksia ja tehtaita saksalaisen Schneider Electronics AG:n konkurssipesältä (eri yhtiö kuin ranskalainen Schneider Electric).


== Lähteet ==


== Aiheesta muualla ==
 Kuvia tai muita tiedostoja aiheesta TCL Technology Wikimedia CommonsissaVerkkosivut