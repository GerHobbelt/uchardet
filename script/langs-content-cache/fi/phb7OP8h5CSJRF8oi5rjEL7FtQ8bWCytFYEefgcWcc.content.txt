revision: 21053262
title: Loperamidi
url: https://fi.wikipedia.org/wiki/Loperamidi


---

Loperamidi on heikko opioidi, jota käytetään ripulilääkkenä. Loperamidi kehitettiin vuonna 1969 belgialaisen Janssen-Cilag lääkeyhtymän innovoimana, sekä hyväksyttiin lääkevalmisteeksi 1975. Sen tunnetuimpia valmistenimiä lienee Imodium. Suomessa loperamidia myydään valmistenimillä Imocur, Imodium, Lopacut, Loperamide ja Lopex sekä dimetikonin kanssa yhdistelmävalmisteena nimellä Imodium Plus. Lääke otetaan suun kautta tablettina tai sol-tab -tyyppisenä resoriblettina, joka liukenee suussa. Se tarkoittaa, että lääkkeen voi ottaa silloin ilman vettä. Vaikuttavaa ainetta on 2 mg tablettia/resoriblettiä kohden. 
Lääkettä käytetään eri syistä aiheutuneen akuutin ripulin hoitoon. Veriset ulosteet kuten punataudissa on este käytölle.
Mm. Ruotsissa ja Yhdysvalloissa on raportoitu loperamidin väärinkäytöstä ja yliannosteluun liittyvistä kuolemantapauksista. Lääkkeen huomattava yliannostus saattaa haitata vakavasti sydämen toimintaa. Joulukuuhun 2017 mennessä Suomen Lääkealan turvallisuus- ja kehittämiskeskus Fimealle oli raportoitu vain yhdestä ripulilääkkeiden väärinkäytöstä, johon ei kuitenkaan liittynyt myrkytystä.


== Lähteet ==


== Aiheesta muualla ==
PubChem: Loperamide (englanniksi)
Human Metabolome Database (HMDB): Loperamide (englanniksi)
DrugBank: Loperamide (englanniksi)
Kyoto Encyclopedia of Genes and Genomes (KEGG): Loperamide (englanniksi)