revision: 21464744
title: "Luettelo Bonesin henkil\xF6ist\xE4"
url: https://fi.wikipedia.org/wiki/Luettelo_Bonesin_henkil%C3%B6ist%C3%A4


---

Tämä on luettelo televisiosarjan Bones henkilöistä.


== Päähenkilöt ==

Seuraavat henkilöt ovat sisältyneet sarjan alkuteksteihin.

Temperance Brennan/Joy Keenan (Emily Deschanel)Tri Temperance Brennan työskentelee oikeusantropologina Jeffersonian instituutissa Washington, D.C.:ssä ja toimii samalla kirjailijana. Brennan sai lempinimen "Bones" FBI:n erikoisagentti Seeley Boothilta, joka työskentelee yhdessä Brennanin kanssa FBI:n ihmisjäänteitä koskevissa tutkimuksissa. Vaikka hän onkin ekspertti kentällä, hän kärsii sosiaalisten taitojen puutteesta eikä tiedä populaarikulttuurista juuri mitään. Brennanin vanhemmat jättivät Brennanin ja tämän veljen, Russin, Brennanin ollessa 15-vuotias. Brennan ajattelee olevansa erittäin rationaalinen ja ei voi sietää spekulaatiota tiedettä tai tutkimusta tehtäessä. Brennan on naimisissa Boothin kanssa ja heillä on kaksi yhteistä lasta, tytär Christine ja poika Hank. Viimeisellä kaudella Brennan menettää hetkeksi älykkyytensä räjähdyksen seurauksena. Brennanin isä myös kuolee ampumahaavoihin.
Neljännen tuotantokauden lopussa Boothin ollessa koomassa hänet kuvattiin yökerhon omistajana ja Boothin vaimona. Sarjan hitchcockmaista murhamysteeriä muistuttavassa 200. jaksossa hänet kuvataan poliisina, joka ratkoo jalokiviin liittyvää murhamysteeriä.

Seeley Booth (David Boreanaz)Erikoisagentti Seeley Booth on entinen armeijan tarkka-ampuja, joka on nykyisin töissä FBI:llä. Hän konsultoi usein Tri Brennania ja tämän tutkijaryhmää tutkinnoissaan, mutta perustuu humaanimmasta ja ihmissuhdekeskeisemmästä lähestymisestä kuin Tri Brennanin kovasta, objektiivisesta ja analyyttisesta lähestymistavasta. Hänen on näytetty olevan maailmaa kokenut ja helposti lähestyttävä ihminen. Boothilla on poika Parker ex-tyttöystävänsä Rebeccan kanssa. Neljännellä kaudella paljastettiin, että Boothilla on aivokasvain, joka aiheuttaa hallusinaatioita. Booth joutuu leikkaukseen, mutta selviää siitä ja palaa töihin viidennellä kaudella. Booth on parantuva peliriippuivainen. Hän on naimisissa Brennanin kanssa ja heillä on kaksi yhteistä lasta, tytär Christine ja poika Hank. 
Peiteoperaatiossa Booth joutuu pelaamaan, ja tästä alkaa taas uhkapelikierre. Booth pelaa salaa Brennanilta ja jää kiinni, kun heidän kotinsa oven taakse tulee korsto vaatimaan 30 000 dollarin velkaa.
Ollessaan neljännen tuotantokauden lopussa koomassa hänet kuvattiin yökerhon omistajana ja Brennanin aviomiehenä. Sarjan hitchcockmaista murhamysteeriä muistuttavassa 200. jaksossa hänet kuvataan jalokivivarkaana, jota syytetään murhasta jota ei tehnyt.

Angela Montenegro (Michaela Conlin)Angela Pearly Gates Hodgins-Montenegro, syntymänimeltään Pookie Noodlin Gibbons, työskentelee poliisipiirtäjänä Jeffersonian instituutissa ja on Tri Brennanin paras ystävä. Angela on Tri Brennanin työryhmän spesialisti, joka osaa luoda hologrammi kuvia kolmiulotteisella ohjelmallaan (The Angelator) stimuloimaan rikoksen tapahtumia. Angela on avoin, ystävällinen ja välittävä, ja yrittää saada Tri Brennanin alituisesti ulos laboratoriosta. Jaksossa "The Man in the Fallout Shelter" paljastettiin, että Angelan isä on Billy Gibbons, ZZ Top-bändin jäsen. Hän on naimisissa Hodginsin kanssa, ja heillä on Michael-niminen poika. Ennen avioliittoaan Angela vietti estotonta ja villiä elämää. Angela on biseksuaali. Viimeisellä kaudella Angela on jälleen raskaana.
Neljännen tuotantokauden lopussa Boothin ollessa koomassa Angela kuvattiin tarjoilijana. Sarjan hitchcockmaista murhamysteeriä muistuttavassa 200. jaksossa hänet kuvataan Los Angelesin poliisilaitoksella työskentelevänä sihteerinä. 

Jack Hodgins (T. J. Thyne)Tri Jack hodgins on hyönteistutkija, mutta on ekspertti myös itiöissä ja mineraaleissa. Hodginsin harrastuksena ovat kuitenkin salaliittoteoriat. Hän on yksi ryhmän normaaleimmista ihmisistä ja auttaakin Zackia olemaan normaalisti sosiaalinen. Hodginsin perhe on erittäin rikas, ja hän toivookin, että hänen nykyinen työarvonsa pysyisikin salassa perheeltä, kuten myös hänen omaisuutensa työyhteisöltä. Hän on naimisissa Angelan kanssa, ja heillä on Michael-niminen poika. Yhdennentoista tuotantokauden jaksossa The Doom in the Boom Hodgins halvaantuu räjähdyksen jälkiseurauksena. Hodginsista tulee erittäin kylmä ja ilkeä Angelaa kohtaa halvaantumisensa jälkeen.
Neljännen kauden lopussa Boothin ollessa koomassa Hodgins kuvataan mysteerikirjailijana. Sarjan hitchcockmaista murhamysteeriä muistuttavassa 200. jaksossa hänet kuvataan luonnonhistoriallisen museon dinosauruksiin erikoistuneena tutkijana, joka auttaa ratkaisemaan murhan luiden avulla.

Zack Addy (Eric Millegan) (Päähenkilönä: Kaudet 1–3, vierailevana: Kausi 4—)Tri Zack Addy esiteltiin Tri Brennanin oppilaana ja assistenttina Jeffersonian instituutissa sarjan alussa. Toisella kaudella hän saa tohtorin arvonsa oikeusantropologiasta ja täten hänestä tulee virallisesti antropologi. Zack on kaikista Brennanin työryhmässä työskentelevistä tutkijoista lähimpänä stereotyyppistä nörttiä. Vaikka Zack onkin hyvää tarkoittava, auttavainen ja ystävällinen, hän on usein hukassa tilanteissa joissa tarvitaan sosiaalista vuorovaikutusta ja intuitiota. Howard Eppsin kuolemaan johtaneiden tapahtumien aikana Zack lähes kuoli poistaessaan vahingossa painesensorin joka oli johdettu Caroline Eppsin päättömässä ruumiissa olleeseen pommiin. Zack on äärimmäisen viisas; jaksossa 11 sanottiin, että hänen Äo:nsa on merkittävästi 163 yläpuolella (joka on jo neron tasoa). Hän on myös Hodginsin paras ystävä ja asuukin tämän autotallin yläpuolella. Myöhemmin sarjassa näytetään Zackin olleen "Gormagonin" rikoskumppani ja häntä syytettiin murhasta. Niinpä hänet viedään psykiatriselle osastolle. Zack tunnusti Sweetsille ettei tappanut ketään, vaan kertoi Gormagonille missä mies, joka piti tappaa on. Sweets halusi kertoa muille, mutta Zack ei antanut. Viimeisellä kaudella Zack vapautetaan murhasyytteistä. 
Neljännen kauden lopussa Boothin ollessa koomassa Zack kuvattiin Brennanin assistenttina.

Daniel Goodman (Jonathan Adams) (Kausi 1)Tri Daniel Goodman on entinen arkeologi ja Jeffersonian instituutin johtaja. Hän on rakastava aviomies ja isä viisivuotiaille kaksostytöilleen. Hänen työtapansa johtivat Hodginsin pitämään häntä yksinkertaisena ihmisenä, jolta puuttuvat puhtaan tieteilijän kyvyt, vaikka kaksikon välit lämpenivätkin ystävämieliseksi kisailuksi ensimmäisen kauden lopussa. Jaksossa 23 Tri Goodmanin sanotaan olevan sapattilomalla.

Camille Saroyan (Tamara Taylor) (Kausi 2—)Tri Camille Saroyan, tuttavallisesti Cam, on rikostieteellisen osaston päällikkö Jeffersonian instituutissa. Camille esiteltiin toisen tuotantokauden ensimmäisessä jaksossa Tri Goodmanin palkattua hänet Tri Brennanin ollessa lomalla. Camille syntyi Bronxissa ja hän toimi New Yorkissa ennen virkaansa Jeffersoniassa. Toisen tuotantokauden alussa hänellä ja Tri Brennanilla oli vaikeuksia työskennellä yhdessä erilaisten työtapojen vuoksi. Tri Saroyan ja Booth seurustelivat ennen kuin Tri Saroyan liittyi Jeffersonian instituuttiin. Parin suhde oli alkaa uudelleen kunnes Tri Saroyan lähes kuoli sarjamurhaaja Howard Eppsin myrkytettyä hänet ja Boothin tajutessa kaikkien itsensä lähellä olevien joutuvan vaaraan. Camillella on adoptiotytär Michelle ja hän seurustelee harjoittelija Arastoo Vazirin kanssa. Yhdeksännellä tuotantokaudella Camillen opiskeluaikainen huonetoverinsa varastaa hänen identiteettinsä. Myöhemmin Camille tapailee Angelan mentoria. Viimeisellä kaudella Camille menee Arastoon kanssa naimisiin ja he adoptoivat kolme poikaa.
Neljännen kauden lopussa Boothin ollessa koomassa Camille kuvataan poliisina, jonka pari on Jared Booth. Sarjan hitchcockmaista murhamysteeriä muistuttavassa 200. jaksossa hänet kuvataan palvelijaksi tekeytyneeksi huijariksi ja jalokivivarkaaksi, joka murhasi työllistäjänsä.

Lance Sweets (John Francis Daley) (Kausi 3—10)Tri Sweets on psykologi, jonka Booth ja Brennan palkkasivat FBI:n huomattua heidän välistensä konfliktien vaikuttavan työsuhteeseen. Sweets on myös koulutettu profiloija ja hänelle jopa tylsä laboratoriotyö on mielenkiintoista ja jännittävää. Hän alkaakin auttaa Boothia ja Brennania myös rikosten selvittämisessä. Hän on kirjoittanut kirjan Boothin ja Brennanin suhteen kehittymisestä. Neljännellä kaudella Sweets alkaa tapailla Jeffersonianin harjoittelija Daisy Wickiä, joka synnyttää Sweetsin kuoltua Seeley-pojan. Sweets kuolee kymmenennen tuotantokauden ensimmäisessä jaksossa.
Neljännen kauden lopussa Boothin ollessa koomassa, Lance kuvataan baarimikkona. Vastauksena kysymykseen miksi ihmiset kertovat hänelle asioita, hän vastaa; "Olen baarimikko, eli käytännöllisesti katsoen psykologi."

James Aubrey (John Boyd) (Kausi 10—)James Aubrey on nuorempi FBI-agentti, jonka organisaation johto asettaa seuraamaan Seeley Boothia tämän palatessa vankilasta. Hän seuraa Boothia ja auttaa ratkaisemaan Sweetsin kuolemaan liittyvän salaliiton FBI:n sisällä. Tämän jälkeen hän liittyy osaksi tutkintatiimiä. Aubrey on älykäs, innokas ja herkkä mutta saattaa välillä kuitenkin olla kopea. Häntä voi myös kuvata omalaatuiseksi henkilöksi. Hän rakastaa syömistä ja väittää jatkuvan syömisensä johtuvan alhaisesta verensokerista. Hänellä myös laaja tietämys muun muassa kemiasta. Kun Aubrey oli 13-vuotias, hänen isänsä, taloushuijari, pakeni Kroatiaan jättäen poikansa ja tämän äidin tyhjän päälle. Tämän takia hän vihaa Yhdysvaltain rikkainta prosenttia, Boothin mukaan jopa enemmän kuin hän itse. Aubreyn isän toiminta vaikuttaa häneen vieläkin, vaikka hän itse auttoi isänsä kiinniottamisessa. Aubrey on huolissaan Boothista tämän peliriippuvuuden takia. Aubreyn vihjataan olevan ihastunut Jessica Warreniin, erääseen Jeffersonianin harjoittelijaan ja myöhemmin he käyvät usein treffeillä. Ensimmäinen suudelma tapahtuu, kun Aubrey vetäisee Jessican pois kaahaavan auton tieltä. Myöhemmin Jessica haluaa erota.
Sarjan hitchcockmaista murhamysteeriä muistuttavassa 200. jaksossa hänet kuvataan gigolona.


== Sivuhenkilöt ==


=== Perheenjäsenet ===
Russ Brennan/Kyle Keenan (Loren Dean)Russ on Temperance Brennanin veli, joka jätti Temperancen ollessaan 19-vuotias ja tämän ollessa 15-vuotias. Seitsemänvuotiaana Russin isä käski häntä olemaan käyttämättä enää koskaan nimeä Kyle Keenan. Kun Russ ja Temperance olivat lapsia, he olivat hyvin läheisiä. Lähdettyään kotoa Russ rikkoi usein lakia. Hän toimi mekaanikkona Pohjois-Carolinassa.

Matthew Brennan/Max Keenan (Ryan O'Neal) (Kausi 2— )Max on Temperance ja Russ Brennanin isä. Hän anasti itselleen kuolleen miehen henkilöllisyyden ja muutti myös perheensä henkilöllisyyksiä suojellakseen heitä väkivaltaisilta pankkirosvoilta. Matthew Brennanina Max toimi fysiikanopettajana ja hänen vaimonsa kirjakauppiaana. Vuoden 1991 jouluna Max ja hänen vaimonsa jättivät lapsensa yksin kotiin, eivätkä enää ikinä palanneet turvatakseen lapsiensa elämän. Tri Brennanin ratkaistua äitinsä murha, Max varoitti Brennania etsimästä häntä. Kun Russista tuli FBI:n agenttien kohde, Maxin oli pakko tappaa miehet. Max tavattiin toisen kerran jaksossa "The Killer in the Concrete" kun Tri Brennan pyysi häneltä apua löytääkseen kidnapatun Boothin. Pelastettuaan Boothin, Max karkaa Tri Brennanin autolla. Myöhemmin Booth pidätti Maxin jaksossa "Stargazer in a Puddle". Eräässä jaksossa Max kysyi Boothilta makaako hän Temperancen kanssa ja vaikutti yllättyneeltä ettei niin ole. Sitten hän tivasi Boothilta johtuiko se sitä että hän on homo, Temperance ei ole tarpeeksi viehättävä vai koska Temperancen isä on sarjamurhaaja uskoen olevansa itse heidän suhteensa este. Viimeisellä kaudella Max kuolee ampumahaavoihin.
Neljännen kauden päätösjaksossa Boothin ollessa koomassa Max kuvataan korruptoituneena kaupunginvaltuuston jäsenenä ja mahdollisena "Haudankaivajana". Sarjan hitchcockmaista murhamysteeriä muistuttavassa 200. jaksossa hänet kuvataan poliisipäällikkönä, jonka alaisuudessa Brennan työskentelee.

Margaret Whitesell (Zooey Deschanel)  (Kausi 5)Tri Brennanin pikkuserkku, joka kutsuttiin viettämään joulua tri Brennanin ja tämän isän, Max Keenanin luo viidennellä kaudella. Brennan ei pidä Margaretista tämän luotaan työntävän persoonallisuuden vuoksi ja koska tällä on fiksaatio siteerata Benjamin Franklinia. Booth panee merkille huomattavan yhtäläisyyden tri Brennanissa ja Margaretissa ja heidän olevan aivan sisarusten näköisiä. Jouluillallisen aikana tri Brennan ilmaisee, ettei pidä Margaretin tavasta siteerata alituisesti Benjamin Franklinia ja että hän haluaisi mieluummin kuulla mitä Margaret itse ajattelee. Margaret sanoo Brennanin lauseen olleen kiltein asia mitä kukaan on tälle sanonut. 

Jared Booth (Brendan Fehr)  (Kausi 4-11 )Jared Booth on Seeleyn nuorempi veli. Hän esiintyi ensimmäisen kerran neljännen kauden jaksossa "The Con Man in the Meth Lab", jossa hän saapui Washingtoniin uuteen työhänsä Pentagonissa. Jared hurmaa Brennanin parin mennessä treffeille. Vaikka Jared vaikuttaakin yhtä pätevältä ja vastuulliselta kuin veljensäkin, Jaredilla on oma historiansa: Cam kertoi Jaredin joutuneen pulaan ja Seeleyn ottaneen syyt niskoilleen. Toisessa jaksossa Jared riskeerasi oman työpaikkansa auttaakseen Brennania pelastamaan Seeleyn, kun sarjamurhaaja jätti tämän kuolemaan. Nähty viimeksi jaksossa "The Dentist in the Ditch". Jaredin kerrotaan kuolleen 11. tuotantokauden ensimmäisessä jaksossa.

Parker Booth (Ty Panitz)Seeley Boothin ja Rebecca Stinsonin poika, joka asuu tällä hetkellä äitinsä kanssa. Rebecca uhkasi, ettei Booth saisi enää ikinä nähdä Parkeria, jollei tämä jättäisi Rebeccan uutta poikaystävää rauhaan. Parker on läheinen isänsä kanssa ja vihaa Vermontia, kuten myös äitinsä uutta poikaystävää Brentiä. Parker tykkää Christinestä, Hankista ja äitipuoli Temperancesta. 

Rebecca Stinson (Jessica Capshaw) (Kausi 2)Boothin entinen tyttöystävä ja hänen poikansa, Parkerin äiti. Kun Seeley sai tietää Rebeccan olevan raskaana hän kosi tätä, mutta Rebecca kieltäytyi. Myöhemmin selviää, että Rebecca ei suostunut kosintaan, koska hän ei halunnut olla "yksi niistä naisista" eikä hän halunnut joutua toisten tuomittavaksi. Myöhemmin hän paljastaa Temperancelle toivovansa ettei olisi pilannut hänen ja Seeleyn "hetkeä" ja ajattelee tunteeko Seeley samoin.

Michelle Welton (Dana Davis/Tiffany Hines) (Kausi 4– )Michelle Welton on Camille Saroyanin adoptiotytär. Hänen ollessaan pieni lapsi hänen isänsä seurusteli Camin kanssa, mutta he erosivat. Cam ja Michelle olivat tuolloin hyvin läheisiä. Michellen isän jouduttua murhatuksi Cam adoptoi Michellen ja heidän välilleen syntyy taas äiti–tytärsuhde. Michelle on tällä hetkellä opiskeilija Columbian yliopistossa. Hän seurusteli Finn Abernathyn kanssa seitsemännellä tuotantokaudella.


=== Työtoverit ===
Caroline Julian (Patricia Belcher)Caroline Julian on liittovaltion syyttäjä. Hän esiintyi ensimmäisen kerran ensimmäisen tuotantokauden jaksossa "The man in the Morgue", jonka jälkeen hän esiintyi vielä kolmessa jaksossa; toisen tuotantokauden jaksoissa "Judas on a Pole", "The Man in the Mansion ja "Stargazer in a Puddle". Luonteeltaan Caroline on erittäin vaativa ja määräilevä, jopa Brennaniakin enemmän. Hänellä on syvä käsitys hallituksesta ja siitä miten tapauksia kuuluisi käsitellä. Caroline ja Booth ovat ilmeisesti olleet joskus ystäviä ja Caroline uskookin tämän vaistoihin ja uskoihin, vaikka hän onkin usein varuillaan Brennanin vähemmän ortodoksista metodeista.
Neljännen kauden lopussa Boothin ollessa koomassa Caroline kuvattiin Boothin ja Brennanin yökerhon asianajajana. Sarjan hitchcockmaista murhamysteeriä muistuttavassa 200. jaksossa hänet kuvataan yökerhon omistajana.

Clark Edison (Eugene Byrd) (Kausi 3– )Clark on sivuhahmo, joka esiintyi ensimmäisen kerran kolmannen kauden ensimmäisessä jaksossa, jossa hän yritti päästä Tri Brennanin assistentiksi Zackin ollessa poissa. Zack kuitenkin palasi samaisessa jaksossa. Clark palasi vielä kahdesti sen jälkeen - toisessa kolmannen kauden jaksossa "The Verdict in the Story", työskennellessään Brennanin isän puolustajana, joka oli oikeudessa murhan vuoksi. Neljännen kauden ensimmäisessä jaksossa, "Yanks in the UK", hän esiintyi neljän assistentin ryhmässä, jonka oli tarkoitus korvata Zack. Jakson lopussa hän kuitenkin paljastaa ettei voi sietää Tri Brennanin ja tämän tiimin työtapaa, ja lopettaa. 
Myöhemmin Clarkista tulee tohtori ja vakituinen työntekijä sekä oman historian osastonsa johtaja. Clark alkaa pikkuhiljaa avautumaan elämästään muulle tiimille eikä enää ole niin virallisen jäykkä.
Neljännen kauden lopussa, Boothin ollessa koomassa Clark kuvataan rap-muusikkona, joka toivoo voivansa soittaa Boothin ja Brennanin yökerholla. Booth kieltäytyy buukkaamasta häntä, sillä tämä veli (Grayson Barasa) oli jengin johtaja. Sarjan hitchcockmaista murhamysteeriä muistuttavassa 200. jaksossa hänet kuvataan Hodginsin assistenttina luonnonhistoriallisessa museossa.

Daisy Wick (Carla Gallo) (Kausi 4– )Daisyn suuri idoli on Tri Brennan, ja hän ärsyttää koko tiimiä lakkaamattomalla hölinällään ja intensiivisyydellään, jonka vuoksi heidän on pakko antaa tälle potkut. Myöhemmin Daisy alkaa seurustella Lance Sweetsin kanssa. Sweets ylipuhuu Brennanin antamaan Daisylle uuden tilaisuuden töissä, ja naiset alkavat tulla paremmin toimeen. Sweetsin kuoleman jälkeen Daisy synnyttää Seeley-pojan.
Neljännen kauden lopussa Boothin ollessa koomassa Daisy kuvataan Boothin ja Brennanin yökerhon emännöitsijänä. Sarjan hitchcockmaista murhamysteeriä muistuttavassa 200. jaksossa hänet kuvataan seurapiirinaisena.

Vincent Nigel-Murray (Ryan Cartwright) (Kausi 4–6)Nigel-Murray työskentelee laboratorioassistenttina eikä hän ole vielä valmistunut tohtoriksi. Hän on englantilainen ja ilmeisen ylpeä siitä. Nigel-Murray on yksi kolmesta assistentista jotka korvaavat Zack Addya kolmannen tuotantokauden jälkeen. Hän esiintyi ensimmäisen kerran jaksossa "The He in the She", kun Tri Saroyan vei hänet rikospaikalle ja Tri Brennan lähetti hänet takaisin labraan. Hän kuolee tarkka-ampujan erehdyksessä ampuessa hänet Boothin sijasta.
Neljännen kauden lopussa Boothin ollessa koomassa Vincent kuvataan Boothin ja Brennanin yökerhon DJ:nä.

Wendell Bray (Michael Terry) (Kausi 4– )Wendell esiintyi ensimmäisen kerran jaksossa "The Perfect Pieces in the Purple Pond" Tri Brennanin lupaavimpana oppilaana. Jakson aikana hän tulkitsee väärin Tri Brennanin kysymyksen vanhempien naisten tapailusta ja kysyy asiasta Angelalta. Hän sanoo Angelalle ettei ole varma mitä tehdä, sillä hän tarvitsee työtä harjoittelijana/assistenttina sillä hän on ihmisille velkaa. Angela olettaa hänen olevan velkaa mafialle, mutta lopulta paljastuu että Wendell on velkaa naapurustolleen, joka maksoi hänen college-opintonsa. Samassa jaksossa paljastuu, että hän nyrkkeili kultaiset hanskat nuoruudessaan. Toisen kerran Wendell esiintyy jaksossa "The Bone That Blew". Kolmannella esiintymis kerrallaan ("The Fire in the Ice") paljastetaan, että Wendell on Boothin amatööri jääkiekkojoukkueen "The Fed Cases" jäsen. Jaksossa "The Girl in the Mask" Tri Brennanin tutkittua tämän henkilökohtaisia tiedostoja hän kommentoi, "Wendellillä on eniten potentiaalia" ja Booth huomauttaa "plus hän on jotenkuten normaali" (josta Booth pitää). Viidennellä kaudella Wendell seurustelee vähän aikaa Angelan kanssa, mutta pari eroaa. Yhdeksännellä kaudella Wendellillä todetaan syöpä.
Neljännen kauden lopussa Boothin ollessa koomassa Wendell kuvataan portsarina Boothin ja Brennanin yökerholla. Sarjan hitchcockmaista murhamysteeriä muistuttavassa 200. jaksossa hänet kuvataan reportterina.

Colin Fisher (Joel Moore) (Kausi 4– )Colin Fisher on väliaikainen laboratorioassistentti, joka nähtiin ensimmäisen kerran jaksossa "The Crank in the Shaft". Jaksossa "The Princess and the Pear" hänen tulevaisuuttaan Jeffersonianin instituutissa epäillään hänen tunnustettuaan Tri Saroyanille maanneensa erään murhaepäillyn kanssa. Fisher saa kuitenkin jatkaa työssään. Fisher on ollut mielisairaalassa, mistä ilmeisestikin oli hyötyä hänen synkkyydelleen. Myöhemmin hänestä tulee tohtori.  
Neljännen kauden lopussa Boothin ollessa koomassa Fosher kuvataan Boothin ja Brennanin yökerhon kokkina.

Arastoo Vaziri (Pej Vahdat) (Kausi 4– )Arastoo Vaziri on väliaikainen laboratorioassistentti jaksossa "The Salt in the Wounds". Arastoo on iranilaista sukua. Hän on harras muslimi ja rukoilee viidesti päivässä. Arastoo käyttää aluksi tekoaksenttia kuulostaakseen "juuri laivasta tulleelta" iranilaiselta, jotta muut eivät ihmettelisi hänen uskonnollisuuttaan. Arastoo alkaa kuitenkin puhua oikealla amerikkalaisella aksentillaan Camin saatua asian selville. Arastoo kertoo viidennellä kaudelle toimineensa armeijan tulkkina Irakissa. Arastoo aloittaa suhteen Camillen kanssa kahdeksannella tuotantokaudella. Viimeisellä kaudella Arastoo menee naimisiin Camin kanssa.
Neljännen kauden viimeisessä jaksossa Arastoo esiintyy Boothin ja Brennanin yökerhon mahdollisena ostajana. Sarjan hitchcockmaista murhamysteeriä muistuttavassa 200. jaksossa hänet kuvataan jalokiviin erikoistuneeksi diileriksi.

Finn Abernathy (Luke Kleintank) (Kausi 7–8 )Finn Abernathy on kotoisin Pohjois-Carolinasta. Hän aloittaa Jeffersonianissa harjoittelijana, mutta joutuu hetkellisesti luopumaan tehtävästään, kun paljastuu että hänellä on rikosrekisteri. Hän muun muassa hyökkäsi isäpuolensa kimmppuun veitsen kanssa suojellakseen äitiään ja häntä myös syytettiin isäpuolensa kuolemasta. Finn saa kuitenkin jatkaa harjoittelijana. Hän myös seurusteli Michelle Weltonin kanssa.

Oliver Wells (Brian Klugman) (Kausi 8– )Oliver Wells on eräs Jeffersonianin harjoittelijoista. Hän on huippuälykäs mutta kuitenkin todella röyhkeä ja ajattelee olevansa jopa Brennanin yläpuolella. Wellsillä ei ole ystäviä eikä hänestä oikein kukaan tunnu pitävän.

Rodolfo Fuentes (Ignacio Serricchio) (Kausi 9– )Rodolfo Fuentes on kuubalainen rikosantropologi, joka työskentelee Jeffersonianissa harjoittelijana. Aiemmin hän työskenteli Kuuban hallitukselle, mutta pakeni maasta ja sai turvapaikan Yhdysvalloista. Hän on pirteä ja iloinen mutta ylimielinen omasta viehätysvoimastaan.
Sarjan hitchcockmaista murhamysteeriä muistuttavassa 200. jaksossa hänet kuvataan Carolinen yökerhossa esiintyvänä viihdyttäjänä ja Jessican puolisona.

Jessica Warren (Laura Spencer) (Kausi 9– )Jessica Warren on yksi Jeffersonianin harjoittelijoista. Hän on hyvin älykäs ja valmistui 19-vuotiaana yliopistosta vuosikurssinsa parhaimpana. Jessica syntyi ja kasvoi opetus- ja kasvatusyhteisössä, minkä takia hän on luovuuden kannalla tiedettä tehtäessä, vastakohtana Brennanin tiukasti logiikkaan pohjaavalle ajattelutavalle. Hän kerää alkuaineita. Jessica ja Audrey alkavat seurustella mutta myöhemmin Jessica haluaa eron.
Sarjan hitchcockmaista murhamysteeriä muistuttavassa 200. jaksossa hänet kuvataan Carolinen yökerhossa esiintyvänä laulajana ja Rodolfon puolisona.

Beth Mayer (Betty White) (Kaudet 11 ja 12)Tri Beth White on vanhempi rikosantropologi, joka muun muassa kehitti laitteen jonka pohjalta Angela kehitti on Angelatroninsa. Hän on tutkijana hyvin tarkka, ja Brennan kadehtii häntä.

Gordon Wyatt (Stephen Fry) (Kaudet 2, 4, 5 ja 12)Tri Wyatt on psykiatri, joka on koulutettu oikeustieteelliseen psykologiaan ja joka palkattiin arvioimaan agentti Seeley Booth jaksossa "The Girl in the Gator" Boothin ammuttua jäätelöautoa. Aluksi Booth suhtautuu terapiaan skeptisesti, mutta lopulta hän ystävystyy Tri Wyattin kanssa ja kutsuu häntä nimellä "Gordon Gordon", joka perustuu Tri Wyattin tapaan esitellä itsensä; "Gordon, Gordon Wyatt". Bones alkaa myös kutsua häntä nimellä "Gordon Gordon". Boothin mukaan Tri Wyatt on "täysin englantilainen." Tri Wyatt ottaa osaa myös "tihrujen" elämiin jaksossa "The Priest in the Churchyard", kun Booth pyysi Brennania terapiaan kanssaan selvittääkseen heidän suhteensa ongelmat. Brennan, joka on toistuvasti näyttänyt inhoa psykologiaa kohtaan, näyttää kiintyneen Tri Wyattiin, koska kaikki tämän sanoma on niin selvää että Brennan vie jopa Angelan tämän luokse Angelan ollessa epävarma kuinka vastata Hodginsin pyyntöön muuttaa yhteiseen asuntoon. Tri Wyatt palasi jaksossa "Mayhem in the Cross" työskenneltyään Interpolin kanssa. Myöhemmin Tri Wyatt julkisti jäävänsä eläkkeelle ja ilmoittautuneensa kokkikouluun. Hän ansaitsee ravintolaansa Michelin-tähden.

Avalon Harmonia (Cyndi Lauper) (Kaudet 5–12)Avalon Harmonia, aiemmalta nimeltään Stephanie Susan James, on selvänäkijä. Hän esiintyy esiintyy ensimmäisen kerran viidennen tuotantokauden ensimmäisessä jaksossa, jossa hänen kaksoissiskonsa on eräs uhreista. Hän kykenee puhumaan kuolleiden kanssa ja pystyy myös kertomaan ihmisten menneisyydestä tarkasti katsomalla heitä; Angela on erityisen vakuuttunut hänen kyvyistään. Camin ja Arastoon häissä hän ennustaa synkkää tulevaisuutta Boothille ja Brennanille. 

Tim Sullivan (Eddie McClintock) (Kaudet 2 ja 12)Erikoisagentti Tim Sullivan on FBI:n agentti, joka esiteltiin toisella tuotantokaudella Tri Brennanin rakkauden kohteena. Hän esiintyi sarjassa kolmesti, joista ensimmäinen kerta oli jaksossa "The Girl in the Gator", jossa hän työskentelee Tri Brennanin kanssa Boothin ollessa terapiassa. Brennan epäili aluksi Timin vilpittömyyttä tämän laajojen kiinnostuksen kohteiden ja harrastusten vuoksi. Hänellä on tutkinnot liikeopista ja taidehistoriasta, ja hän on valmistunut ensihoitajaksi, puusepäksi ja rikosprofiloijaksi. Booth kuitenkin vakuutti hänet siitä, että Sully ottaa työnsä vakavasti ja mainitsi tämän menettäneen työparinsa. Työskenneltyään Brennanin kanssa Sully pyysi tätä ulos, mihin Brennan suostui innokkaasti. Parin suhde muuttuu vakavammaksi ja jaksossa "The Boneless Bride In The River" Sully pyytää Brennania mukaansa Karibianmerelle uudelle veneelleen, jolle hän antoi nimen Temperance. Brennan kuitenkin kieltäytyy. Sully sanoo Brennanille palaavansa vuoden sisällä. Sully ei ikinä palannut vuoden sisällä vaan rakastuu 28-vuotiaaseen oboen soittajaan.

Payton Perotta (Marisa Coughlan) (Kausi 4)Erikoisagentti Payton Perotta on FBI:n agentti. Hän esiintyi kolmessa jaksossa, joista ensimmäinen oli "Fire in the Ice", täyttäen Boothin paikan Jeffersonian tiimissä, Boothin ollessa murhaepäilty, kidnappauksen uhri ja lopulta työkyvytön.

Sam Cullen (John M. Jackson) (Kausi 1)Sam Cullen on FBI:n sijaisjohtaja, josta tiedetään vain vähän; hänellä on vaimo ja tytär, jolla on keuhkosyöpä. Jaksossa "The Graft in the Girl" paljastetaan, että tytär sai syövän laittomasta luun osasta; Brennan ja Booth saivat selville, ja pidättivät rikoksesta vastuussa olleen rikollisen. Sam yrittää pitää Boothin kaikesta ajan tasalla, mutta ei pidä Tri Brennanin osallistumisesta FBI:n tutkintoihin.

Marcus Geier (David Greenman) (Kausi 2— )Marcus Geier on oikeustieteen ja FBI:n teknikko. Hän esiintyi jaksossa "Spaceman in the Crater" broadcast-lähettimen avulla. Kolmannella kaudella hahmolle annettiin nimi ja hänet nähtiinkin useassa jaksossa, joista ensimmäinen oli "Soccer Mom in the Mini-Van". Hänen tehtävänsä on välittää rikospaikan todisteet Boothille ja/tai "tihruille".

Charlie Burns (Nathan Dean) (Kaudet 2–3)Charlie Burns on FBI:n erikoisagentti, joka avustaa silloin tällöin Boothia. Hän esiintyi ensimmäisen kerran jaksossa "The Truth in the Lye".
Genny Shaw (Tina Majorino) (Kausi 7)Genny Shaw on aloitteleva FBI-agentti, joka avustaa Boothia seitsemännen kauden aikana.

Grace Miller (Kim Raver) (Kausi 11)FBI:n erikoisagentti Grace Miller esiintyy 11. tuotantokauden kahdessa ensimmäisessä jaksossa. Hän etsii Boothia ja hänet asetetaan Aubreyn pariksi. Hän joutuu ongelmiin, kun paljastuu, että hän ei ole kertonut tiimille ja FBI:lle aivan kaikkea.


=== Epäillyt ja murhaajat ===


==== Kausi 1 ====
Howard Epps (Heath Freeman) (Kaudet 1–2)Howard Epps on sarjamurhaaja, joka esiintyi ensimmäisellä ja toisella tuotantokaudella. Epps esiteltiin jaksossa "A Man on Death Row", jossa hän oli vanki joka piti teloittaa kahden päivän kuluessa, hänen lakimiehensä palkatessa Brennanin ja Boothin puhdistamaan miehen maineen. He saivatkin teloitusta lykättyä uusien todisteiden ilmetessä; mutta todisteet olivat kaksi ruumista, jotka oli tapettu samaan tapaan kuin alkuperäiset Eppsin epäillyt uhritkin. Booth tajusi Eppsin toivoneenkin, että he löytäisivät ruumiit ja teloitusta lykättäisiin sen vuoksi. Vankilassa ollessaan hän alkoi seurustella naimisissa olevan Carolinen kanssa, joka tiesi Eppsin olevan syyllinen, mutta uskoi tämän olevan silti hyvä ihminen. Suurin osa Eppsin uhreista oli vaalea hiuksisia teinityttöjä. Epps kuoli lopulta Boothin yrittäessä pelastaa hänet putoamasta Brennanin parvekkeelta.
Epps esiintyi toisen kerran jaksossa "The Blonde in the Game", jossa hän on vieläkin vankilassa, ohjaa rikoskumppaniaan seuraaviin murhiin ja jättää johtolankoja Brennanille ja tämän työryhmälle, jotta he saisivat seuraavat uhrit selville. Kun Brennan ja Booth saavat rikoskumppanin kiinni Brennanin on pakko ampua tämä pelastaakseen viimeisen uhrin hengen. Kun Eppsiltä kysellään motiivia, hän paljastaa "pelin" tarkoituksen olleen saada Brennan ampumaan ihminen, jota hän ei aikaisemmin ollut tehnyt. Kuten Epps suunnittelikin, Brennan tuntee syyllisyyttä tapettuaan miehen, mutta pääsee lopulta sen yli.
Viimeisen kerran Epps esiintyy jaksossa "The Man in the Cell", jossa Epps pakenee vankilasta tulipalon aikana, varastaen palomiehen univormun ja jättäen tämän ruumiin omaan selliinsä. Pakonsa jälkeen Brennanista tulee hänelle pakkomielle ja pelaa peliä, jonka tarkoitus on saada Brennan tuntemaan itsensä vastuulliseksi uhrien kuolemista. Epps testaa Brennania ja tämän työryhmää jättäen vihjeitä, jotka johtavat uhrien luo, joista yksi on hänen vaimonsa, Caroline. Hän jättää johtolankoihin myös ansoja, tappaen lähes Zackin räjähdyksessä ja Tri Saroyanin tämän hengitettyä Carolinen päässä ollutta myrkkyä. Brennanin ja Boothin saatua Epps loukkuun Brennanin asuntoon, Epps juoksee parvekkeelle ja putoaa kuolemaansa, vaikka Booth yrittikin pelastaa hänet.

Alan Bethlehem (Larry Poindexter) (Kausi 1, jakso 1);  senaattori, jolla oli suhde Cleo Ellerin kanssa. Cleo oli raskaana Alanille kuollessaan.
Ken Thompson (Sam Trammell) (Kausi 1, jakso 1); Cleon poikaystävä ja senaattori Alan Bethlehemin apulainen. Tappoi Cleon pelastaakseen senaattorin maineen ja oman poliittisen suuntauksensa.
Ali Ladjavardi (Federico Dordei) (Kausi 1, jakso 2); mies, jonka kanssa Sarahilla oli avioliiton ulkopuolinen suhde. Arab-American Friedship Leaguen vakooja.
Farid Masruk (Nicholas Massouh) (Kausi 1, jakso 2); Uhrin, Hamid Masrukin veli. Myrkyttyivät molemmat dioksiinin puhtaan muodon hengittämisestä, josta Farid oli tekemässä pommia. Kun Hamid sai myrkytyksen oireita Farid tappoi hänet pitääkseen terroristisuunnitelmansa salassa. Myöhemmin Booth ampui hänet.
Sahar Masruk (Bahar Soomekh) (Kausi 1, jakso 2); Uhrin vaimo, jonka FBI ja Homeland Security luulivat olevan terroristi. Saharia epäiltiin miehensä murhasta hänen pettäessään miestään.
Camden Destry (Kayla Mae Maloney) (Kausi 1, jakso 3); Nestor Olivon luokkatoveri, joka oli ihastunut häneen. Camden yritti kiristää Nestoria hänen ja Tuckerin tekemän nauhan avulla, jossa Nestor harrasti seksiä. Kun Nestor uhkasi kertoa rehtorille, Camden ja Tucker huumasivat hänet ha ripustivat puuhun.
Tucker Pattison (Toby Hemingway) (Kausi 1, jakso 3); Nester Olivon huonetoveri, joka teki Camdenin kanssa videoita ja kiristi niillä uhreja. Kun Nestor päätti paljastaa heidät, he tappoivat hänet.
Andrew Rigby (Alex Carter) (Kausi 1, jakso 4); kuolemansyyntutkija Aurorasta, Washingtonista, joka harjoittaa ritualisoitua kannibalismia.
Sherman Rivers (Steve Reevis) (Kausi 1, jakso 4); pysäköintivalvoja Aurorassa, Washingtonissa.
Shawn Cook (Kausi 1, jakso 5) — Paul Butcher; Uhrin, Charles Gergory Sandersin kasvattiveli. Shawn johdatti Charlesin ulos kauppakeskuksesta ja vei hönet Edward Nelsonin luo, muttei tiennyt Nelsonin myöhemmistä teoista.
Edward Nelson (Kausi 1, jakso 5) — Skyler Nelsonin isä. Käytti seksuaalisesti hyväksi ja murhasi Charles Gregory Sandersin.
Skyler Nelson (Max Roeg) (Kausi 1, jakso 5); teinipoika joka oli uhrin naapuri.
Rulz (Kausi 1, jakso 6) — Charles Duckworth; esiintyi samalla yökerholla, jossa DJ Mount löydettiin kuolleena. Hänellä oli suhde Mountin tyttöystävään, Eve Warreniin.
Randall Hall (Bokeem Woodbine) (Kausi 1, jakso 6); levytuottaja ja yökerhon omistaja, josta DJ Mount löydettiin kuolleena. Kun Mount oli vaihtamassa Hallin levy-yhtiöltä toiselle ja Mount ja tämän tyttöystävä varastivat häneltä rahaa ja huumeita, hän tappoi heidät.
David Ross (Edward Edwards) (Kausi 1, jakso 7); lakimies, joka edustaa murhatun April Wrightin vanhempia. Hän myöntää tavanneensa Aprilin murhailtana.
Mary Costello (Rachel Miner) (Kausi 1, jakso 8); kidnappasi uhrin, Maggie Schillingin kiristääkseen rahaa tämän vanhemmilta, mutta tappoikin tytön vahingossa hydromorfiinin yliannostuksella.
Scott Costello (Ross McCall) (Kausi 1, jakso 8); Nöyrä aviomies, jolla oli juoni vaimonsa kanssa.
Gil Atkins (Kausi 1, jakso 9) — Tappoi Lionel Littlen 7. marraskuuta 1958 tämän arvokkaan kolikkokokoelman vuoksi.
Henry Atlas (Harry Groener) (Kausi1, jako 10); plastiikkakirurgi, joka on alueen ainut tohtori joka korjaa potilaidensa luita. Yksi hänen potilaistaan oli murhan uhri; Allison Holmes tai Susan Sheppard, kuten Henry hänet tunsi.
Nick Hudson (Adam Grimes), (Kausi 1, jakso 10); Uhrin poikaystävä. Vahingoitti tämän autoa saadessaan tietää tämän olevan prostituoitu.
Leslie Snow (Marika Dominczyk) (Kausi 1, jakso 10); aloitteleva laulaja, joka työskenteli prostituoituna. Tunsi uhrin kahdella nimellä; Candace Hayden ja Rachel Achaunce. Tappoi hänet kateudesta.
Carl Decker (Zeljko Ivanek) (Kausi 1, jakso 11); kidnapatun lapsen isä ja murhan uhrin aviomies.
Trent Seward (Lawrence Pressman) (Kausi 1, jakso 11); KBC Systemsin johtaja ja Carl Deckerin työnantaja. Epäiltiin palkanneen ihmisiä kidnappaamaan Carlin Pojan.
Stew Ellis (Aaron Paul) (Kausi 1, jakso 11); sarjakuvakaupan myyjä, joka oli myös levyttävä artisti uhrin kanssa.
Jeremy Kuznetsky (Josh Keaton) (Kausi 1, jakso 12); teinipoika, joka tunsi murhan uhrin, Warren Grangerin. Tunnetaan myös nimellä Yasutani the Terrible, joka on hänen luomansa sarjakuvahahmo.
Ted McGruder (John Mese) (Kausi 1, jakso 12); keilahallin johtaja, jossa uhri Warren Granger työskenteli. Warren lähestyi Tediä nähtyään tämän pahoinpitelevän vaimoaan. Warren jäi alakynteen, ja Ted tappoi tämän.
Abigail Zeeley (Adriana Demeo) (Kausi 1, jakso 12); Warren Grangerin ystävä, lempinimeltään Blue Minow.
Hector Alvarado (Mike Gomez) (Kausi 1, jakso 13); senaattori Alan Cormanin talonmies. Ei hyväksynyt senaattorin pojan ja Jose Vargasin sisaren suhdetta, ja tappoi tytön.
Logan Corman (Matt Barr) (Kausi 1, jakso 13); senaattorin poika, jolla oli suhde uhriin.
José Vargas (José Pablo Cantillo) (Kausi 1, jakso 13); laiton maahanmuuttaja ja Mara Muerte-jengin jäsen. Työskenteli senaattorin talolla puutarhurina, jonne hän suunnittei hautaavansa isänsä ja siskonsa. FBI:n löydettyä ruumiit, häntä kuulusteltiin murhaepäiltynä.


==== Kausi 2 ====
Agentti Heather Taffet eli Haudankaivaja (Deirdre Lovejoy) (Kaudet 2,4,5,6)Heather Taffetista ei tiedetä paljoakaan. Hän eli erittäin hiljaista elämää ja työskenteli FBI:n agentti ja otti haudankaivajan tapauksen työkseen koska sitä aikaisemmin tutkinut tapettiin. Heather oli jossain vaiheessa naimisissa voidakseen vuokrata varastotilan valheellisella identiteetillä. Varastoa Heather käytti kidnappaus välineidensä piilottamiseen. Jaksossa "Aliens in a Spaceship", Heather kidnappasi Brennanin ja Hodginsin ja piti heitä panttivankinaan.
Kaksi kautta myöhemmin, jaksossa "The Hero in the Hold", hän kidnappasi Boothin saadakseen todisteet siitä, että Hodgins oli varastanut FBI:lta. Heather tappoi Thomas Vegan, joka kirjoitti kirjan haudankaivajasta, mutta Brennan päätteli, että Vega mursi ainakin yhden tappajan kylkiluista kohtalokkaan tappelun aikana. Brennanin epäilykset Heatheria kohtaan heräsivät, kun tämä tuli noutamaan Vegan ruumista muttei pystynyt nostamaan toista kättään. Brennan vahvistaa, että Heather on murtanut kylkiluunsa lyömällä oikeaan kohtaan. Jared Booth kuulustelee Taffetia saadakseen selville missä hänen veljensä on, mutta Taffet ei suostu kertomaan. Brennan lyö Taffetia laukulla ja lopulta Seeley Booth löydetään ajoissa. 
Myöhemmin Taffet joutuu oikeuteen. Brennan ja Hodgins syyttävät häntä ensin omasta kidnappauksestaan, mutta pudottavat sitten omat syytteensä, jotta he voivat tutkia Taffetin uhriksi epäillyn 10-vuotiaan pojan kuolemaa. Näyttää että todisteet eivät riitä hänen tuomitsemiseensa, ja Max Brennan yrittää ampua hänet, jottei hänestä olisi enää vaaraa. Max kuitenkin epäonnistuu. Taffet todetaan lopulta oikeudessa syylliseksi. 
Taffet anoo uutta käsittelyä tapaukselleen. Ollessaan tulossa uuteen käsittelyyn oikeustalolle hän joutuu itse tarkka-ampujan uhriksi oikeustalon edessä ja kuolee.

Rick Turco (Ray Wise) (Kausi 2, jakso 1); yksityisetsivät, joka auttoi Warren Lynchia lavastamaan kuolemansa, mutta tappoikin vahingossa senaattorin. Yritti sen jälkeen tappaa Lynchin työntämällä hänet ulos liikkeellä olevasta autosta.
Mary Corbis (Kirsten Potter) (Kausi 2, jakso 2); eläinlääkäri, joka tappoi Carlie Richardsonin saatuaan tietää tämän aikovan tehdä abortin. Mary tappoi vahingossa oman poikansa joten hän päätti korvata menetyksensä ottamalla Carlien syntymättömän lapsen.
Kyle Richardson (Shane Johnson) (Kausi 2, jakso 2); Carlie Richardsonin aviomies, joka katosi vuodeksi. Aikoi jättää Carlien ja petti tätä ennen katoamistaa.
Karen Tyler (Kate Norby) (Kausi 2, jakso 2); Kyle Richardsonin tyttöystävä, joka valehteli FBI:lle sanoessaan tavanneensa Kylen vasta tämän erottua, vaikka he tapasivat oikeasti aikaisemmin.
Fran Duncan (Pamala Tyson) (Kausi 2, jakso 3); vapaaehtoistyöntekijä, joka tappoi aviomiehensä saatuaan tietää miehensä käyttäneen häntä hyväksi päästäkseen lähemmäs teinityttöjä.
Alex Morris (Dylan McLaughlin) (Kausi 2, jakso 3); kasvattilapsi ja Kelly Morrisin veli. Löi Dylan Kranea putkella ja työnsi sen jälkeen ulos ikkunasta luullessaan tämä aikovan viedä Kellyn pois luotaan.
Kelly Morris (Leah Pipes) (Kausi 2, jakso 3); kasvattilapsi ja Dylan Kranen tyttöystävä, joka karkasi tämä luota. Alexin tapettua Dylan, hän tunnustaa murhan suojellakseen tätä. Tunnusti myös Fran Duncanin aviomiehen murhan suojellakseen tätä.


==== Kausi 3 ====
Gormogon (kausi 3), kannibalistinen sarjamurhaaja. Gormogonin tekemiä rikoksia tutkittiin useissa jaksoissa. Booth saa hänet lopulta kiinni Zackin antamien vihjeiden avulla ja tappaa hänet.
Zack Addy (Eric Millegan) (Päähenkilönä: Kaudet 1–3, Vierailevana henkilönä: Kausi 4— ); sarjamurhaaja Gormogonin oppipoika. Boothin ja Brennanin saatua tietää Zackin salaisuudesta, Zack tunnusti kaiken Carolinelle; Gormogonin auttamisen lisäksi hän tappoi lobbyistin. Neljännellä tuotantokaudella hän kuitenkin tunnusti Sweetsille, ettei hän tappanut lobbyistiä vaan kertoi Gormogonille tämän olinpaikan. Zack kielsi Sweetsiä kertomasta muulle Jeffersonian instituutin henkilökunnalle viattomuudestaan.


==== Kausi 7 ====
Christopher Pelant (Andrew Leeds) (Kaudet 7–10); sarjamurhaaja ja hakkeri-aktivisti. Hän loi itselleen uuden identiteetin, egyptiläisen Bassam Alfayatin. Hän tappoi opinto-ohjaajansa ollessaan lukiossa, kun tämä ei suostunut kirjoittamaan tälle suosituskirjettä yliopistoon. Myöhemmin hän alkoi tappaa ihmisiä, joiden uskoi olevan tekemisissä Yhdysvaltain hallituksen ja FBI:n sisäisessä korruptiossa. Ensiesiintymisessään hän asettaa uhrinsa pääkallon ja selkärangan Abraham Lincolnin patsaan juurelle. Pelant on erittäin taitava hakkeri, sillä hän esimerkiksi syötti viruksen Angelan supertietokoneeseen asettelemalla uhrin selkänikamat tiettyyn järjestykseen ja muutenkin käsittelemällä uhrin luita. Myöhemmin hän lavastaa Brennanin syylliseksi tämän ystävän murhaan. Pelant murhaa lisää ihmisiä seuraavilla kausilla ja esimerkiksi varastaa Hodginsilta koko tämän omaisuuden. Hän myös estää Boothia kosimasta Brennania uhkaamalla tappavansa viattomia ihmisiä. Jaksossa The Sense in the Sacrifice hän kidnappaa Brennanin kosiakseen tätä itse, mutta Booth onnistuu löytämään heidät ja tappamaan Pelantin. Kymmenennellä tuotantokaudella ilmaantuu Pelantia jäljittelevä sarjamurhaaja. Sarjan hitchcockmaista murhamysteeriä muistuttavassa 200. jaksossa hän esiintyy tarjoilijana.


=== Muut ===
Sid Shapiro (Heavy D) (Kausi 1)Sid Shapiro on kiinalaisen ravintolan, Wong Fun omistaja. Sidillä on kyky tietää tarkalleen mitä tarjota asiakkaalle kysymättä, vaikka hän ottaakin myös tilauksia vastaan. Booth on Wong Fun kanta-asiakas ja Sidin henkilökohtainen ystävä; jaksossa "The Man in the Fallout Shelter" Sid toi Boothin pojan vierailemaan Boothin luona Jeffersonian ollessa karanteenin alla.

Oliver Laurier (Chris Conner) (Kaudet 1–2)Oliver Laurier esiintyi ensimmäisen kerran sarjan pilottijaksossa Cleo Louise Ellerin murhan epäiltynä, johon hänellä oli pakkomielle. Jakson loppua kohden Oliver saa pakkomielteen Tri Brennanista, ja vainoaakin tätä paikasta toiseen. Seuraavan kerran hänet nähdään toisen kauden jaksossa "The Bodies in the Book", jossa häntä epäillään taas murhasta. Hän tunnustaa olevansa "Brennanite" - Tri Brennanin rikosromaanien lojaali fani - mutta häntä ei todettu murhaajaksi, sillä hän pyörtyy aina nähdessään verta.

Amy Morton (Rachelle Lefevre) (Kausi 1, jakso 7)Idealistinen lakimies, joka on kuolemanrangaistusta vastaan. Hänestä tulee Howard Eppsin puolustusasianajaja, mutta saatuaan tietää Eppsin suorittaneen kyseiset murhat ja lykänneensä itse teloitusta, hän masentuu.

Hannah Burley (Katheryn Winnick) (Kausi 6)Politiikkaan erikoistunut toimittaja, Boothin tyttöystävä kuudennella tuotantokaudella. Booth tapasi Hannahin ollessaan armeijan palveluksessa Afganistanissa. Boothin palattua Washingtoniin Hannah seuraa häntä ja alkaa itsekin työskennellä kaupungissa. Hannah ystävystyy vähitellen Brennanin kanssa.


== Lähteet ==