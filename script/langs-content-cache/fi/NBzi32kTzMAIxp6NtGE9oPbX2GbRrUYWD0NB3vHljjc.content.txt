revision: 20667273
title: "Dim\xEDtris Christ\xF3fias"
url: https://fi.wikipedia.org/wiki/Dim%C3%ADtris_Christ%C3%B3fias


---

Dimítris Christófias (kreik. Δημήτρης Χριστόφιας, 29. elokuuta 1946 Kyrenia, Kypros – 21. kesäkuuta 2019) oli kyproslainen poliitikko ja Kyproksen tasavallan presidentti 29. helmikuuta 2008 – 28. helmikuuta 2013. Ennen valintaansa presidentiksi 24. helmikuuta 2008 hän toimi parlamentin puhemiehenä. Hän johti Kyproksen kommunistista AKEL-puoluetta vuodesta 1989.


== Elämä ja ura ==
Christófias sai vuoden 2008 presidentinvaalin toisella kierroksella 53,36 % äänistä. Hänen vastaehdokkaanaan oli konservatiivien Ioánnis Kasoulídis. Ennen vaaleja Christófias lupasi aloittaa uudelleen neuvottelut jaetun Kyproksen yhdistämiseksi. Pohjois-Kyproksen turkkilaisen tasavallan johtaja Mehmet Ali Talat otti heti presidentinvaalin jälkeen yhteyttä Christófiasiin ja esitti tapaamista.Myös presidentinvaalin ensimmäinen kierros oli erittäin tasainen. Istuva presidentti Tássos Papadópoulos sai 31,79 %, Christófias 33,29 % ja Kasoulídis 33,51 % äänistä.Christófias oli ainoa kommunistinen valtionpäämies Euroopan unionissa.Kypros tunnusti Palestiinan valtion alkuvuodesta 2011 seuraten useiden Etelä-Amerikan maiden esimerkkiä.


== Lähteet ==


== Aiheesta muualla ==