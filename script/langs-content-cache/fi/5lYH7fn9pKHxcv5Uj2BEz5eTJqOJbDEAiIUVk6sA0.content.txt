revision: 21626056
title: Mirror Mirror
url: https://fi.wikipedia.org/wiki/Black_Mirror


---

Black Mirror on brittiläinen draamasarja, jonka on luonut Charlie Brooker. Sarjaa tuotti Endemoliin kuuluva Zeppotron vuosina 2011–14, jonka jälkeen tuotannosta on vastannut Endemolin alainen House of Tomorrow.Sarjan kaksi ensimmäistä tuotantokautta esitettiin Britanniassa Channel 4 -kanavalla vuosina 2011 ja 2013. Yle Areena esitti ensimmäiset kaudet Suomessa vuonna 2014. Netflix osti sarjan oikeudet vuonna 2015 ja julkaisi kolmannen tuotantokauden lokakuussa 2016. Neljäs tuotantokausi julkaistiin joulukuussa 2017.
Viides tuotantokausi julkaistiin kesäkuussa 2019. Kuudes tuotantokausi julkaistiin Netflixissä 15. kesäkuuta 2023.Black Mirrorin tyylilajina on spekulatiivinen fiktio. Lisäksi siinä on satiirisia elementtejä. Sarjan jaksot ovat juonellisesti toisistaan erillisiä, lähes kaikilla jaksoilla on eri ohjaaja, ja joka jaksossa on eri näyttelijät. Yhdistävänä teemana on uusien teknologioiden ja niiden yhteiskunnallisten vaikutusten tarkastelu. Sarjan tunnelmaa on verrattu vanhaan scifi-fantasiasarjaan Hämärän rajamailla.Vuonna 2012 Black Mirror voitti Kansainvälisen Emmy-palkinnon kategoriassa TV-elokuva/minisarja. Vuonna 2014 Black Mirror voitti Peabody-palkinnon. Kirjailija Stephen King on kertonut olevansa sarjan fani.Joulukuussa 2018 Netflix julkaisi alkuperäisen sarjan tyyliin pohjautuvan interaktiivisen elokuvan Black Mirror: Bandersnatch, jossa katsoja päättää tarinan kulusta annettujen vaihtoehtojen perusteella.


== Tuotantokaudet ==


== Palkinnot ==


== Lähteet ==


== Aiheesta muualla ==
Black Mirror Netflix.comissa
Black Mirror Internet Movie Databasessa. (englanniksi)