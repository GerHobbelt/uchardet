revision: 21626242
title: Kazakstanin lippu
url: https://fi.wikipedia.org/wiki/Kazakstanin_lippu


---

Kazakstanin lippu on Kazakstanin tunnus vaakunan ja kansallislaulun ohella. Se otettiin käyttöön 4. kesäkuuta 1992, sitä ennen käytössä oli vielä Kazahstanin sosialistisen neuvostotasavallan lippu. Lipun mittasuhteet ovat 1:2.Lipussa on sinisellä pohjalla keskellä kultainen arokotka ja 32-säteinen aurinko. Lipun vasemmassa reunassa on kultainen ornamenttikuvio.
Kazakstanin lipun reunassa oleva kuvio kuvastaa kazakkien taidetta ja kulttuuriperinteitä. Vaaleansininen kuvastaa Kazakstania asuttavia turkkilaisia kansoja: tataareja, mongoleja ja uiguureja. Väri edustaa myös taivaanjumala Tengriä sekä vettä ja Kazakstanin yhtenäisyyttä. Aurinko symboloi elämän lähdettä ja energiaa sekä varallisuutta ja yltäkylläisyyttä, auringon säteet ovat kuin viljan jyviä. Kultainen arokotka symboloi Tšingis-kaanin valtakuntaa. 


== Lähteet ==


== Aiheesta muualla ==
 Kuvia tai muita tiedostoja aiheesta Kazakstanin lippu Wikimedia Commonsissa