revision: 21247646
title: "NAe S\xE3o Paulo"
url: https://fi.wikipedia.org/wiki/FS_Foch


---

Foch (runkonumero R99) oli Ranskan laivaston Clemenceau-luokan lentotukialus, joka oli nimetty marsalkka Ferdinand Fochin mukaan.


== Valmistus ==
Alus  tilattiin Chateliers de l’Atlantiquelta Brestistä, missä köli laskettiin helmikuussa 1957. Alus laskettiin vesille kahdesti. Ensin heinäkuussa 1959 Chantiers de l’Atlantiquelta, joka valmisti aluksen rungon hangaariin saakka sekä moottorit ja toisen kerran 28. heinäkuuta 1960 Arsenal de Brestistä, jossa alus varustettiin palveluskelpoiseksi. Alus valmistui 15. heinäkuuta 1963.


== Palvelus ==
Vuonna 2000 alus myytiin 37 palvelusvuoden jälkeen Brasilialle, joka liitti sen laivastoonsa nimellä NAe São Paulo. Talvella 2017 aluksen ylläpito todettiin kuitenkin taloudellisesti kannattamattomaksi, joten se päätettiin poistaa palveluksesta.Alus myytiin turkkilaiselle Sök Deni̇zci̇li̇k Ti̇c Şti̇lle romutettavaksi 10,5 miljoonalla Yhdysvaltain dollarilla. Alusta ei kuitenkaan viety Turkkiin, joka kielsi sen vastaanottamisen, vaan se oli hinattava takaisin Brasiliaan Gibraltarilta. Laivasto kielsi aluksen viemisen satamaan, koska se vuosi ja oli vaarassa upota. Alus vietti 3 kuukautta merellä, jonka jälkeen tehtiin päätös sen upottamisesta. Alus upotettiin 3. helmikuuta 2023 Atlantiin 350 kilometriä Brasilian rannikosta. Meren syvyys alueella on 5 000 metriä.


== Foch populaarikultturissa ==
Tom Clancyn romaanissa Myrsky nousee (alkuteos Red Storm Rising) Foch osallistuu Atlantin taisteluihin ja vaurioituu uppoamiskuntoon kolmesta venäläisohjuksesta.
Elokuvassa Purppuravyöhyke (1995) Foch on alku- ja loppukohtausten uutissähkeiden lähetyspaikkana.
		


== Lähteet ==
Gardiner, Robert (toim.): Conway’s All the World’s Fighting Ships 1947–1995.   Lontoo: Conway Maritime Press, 1995.  ISBN 0-85177-605-1.    (englanniksi)


=== Viitteet ===


== Aiheesta muualla ==
 Kuvia tai muita tiedostoja aiheesta FS Foch Wikimedia Commonsissa