revision: 18749481
title: Simon Woods
url: https://fi.wikipedia.org/wiki/Rosamund_Pike


---

Rosamund Pike (s. 27. tammikuuta 1979 Hammersmith, Lontoo, Englanti) on englantilainen näyttelijä. Hänet tunnetaan muun muassa rooleistaan elokuvissa Kuolema saa odottaa (2002), The Libertine (2004), Ylpeys ja ennakkoluulo (2005), An Education, The World's End (2013) ja Gone Girl (2014).


== Varhainen elämä ==
Lontoossa syntyneen Piken vanhemmat Julian ja Caroline Pike ovat molemmat oopperalaulajia. Vanhempien työn perässä perhe kiersi Eurooppaa, kunnes he palasivat Britanniaan Rosamundin ollessa seitsenvuotias. Hän pääsi opiskelemaan Badminton Schooliin Bristolissa. Myöhemmin Pike hyväksyttiin opiskelemaan englantilaista kirjallisuutta Oxfordin yliopiston Wadham Collegeen, mutta hän keskeytti opintonsa pyrkiäkseen teatterikouluihin. Tultuaan hylätyksi hän joutui palaamaan takaisin Oxfordiin ja suorittamaan tutkintonsa loppuun.


== Ura ==
Piken ensimmäinen merkittävä elokuvarooli oli Bond-tyttö Miranda Frostina vuoden 2002 elokuvassa Kuolema saa odottaa.


== Yksityiselämä ==
Ollessaan Oxfordissa Pike seurusteli kaksi vuotta näyttelijä Simon Woodsin kanssa. Vuonna 2007 Pike meni kihloihin elokuvaohjaajan Joe Wrightin kanssa, mutta he purkivat kihlauksen seuraavana vuonna. Vuodesta 2009 Pike on seurustellut Robie Uniacken kanssa. Heillä on vuosina 2012 ja 2014 syntyneet pojat.


== Valikoitu filmografia ==
Kuolema saa odottaa (2002)
The Libertine (2004)
Ylpeys ja ennakkoluulo (2005)
An Education
The World's End (2013)
Gone Girl (2014)


== Palkinnot ja ehdokkuudet ==
Amy Elliott-Dunnen roolistaan elokuvassa Gone Girl hän sai parhaan naispääosan Oscar-, Golden Globe-, Bafta- ja SAG-ehdokkuudet vuonna 2014.


== Lähteet ==


== Aiheesta muualla ==
 Kuvia tai muita tiedostoja aiheesta Rosamund Pike Wikimedia Commonsissa